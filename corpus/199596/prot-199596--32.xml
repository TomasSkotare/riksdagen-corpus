<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--32</head>
          <docDate when="1995">1995</docDate>
        </div>
      </front>
      <body>
        <div>
          <note n="3c349e76">
            19.00 - 22.26
          </note>
          <note n="5479e4d9">
            Det justerade protokollet beräknas utkomma om 3 veckor
          </note>
          <note n="ad201fbd"/>
          <note n="7d56d8f4">
            _________________________________________________________________________
          </note>
          <note n="81b77f51">
            1 § Avsägelser
          </note>
          <note n="2506741c">
            Talmannen meddelade att Bengt Lindqvist (s) hade anhållit om
            att bli entledigad från uppdraget som ledamot av riksdagen fr.o.m.
            den 1 januari 1996.
          </note>
          <note n="68053169">
            Kammaren biföll denna avsägelse.
          </note>
          <note n="17cf3e12">
            Talmannen meddelade att Bo Bernhardsson (s)
          </note>
          <note n="74ec96eb">
            hade anhållit om att bli entledigad från uppdraget som ledamot
            av riksdagen fr.o.m. den 1januari 1996.
          </note>
          <note n="68053169">
            Kammaren biföll denna avsägelse.
          </note>
          <note n="20ddbc95">
            2 § Ledighet
          </note>
          <note n="bf89ccb1">
            Talmannen meddelade att Stig Bertilsson (m) hade ansökt om fortsatt
            ledighet under tiden den 24 november 1995 - den 31 mars 1996.
          </note>
          <note n="7bbf4afb">
            Kammaren biföll denna ansökan.
          </note>
          <note n="3e07062c">
            Talmannen meddelade att Elisabeth Nyström (m)
          </note>
          <note n="dc2172a8">
            skulle fortsätta tjänstgöra som ersättare för Stig Bertilsson.
          </note>
          <note n="9ab8b26f">
            3 § Förnyad bordläggning
          </note>
          <note n="3959cc7d">
            Föredrogs men bordlades åter
          </note>
          <note n="0ec25721">
            Skatteutskottets betänkanden 1995/96:SkU8-SkU10
          </note>
          <note n="582a05cf">
            och SkU12-SkU14
          </note>
          <note n="0c720ac1">
            Lagutskottets betänkanden 1995/96:LU5-LU10 och
          </note>
          <note n="995e8502">
            LU12-LU13
          </note>
          <note n="f7d5e726">
            Kulturutskottets betänkande 1995/96:KrU6
          </note>
          <note n="0bbb6940">
            Näringsutskottets betänkanden 1995/96:NU6, NU7
          </note>
          <note n="b5f5d50e">
            och NU12
          </note>
          <note n="c87727ac">
            4 § Sveriges säkerhetspolitik och totalförsvarets förnyelse
          </note>
          <note n="1ecc780b">
            Föredrogs
          </note>
          <note n="3113aa3c">
            Sammansatta utrikes- och försvarsutskottets betänkande 1995/96:UFöU1
          </note>
          <note n="96e96cd9">
            Sveriges säkerhetspolitik (prop. 1995/96:12 delvis)
          </note>
          <note n="4cd5935f">
            Försvarsutskottets betänkande 1995/96:FöU1
          </note>
          <note n="f525bfaa">
            Totalförsvarets förnyelse (prop. 1995/96:12
          </note>
          <note n="8acfa11c">
            delvis)
          </note>
          <note n="8b0d5ddc">
            Talmannen meddelade att sammansatta utrikesoch försvarsutskottets
            betänkande UFöU1 och försvarsutskottets betänkande FöU1 skulle
            debatteras gemensamt.
          </note>
          <note n="6505a158">
            Anf. 1 GÖRAN LENNMARKER (m)
          </note>
          <note n="acba2f9c">
            Fru talman! Detta betänkande från det sammansatta utskottet är
            ett av riksdagens mest intressanta. Det kanske är ett av de intressantaste
            säkerhetspolitiska betänkanden som Sveriges riksdag över huvud
            taget har avgivit. Vi har haft en god erfarenhet av ett sammansatt
            utskott. Jag tror att det har varit klokt att gjuta samman både
            utrikessynpunkterna och försvarssynpunkterna i ärendets beredning.
          </note>
          <note n="a76bf9d3">
            Utskottets betänkande har ett betydligt bredare grepp och har
            ett väsentligt vidare perspektiv när det gäller den säkerhetspolitiska
            utvecklingen än propositionen. Det tecknar en mer realistisk bild
            och tydliggör riskerna på ett bättre och mer utförligt sätt. Detta
            är alldeles avgörande för den säkerhetspolitiska bedömningen och
            de försvarspolitiska konsekvenserna.
          </note>
          <note n="ad462a23">
            Betänkandet är inte bara sammansatt av två utskott utan är dessutom
            enigt när det gäller det säkerhetspolitiska perspektivet, där
            Moderaternas och Folkpartiets partimotioner bildar underlag tillsammans
            med regeringens proposition.
          </note>
          <note n="f1f0f176">
            Om riksdagen både vad avser utskottens ställningstagande och
            partipolitiskt är osedvanligt enigt i ett utförligt och långtgående
            betänkande är frågan om detsamma kan sägas om regeringen. Alla
            har noterat skillnaden och spänningen mellan å ena sidan Utrikesdepartementet
            och utrikesministern och å andra sidan försvarsministerns uttalanden.
            Sent omsider kunde t.o.m. regeringens deltagande i denna debatt
            och därmed talarordningen fastställas, vilket vi tackar för.
          </note>
          <note n="689a2031">
            Genom riksdagens bredare och djupare säkerhetspolitiska bedömning
            finns det en klyfta i förhållande till försvarspolitikens inriktning
            och totalförsvarets ekonomiska ram. Det är ohållbart att inte
            det säkerhetspolitiska perspektivet får konsekvenser för försvarets
            framtid. Det måste finnas en seriös koppling mellan de säkerhetspolitiska
            bedömningarna och dimensioneringarna av försvaret. Det vore bra
            om regeringens representanter, och särskilt försvarsministern,
            markerade en samsyn med riksdagens bedömningar. I den så viktiga
            säkerhetspolitiken får det inte råda en klyfta mellan riksdagens
            och regeringens bedömningar.
          </note>
          <note n="e450b0f1">
            Fru talman! Jag vill ta upp en fråga som har betonats i utskottet.
            Det handlar om EU:s roll när det gäller att stärka den civila
            säkerheten. Utskottet betonar att just utvidgningen av EU är en
            oerhört viktig del för att stärka det säkerhetspolitiska klimatet
            i hela
          </note>
          <note n="27e8abbf">
            Europa. Vi kan erinra oss att i Östersjöområdet är i dag fyra
            länder EU-medlemmar, fyra länder har Europaavtal med perspektiv
            mot framtida medlemskap, och med den nionde strandstaten vid Östersjön,
          </note>
          <note n="9e0d00ab">
            Ryssland, skall det bli ett partnerskaps- och samarbetsavtal.
            Det finns anledning att betona EU:s roll i den civila säkerheten.
          </note>
          <note n="6cb61772">
            Låt mig också göra en randanmärkning när det gäller det vidgade
            säkerhetsbegreppet. Det framförs i propositionen som om det vore
            en nyhet. Men var och en som kan Europas historia vet att det
            vidgade säkerhetsbegreppet på intet sätt är nytt. När den europeiska
            integrationen startade i slutet på 1940-talet med visionen om
            det gränslösa Europa byggde det just på det vidgade säkerhetsbegreppet.
            Civil samverkan och ett samarbete över gränserna stärker säkerheten.
          </note>
          <note n="6571d6c7">
            Detta låg bakom hela det europeiska integrationssynsättet. Detsamma
            gäller de väsentliga insatser som
          </note>
          <note n="cfb3d738">
            Sverige alltsedan hösten 1991 har gjort vad avser
          </note>
          <note n="795d01e0">
            Baltikum, samarbete med Ryssland och Östersjösamarbetet. Det
            ger ett litet yrvaket intryck att säga att detta är ett säkerhetspolitiskt
            nytt begrepp. I själva verket är det ett mycket gammalt begrepp.
          </note>
          <note n="02b341d0">
            Låt mig också som en detaljanmärkning betona att när regeringen
            i propositionen talar om "gemensam säkerhet" bör vi observera
            att detta begrepp är helt skilt från det "gemensam säkerhet" som
            introducerades år 1982 av den dåvarande socialdemokratiska regeringen.
            Nu bygger gemensam säkerhet på en uppfattning om att det är mänskliga
            rättigheter, demokrati och marknadsekonomi som bildar grunden
            för det gemensamma Europa.
          </note>
          <note n="64e92af0">
            Då gick gemensam säkerhet ut på att blunda för förtrycket. Om
            jag inte minns fel hade vi en socialdemokratisk utrikesminister
            som för 10-12 år sedan sade att man inte fick kritisera förtrycket
            och systemet utan enbart enskilda händelser. Det var en lågvattenpunkt
            i svensk utrikespolitik. Nu menar vi med gemensam säkerhet en
            säkerhet formulerad på demokratins och de mänskliga rättigheternas
            grund.
          </note>
          <note n="503168ed">
            Fru talman! Låt mig efter dessa randanmärkningar gå in på en
            mycket central del i utskottets betänkande.
          </note>
          <note n="938185b1">
            Det handlar om Ryssland och bedömningen av Ryssland. Utskottet
            betonar kraftigt osäkerheten om Rysslands framtida vägval. Det
            finns vida valmöjligheter mellan en utveckling i genuint demokratisk
            riktning till motsatsen, ett återfall i auktoritära tendenser,
            chauvinism eller t.o.m. revanschism.
          </note>
          <note n="280a6f1f">
            Jag vill betona att det finns många positiva tendenser i Ryssland.
            Det är en framväxande demokrati med en ordentlig yttrandefrihet.
            Det råder en verkligt öppen debatt i landet och i medierna. Det
            finns frän kritik mot presidenten, regeringen och krigsmakten.
          </note>
          <note n="8ca33e4b">
            Vi bör också erinra oss president Jeltsins agerande i
          </note>
          <note n="70230dd7">
            Baltikum våren 1991, den omedelbara självständigheten för Estland,
            Lettland och Litauen efter kuppförsöket i augusti, liksom avvecklingen
            av Sovjetunionen juldagen 1991. De ryska trupperna lämnade Baltikum
            för över ett år sedan med ett specifikt avtalsmässigt undantag.
          </note>
          <note n="b2c97b24">
            Ryssland är inte alls dömt att misslyckas. Det finns många goda
            krafter som verkar för demokratisering och modernisering. När
            detta är sagt måste vi också observera motsatsen. Det finns betydande
            negativa tendenser. Tjetjenienoperationen var skrämmande i sin
            brutalitet. Vad värre är: den kanske var inledningen på ett nytt
            tänkande, eller snarare återfall i gammalt tänkande.
          </note>
          <note n="d0649687">
            Retoriken mot de baltiska länderna och diskussionen om inflytelsesfär
            i det nära utlandet är inte bara störande utan direkt oacceptabelt.
            Vi kan inte ha en ordning där stormakter diskuterar sin möjlighet
            att påverka sina nära grannar på ett oacceptabelt sätt. En doktor
            Surikov från institutet för försvarsstudier har i en mycket uppmärksammad
            artikel i en Moskvatidning öppet talat om nödvändigheten av planering
            för en rysk inmarsch i Baltikum.
          </note>
          <note n="67a715e5">
            De rödbruna krafterna växer sig starkare. Inom deras led finns
            skrämmande tendenser. Utgången av parlamentsvalet om en och en
            halv vecka och presidentvalet om ett halvår kan bli mycket utslagsgivande.
          </note>
          <note n="2b371672">
            Oron för utvecklingen delas av många i Ryssland.
          </note>
          <note n="8db31c4f">
            När jag i förra veckan var i Moskva bekräftades detta i samtal
            med personer från många olika håll.
          </note>
          <note n="7a68eabf">
            Denna oro finns säkerligen i ett brett spektrum. De demokratiskt
            sinnade krafterna som strävar mot marknadsekonomi av västligt
            snitt och ett nära samarbete med Europa är mycket bekymrade. Jag
            vill betona att Moderata samlingspartiet sedan många år har ett
            nära samarbete med vårt ryska systerparti. De uttryckte naturligtvis
            en stor oro för de rödbruna krafternas frammarsch.
          </note>
          <note n="938a8458">
            Säkerhetspolitik handlar om riskbedömning. Därför är det naturligt
            att riskerna och hoten i den ryska utvecklingen betonas. Jag vill
            återigen säga att ingen här eller i Moskva kan förutsäga hur det
            går. Men utskottets skrivningar är tydligare och skarpare än i
            propositionen vad avser bedömningen av riskerna med utvecklingen
            i Ryssland.
          </note>
          <note n="8db261ae">
            Fru talman! Utskottet tar också upp frågan om det i särklass
            viktigaste avtalet när det gäller konventionella vapen i Europa,
            det s.k. CFE-avtalet. Det ingicks ursprungligen mellan NATO och
            Warszawapakten i syfte att minska spänningarna mellan de stående
            styrkorna i Centraleuropa.
          </note>
          <note n="1a562663">
            Avtalet skulle ha trätt i kraft för enbart ett par veckor sedan.
            Så skedde inte därför att Ryssland uttryckt missnöje med avtalet
            och därmed anser sig ha rätt att förhala dess ikraftträdande.
            Det är allvarligt eftersom internationella avtal måste följas.
            Av särskild betydelse är naturligtvis de diskussioner som förs
            från rysk sida om att tillåta större trupper på flankerna, dvs.
            nere i söder mot Kaukasus och här i norr i Leningrads militärdistrikt.
          </note>
          <note n="9bdfda23">
            Ur svensk synpunkt vore det negativt om Ryssland fick ökade möjligheter
            att stationera både trupp och vapen i närområdena till de baltiska
            länderna. Därför är det glädjande att den svenska riksdagen enhälligt
            väljer att lägga en mycket bestämd markering i just detta avseende.
            Denna markering riktar sig såväl till
          </note>
          <note n="d8f60d45">
            Ryssland som till de parter som förhandlar med
          </note>
          <note n="e8ab87ba">
            Ryssland om CFE-avtalet och inte minst till de baltiska länderna.
          </note>
          <note n="526258d9">
            Fru talman! När det gäller de baltiska länderna betonar utskottet
            att de resurser och de påverkansmöjligheter som en stormakt besitter
            sträcker sig över ett vitt spektrum. Om den ryska försvarsförmågan
            utvecklas i volym och slagstyrka kommer det sannolikt inte att
            influera uppfattningen i västvärlden.
          </note>
          <note n="ed3e044e">
            Västvärlden i sin helhet känner sig inte hotad.
          </note>
          <note n="32286037">
            Däremot kan grannländerna uppfatta det som besvärande. Påtryckningar
            mot de militärt svaga baltiska staterna lämnar inte övriga Östersjöstater
            oberörda.
          </note>
          <note n="bbf48b1f">
            Det är ett mycket viktigt och centralt konstaterande i betänkandet.
          </note>
          <note n="4af7e7b9">
            Man kan inte heller bortse från risken att Sverige skulle påverkas
            av en eventuell konflikt som primärt avser Ryssland och dess grannländer.
            Det är också ett nytt element som har förts in i det här betänkandet.
          </note>
          <note n="eb763d44">
            Utskottet diskuterar också NATO:s roll i Europas framtida säkerhetspolitik.
            Först och främst betonar vi att varje stat har rätt att själv
            besluta om sin säkerhetspolitik. Detta är en alldeles central
            uppfattning.
          </note>
          <note n="a59e39bc">
            Det ankommer inte på någon stormakt, och ej heller på någon annan
            grannstat eller någon annan stat, att föreskriva hur ett självständigt
            land skall sträva efter att säkra sin självständighet. Det finns
            begränsningar, och de anges bl.a. av FN-stadgan och Parisfördraget.
          </note>
          <note n="6809c36b">
            Det är alltså en viktig markering som Sveriges riksdag väljer
            att göra i en mycket central fråga.
          </note>
          <note n="e94640a8">
            Utskottet går också vidare och konstaterar att
          </note>
          <note n="2236e6fe">
            NATO-utvidgningen, med den förutsättning som angivits av organisationen
            själv, innebär ett positivt bidrag till den politiska stabiliteten
            i Europa. NATO:s inställning framgår bäst av formuleringen
          </note>
          <note n="6a2cb234">
            "membership and partnership". Det första syftar på rätten för
            de nya demokratierna som uppfyller kraven att, om de så önskar,
            gå med i organisationen. Det andra avser strävan att parallellt
            därmed ha ett nära samarbete med Ryssland.
          </note>
          <note n="de00905a">
            För Sveriges del är det viktigt att slå fast att strävan efter
            en europeisk freds- och säkerhetsordning är en central del i vår
            politik. Det är ännu oklart hur en sådan skall se ut. Däremot
            är det viktigt att en sådan kan utformas på ett sådant sätt att
            den verkligen förmår att trygga freden och skapa säkerhet också
            för små länder som av egen kraft inte kan försvara sitt territorium.
          </note>
          <note n="d3e0e241">
            Fru talman! När det gäller alliansfriheten gjorde riksdagen en
            formulering 1992. Den kommer tillbaks i detta betänkande. Sveriges
            militära alliansfrihet syftande till att vårt land skall kunna
            vara neutralt i händelse av krig i vårt närområde består. Det
            förutsätter att vi har en betryggande försvarsförmåga.
          </note>
          <note n="ed245ba8">
            Denna definition av den militära alliansfriheten, som alltså
            skedde första gången 1992, har styrt Sveriges agerande alltsedan
            dess. Dock vill jag erinra om att det inträffade egenartade händelser
            i vintras och våras. Då förde företrädare för regeringen fram
            tankar om att Sverige skulle ändra denna doktrin. Statsministern
            inbjöd t.o.m. till särskilda partiöverläggningar i syfte att utröna
            förutsättningar för en sådan förändring. Av detta blev ingenting.
          </note>
          <note n="6e0c403e">
            Därför är det mycket bra att sex av riksdagens sju partier nu
            sluter upp bakom denna precisa och exakta formulering. Det vore
            bra om regeringen övergav sitt vankelmod och samlar sig kring
            den av den borgerliga regeringen introducerade formuleringen.
            Det vore ett framsteg i svensk säkerhetspolitik.
          </note>
          <note n="194fb6bf">
            Jag vill också hälsa Centerns beslut att ställa sig bakom den
            här formuleringen med glädje.
          </note>
          <note n="22878fb2">
            Utskottet uttalar sig också om det viktiga i att inte binda svensk
            säkerhetspolitik för framtiden. Bevarandet av den militära alliansfriheten
            förutsätter nämligen att Sverige inte i något annat avseende skulle
            behöva ålägga sig restriktioner vad gäller deltagande i det framväxande
            och mångfasetterade europeiska samarbetet. Tvärtom skall den svenska
            säkerhetspolitiken karaktäriseras av ett aktivt och fullvärdigt
            deltagande i arbetet för de mål som numera delas av praktiskt
            taget alla europeiska stater.
          </note>
          <note n="d898c91f">
            I en central formulering menar utskottet nu, liksom före det
            kalla krigets slut, att de medel som bäst lämpar sig för att nå
            säkerhetspolitikens mål betingas av den långsiktiga utvecklingen
            i världen runt omkring oss. En permanent bindning av svensk utrikespolitik
            för varje tänkbart läge i en oförutsägbar framtid bör avvisas.
          </note>
          <note n="1144fe73">
            Denna på erfarenhet och klokskap byggda formulering är precis
            lika väl lämpad för framtidens osäkra utveckling som den var i
            det förgångna.
          </note>
          <note n="5b3edad8">
            Föreställningen att det går att förespråka neutralitet i alla
            lägen är helt enkelt inte sakligt hållbar. Den stämmer inte heller
            med Sveriges historiska erfarenhet.
          </note>
          <note n="8cc9452f">
            Fru talman! Låt mig så avslutningsvis ta upp en fråga där vi
            moderater har en särmening. Det gäller samarbete på vapenindustrins
            område.
          </note>
          <note n="9efb41fd">
            Vi menar att det är viktigt att det råder rimliga arbetsvillkor
            för försvarsindustrin vad avser internationell samverkan och export.
            Då marknaden är begränsad till andra länders försvarsmakter krävs
            det att regeringens politik innefattar ett starkt stöd från staten
            vid exportaffärer och samverkansprojekt genom en väl fungerande
            tillståndsgivning från Krigsmaterielinspektionen. Vid internationell
            samverkan måste det föreligga samsyn om villkoren för vapenexport
            mellan de deltagande länderna. En sådan samsyn är möjlig inom
            ramen för gällande lagstiftning.
          </note>
          <note n="4bfd9c9b">
            Fru talman! Med detta ber jag att få yrka bifall till reservation
            nr 10.
          </note>
          <note n="97ac590b">
            Anf. 2 LENNART ROHDIN (fp)
          </note>
          <note n="8b0993ad">
            Fru talman! Dagens namn är Nikolaus. Ute i Europa heter det Sankt
            Nikolaus. Där firar man i dag den sed som för ungefär 100 år sedan
            införlivades med vår nordiska tomtetradition - tomten som delar
            ut presenter, fast det hos oss sker på julafton. I början av december
            kommer den rödklädde Sankt Nikolaus med det väldiga vita skägget
            och delar ut ros, men också ris.
          </note>
          <note n="235eaf1b">
            Utan några som helst anspråk på vare sig symbolisk eller verklig
            likhet vill jag i dag ge en stor ros till utrikesminister Lena
            Hjelm-Wallén som till slut tagit kommandot i den svenska säkerhetspolitiken.
            Det var säkert i den andan vi i utskottet lyckades skriva oss
            samman om den säkerhetspolitiska lägesbeskrivningen. Det bådar
            gott för framtiden.
          </note>
          <note n="75c0d250">
            I Lund för en vecka sedan sade utrikesministern:
          </note>
          <note n="22234c4b">
            "Vårt mål - den kompassriktning mot vilken vi stämmer av vårt
            agerande och våra ställningstaganden i olika frågor - är att skapa
            en alleuropeisk säkerhetsgemenskap. Tillsammans med andra kan
            vi göra EU
          </note>
          <note n="2dec0b5c">
            till ett fredsprojekt, som öppnar sig mot övriga Europa och mot
            tredje världen.
          </note>
          <note n="cf1bfea8">
            För att nå detta mål måste Sverige och övriga länder vara konstruktiva
            och dynamiska, men samtidigt ansvarsmedvetna och realistiska,
            aktörer. Väljer vi att vara passiva betraktare, eller i oreflekterad
            förändringsiver söker förenklade lösningar, tar vi på oss ett
            enormt ansvar. Det kan i sin yttersta konsekvens medföra att den
            historiska möjligheten går förlorad och gamla, eller nya, säkerhetspolitiska
            konfrontationer återuppstår.
          </note>
          <note n="e2e3c85e">
            Ett aktivt och kreativt deltagande i det framtida europeiska
            säkerhetsbygget är också en förutsättning för att vi inte skall
            riskera att bli frånsprungna av verkligheten, och själva hamna
            i ett sämre läge när den säkerhetspolitiska kartan ritas om. Behovet
            av att kunna delta för att påverka skapandet av en alleuropeisk
            säkerhetsgemenskap är så mycket större än behovet att stå utanför."
          </note>
          <note n="d3122588">
            Fru talman! I dessa ord kan jag som liberal bara instämma helt
            och fullt. Jag är dessutom övertygad om att detta inte är någon
            plötslig eller nyvunnen insikt hos landets utrikesminister. När
            man hör de här orden kan förvisso mycket av den gångna vinterns,
            vårens och sommarens, åtminstone utifrån sett, förvirrade svenska
            säkerhetspolitiska debatt bara verka än mer obegriplig.
          </note>
          <note n="f0c91d67">
            Låt mig gärna medge att det, åtminstone ytligt betraktat, rör
            sig om en omvälvande förändring av Sveriges plats i Europa. Olika
            tabuföreställningar har länge omöjliggjort en fri och förutsättningslös
            diskussion, som i god tid kunde förbereda svenskarna på den nya
            verkligheten. Låt mig också gärna medge att det här säkert för
            många - inte minst olika politiska partier - varit en plågsam
            process, som ännu inte på långa vägar läkt ut. För ett samhälle
            som så länge präglats av samförstånd kan det därför tyckas naturligt
            att det här är en process som måste få ta tid.
          </note>
          <note n="a528b0c1">
            Men, som utrikesministern själv framhöll i Lund, är det nu som
            vi inte får "riskera att bli frånsprungna av verkligheten, och
            själva hamna i ett sämre läge när den säkerhetspolitiska kartan
            ritas om". Det är nu vi inte har tid "att ängsligt avvakta för
            att värna enskilda dogmer eller slå vakt om traditioner som vi
            utvecklade i en annan historisk epok, det kalla kriget", för att
            använda utrikesministerns egna ord.
          </note>
          <note n="9998120b">
            Fru talman! Vi liberaler har en vision, där demokratierna gemensamt
            uppträder till försvar för fred, frihet och demokrati i vår del
            av världen. Efter murens fall i Berlin och Sovjetunionens upplösning
            fanns det anledning att tro på ett skifte i Europas framtida säkerhetspolitik.
          </note>
          <note n="a95655c2">
            FN:s säkerhetsråd kunde 1991, för första gången utan att någon
            använde sig av sin vetorätt, ta itu med
          </note>
          <note n="10088479">
            Iraks angrepp på Kuwait. FN kunde till slut uppträda som ett
            effektivt värn av fred och säkerhet fullt ut enligt hela FN-stadgan.
            Det var ett stort steg i FN:s utveckling och en stor framgång
            för FN. Stormakternas samsyn gav generalsekreteraren tillfälle
            att presentera "Agenda för fred", där en mer aktiv roll för
          </note>
          <note n="bb925d06">
            FN i värnandet av fred och säkerhet - i sista hand i form av
            fredsframtvingande åtgärder - skisserades.
          </note>
          <note n="93c89f80">
            Men kriget i Bosnien och belägringen av Sarajevo, dess alltmer
            utbombade huvudstad, kom efter hand att bli till en alltmer traumatisk
            symbol för ett nytt Europa som kört fast på vägen. Inför de serbiska
            fascisternas massiva militära angrepp i april 1992 på republiken
            Bosnien-Hercegovina, där ett par månaders s.k.
          </note>
          <note n="84b6a800">
            etnisk rensning snabbt skapade fullbordade fakta, stod såväl
            FN som Europa splittrat och handfallet.
          </note>
          <note n="1ec02772">
            USA höll sig länge på tillbörligt avstånd från kriget i Bosnien.
            Först sommaren 1995, sedan Karadzic och Mladic lekt katt och råtta
            med FN-gisslan och därefter på det mest brutala sätt överfallit
            och krossat
          </note>
          <note n="0e4f3f60">
            FN:s "fredade zoner" Srebrenica och Zepa medan FN
          </note>
          <note n="da2e480c">
            hjälplöst tittade på, tog USA kommandot och ställde
          </note>
          <note n="d0aa1371">
            Europa och dess medlare vid sidan. Den amerikanska kongressen
            var på väg att utsätta president Clinton för ett förödmjukande
            utrikespolitiskt nederlag med allvarliga konsekvenser för hans
            möjligheter att bli återvald i presidentvalet hösten 1996.
          </note>
          <note n="fc54bd4e">
            Ingen kan känna annat än en oerhörd lättnad över att kriget med
            uppgörelsen i Dayton nu kan vara över.
          </note>
          <note n="1af820f9">
            Det är ingen rättvis fred som uppnåtts. Därtill var världssamfundet
            inte berett. Nu gäller det att omvärlden är beredd till ett omfattande
            och uthålligt stöd, som Bosnien oundgängligen behöver för att
            kunna bygga fred, att omvärlden också i handling visar sig vilja
            och kunna slå vakt om att Bosnien kan leva vidare som en stat,
            med ett odelat Sarajevo som huvudstad, att alla flyktingar också
            i praktiken kan återvända hem och att de ansvariga krigsförbrytarna
            ställs till ansvar. Vi välkomnar därför Sveriges medverkan fullt
            ut i den kommande insatsstyrkan i Bosnien.
          </note>
          <note n="a6ffec10">
            Fru talman! Genom att stabilisera de nya demokratierna i Öst-
            och Centraleuropa genom utvidgning österut, genom en djupare utrikespolitisk
            samordning och genom samarbete kring fredsbevarande och konfliktförebyggande
            insatser är EU den avgörande fredsfaktorn i framtidens Europa.
            Det är i Sveriges intresse att Europas framtida säkerhetsordning
            blir så stark som möjligt. I den mån vi i Sverige aktivt kan bidra
            till detta ökar vårt lands möjlighet att leva i fred.
          </note>
          <note n="521685f1">
            Folkpartiet har en öppen attityd till hur den framtida säkerhetsordningen
            skall utformas.
          </note>
          <note n="2cf943ee">
            Den ofta påtalade risken för renationalisering av
          </note>
          <note n="f6499809">
            Europas säkerhetspolitik är redan förhärskande verklighet. Europas
            staters agerande i Bosnien dikterades nästan uteslutande från
            nationella utgångspunkter.
          </note>
          <note n="869d2e7a">
            Den pågående upplösningen av de gemensamma grundvalarna för NATO-samarbetet
            liksom allt starkare tecken på oförmåga och rent av ovilja att
            gå vidare på den europeiska integrationen inför 1996 års regeringskonferens
            är olycksbådande. För bara några månader sedan visade det svenska
            folket att inte heller vi i Sverige ännu är beredda att ta de
            nödvändiga stegen.
          </note>
          <note n="1beb6922">
            Det är därför ytterst allvarligt att den svenska regeringen så
            länge tycks ha saknat såväl vision som strategi för ett kraftfullt
            svenskt agerande i syfte att börja förverkliga det mångåriga talet
            om "gemensam säkerhet". När förutsättningarna förändrades och
            gemensam säkerhet inte bara var en vacker utopi, tycktes svensk
            socialdemokrati se som sin huvuduppgift att definiera hinder och
            svårigheter som kräver särskilda villkor och särskild status för
            Sveriges medverkan i strävandena att värna freden i Europa.
          </note>
          <note n="8bdbd3f5">
            Behovet av gemensamma aktioner från FN, OSSE
          </note>
          <note n="6b09c448">
            och EU för att förebygga, lindra och med fredsbevarande eller
            fredsframtvingande åtgärder skapa förutsättningar för verklig
            fred kommer tyvärr att vara oförändrat stort. Det är viktigt att
            Sverige har stor beredskap att aktivt delta i detta gemensamma
            arbete.
          </note>
          <note n="53833d9c">
            Det är därför angeläget med de förslag till ökad beredskap och
            kapacitet som propositionen föreslår för svensk del. Det vore
            emellertid mycket allvarligt om
          </note>
          <note n="d8e0b2b5">
            FN:s fredsbevarande aktiviteter efter Bosnien visar sig ha passerat
            zenit. Sverige har, som en av FN-
          </note>
          <note n="2e74a4df">
            tankens främsta förespråkare och ett av FN:s största bidragarländer,
            ett stort ansvar att medverka till att
          </note>
          <note n="54711415">
            FN även framgent kan verka kraftfullt fullt ut enligt
          </note>
          <note n="465ec64f">
            FN-stadgans alla föreskrifter till värn av fred och säkerhet
            i världen.
          </note>
          <note n="a6716e56">
            Fru talman! I söndagens DN skriver Hans Bergström mycket tänkvärt
            om "Bosniens lärdomar för svensk säkerhet". Han sammanfattar sina
            tankar i fyra punkter: 1. "God vilja räcker inte. Om ett land
            utsätts för våld från krafter som inte respekterar demokratiska
            rättsprinciper så räcker det inte att försöka tala angriparna
            till rätta." 2. "FN hjälper inte." 3. "Europa fungerar inte. -
            - - Ska något stort företag sättas i sjön är det bara NATO som
            klarar det." 4. "USA
          </note>
          <note n="cc74fd1e">
            kommer inte. Inget litet land som står utanför NATO
          </note>
          <note n="81d9a77f">
            kan längre lita på att USA kommer till undsättning den dag det
            behövs."
          </note>
          <note n="30057fd8">
            Hans Bergströms slutsats för svensk säkerhetspolitik är att "vi
            bör hålla ett starkt eget försvar och vi bör ansöka om medlemskap
            i NATO". Att göra varken-eller är inte någon klok säkerhetspolitik.
            Han avslutar sin krönika med frågan: "Varför ska vi förkasta och
            tabubelägga för egen del vad vi anser angeläget för andras del
            i Europa?" Hans Bergström gör inte anspråk på att ha det enda
            svaret.
          </note>
          <note n="77bbcbf8">
            Det är viktigt att vi nu mot bakgrund av utrikesministerns tal
            i Lund och statsministerns inför Utrikespolitiska institutet den
            19 oktober äntligen kan tillåta oss en debatt i sak, att den tiden
            är förbi när förutsättningslösa debattinlägg skräms till tystnad
            genom hot eller marginalisering. Att den tiden kommit när Sverige
            kan diskutera sina säkerhetspolitiska förutsättningar lika normalt
            som varje annan europeisk nation kan göra.
          </note>
          <note n="fbb77ea3">
            När väl detta har sagts vill jag ändå för vår del understryka
            att det i dag saknas tyngre säkerhetspolitiska skäl för att Sverige
            skulle överge den militära alliansfriheten. Det kunde visserligen
            finnas ideologiska skäl att markera en samhörighet som få i vårt
            land i grunden skulle förneka. Men i den alltmer komplicerade
            process som NATO är på väg in i med sin aviserade östutvidgning
            skulle en ansökan om medlemskap från
          </note>
          <note n="de15cf11">
            Sverige, Finland eller Österrike bara ytterligare komplicera
            en redan mycket känslig europeisk säkerhetspolitisk fråga. Det
            skulle åtminstone på kort sikt inte öka säkerheten för någon i
            Europa.
          </note>
          <note n="fac666c8">
            Däremot är det som utskottet konstaterar: Med den utgångspunkt
            som fastlades vid NATO:s utrikesministermöte i Bryssel i december
            1994 kommer ett NATO som utvidgas, och därmed integrerar ett antal
            nya demokratier i Öst- och Centraleuropa i det samarbetet och
            under de förutsättningar som gäller för
          </note>
          <note n="4b33b675">
            NATO-samarbetet, att kunna bidra till att öka den politiska stabiliteten
            i Europa. I detta perspektiv är
          </note>
          <note n="9b760d3d">
            NATO-utvidgning inget hot mot Sveriges säkerhetspolitiska förutsättningar.
            Jag skulle vilja säga att det snarast skulle stärka dem.
          </note>
          <note n="89c8efe4">
            Fru talman! Med blockpolitikens upplösning och det kalla krigets
            slut upphörde förutsättningarna för traditionell svensk neutralitetspolitik.
            Med Sveriges inträde som fullvärdig medlem av EU är neutralitetspolitik
            inte längre möjlig. Den militära alliansfriheten lägger däremot
            inga hinder i vägen för medlemskap i
          </note>
          <note n="28d41887">
            EU och fullt deltagande i EU:s gemensamma utrikesoch försvarspolitik.
            Vårt medlemskap i EU har ökat våra säkerhetspolitiska förutsättningar.
            De förstärks ytterligare av vårt deltagande i PFF och observatörsskapet
            i VEU.
          </note>
          <note n="723e088e">
            Det föreligger således i dag inga säkerhetspolitiska skäl att
            överväga en förändring av den militära alliansfriheten. Det finns
            däremot mycket starka skäl att vara öppen och fullt ut delta i
            alla de möjligheter som erbjuds i arbetet på att skapa en gemensam
            europeisk säkerhetsordning och att aktivt delta i olika fredsfrämjande
            aktiviteter.
          </note>
          <note n="d910ade3">
            Varthän europeisk säkerhetspolitik kommer att utvecklas är för
            överskådlig framtid mycket svårbedömt. Det ligger därför i svenskt
            intresse att ha ett öppet förhållningssätt till de möjligheter
            som kan erbjudas och att inte försvåra möjligheterna till så stor
            svensk handlingsfrihet som möjligt.
          </note>
          <note n="c05e572a">
            Med blockpolitikens upplösning, det kalla krigets slut och kommunismens
            sammanbrott öppnades ett
          </note>
          <note n="1849ee01">
            "window of opportunity" för att långt in på 2000-talet skapa
            gemensam fred, frihet och säkerhet i Europa. I
          </note>
          <note n="fbbc1002">
            dag har visserligen mycket av optimismen från 90-
          </note>
          <note n="c62e15fa">
            talets början förbleknat, men vår historiska uppgift måste ändå
            vara att se till att fönstret inte stängs för gott, utan att det
            snarast öppnas igen.
          </note>
          <note n="051fec21">
            Fru talman! 1992 års försvarsbeslut har urholkats rejält som
            en följd av landets ekonomiska utveckling.
          </note>
          <note n="1b88c08a">
            Sparpaketet hösten 1992 och det svarta hål som följde främst
            av kronans urholkade värde har bidragit till detta. Det stora
            budgetunderskottet och inte minst den oförändrat höga arbetslösheten
            kastar mörka skuggor inför nästa lågkonjunktur. Det finns anledning
            att befara att det kommer att ta lång tid innan svensk samhällsekonomi
            är i balans. Det ställer ytterligare krav på effektivisering och
            besparingar. Försvaret, med en årsbudget på ca 40 miljarder kronor,
            utgör en stor sektor i statens budget och kan därför inte heller
            utgöra någon fredad zon i detta avseende.
          </note>
          <note n="126c2bc1">
            Kommer vi inte till rätta med den svenska samhällsekonomin blir
            det mindre pengar också till försvaret. Nya sparpaket och låg
            köpkraft hos kronan skulle riskera att medföra nya plötsliga urholkningar
            av försvarsanslagen. En väl underbyggd och långsiktig anpassning
            av försvarsbudgeten till landets ekonomiska förutsättningar är
            bästa grunden för stabilitet och långsiktighet i försvarets framtida
            utformning.
          </note>
          <note n="68bdca0d">
            Riksdagen har redan tidigare ställt sig bakom regeringens förslag
            att spara 2 miljarder kronor t.o.m.
          </note>
          <note n="002ff342">
            budgetåret 1998 och, om det säkerhetspolitiska läget tillåter
            det, ytterligare minst 2 miljarder kronor t.o.m.
          </note>
          <note n="d60864e9">
            budgetåret 2001. Folkpartiet framhöll i samband med kompletteringspropositionen
            i våras behovet av ytterligare 1 miljard kronor i besparing under
            nästa försvarsbeslutsperiod. Besparingar i åtminstone den storleksordnigen
            är fortfarande önskvärda, och ingenting talar hittills för att
            det skulle vara omöjligt att genomföra på ett ansvarsfullt sätt.
          </note>
          <note n="ef8242a5">
            Fru talman! Det saknas i dag erforderligt underlag för att nu
            närmare kunna ta ställning till den ekonomiska ramen för totalförsvaret
            och därmed den viktiga frågan om dimensioneringen av stridskrafterna
            avseende antalet förband och organisationsenheter av olika slag.
            Regeringen bör därför få i uppdrag att inför riksdagens beslut
            hösten 1996 lägga fram ett mer utförligt beslutsunderlag med en
            noggrann redogörelse för den försvarsmässiga effekten av förslagen.
          </note>
          <note n="d0005c4e">
            Detta bör samordnas med de bedömningar som föranleds av den säkerhetspolitiska
            kontrollstationen nästa år. Därvid spelar det faktiska uppfyllandet
            av CFE-
          </note>
          <note n="5a584ff7">
            avtalets flankvillkor en mycket stor roll för Sverige och Östersjöregionen.
            Förslaget till ekonomisk ram bör därför avvisas i detta sammanhang.
          </note>
          <note n="b3188d79">
            Utgångspunkten för försvarsbeslutet hösten 1996
          </note>
          <note n="ccc286f4">
            bör vara ett fullföljande av principerna i 1987 och
          </note>
          <note n="1a786887">
            1992 års försvarsbeslut att återställa tidigare försummelser
            och att förbättra såväl den materiella som utbildningsmässiga
            kvaliteten inom det militära försvaret och i särskilt hög grad
            inom markstridskrafterna. Osäkerheten i den säkerhetspolitiska
            bedömningen tillåter inte annat än att varje krona som satsas
            på försvaret får maximal försvarseffekt. I detta sammanhang skall
            t.ex. frågan om anskaffning av attackhelikoptrar ses, vilket kan
            få hög aktualitet inom kort.
          </note>
          <note n="3f0dfa34">
            För luftförsvaret bör möjligheten belysas att åtminstone för
            10-15 år framåt ha handlingsfrihet att öka detsamma genom att
            t.ex. behålla redan anskaffade flygplan i sådant antal att det
            räcker till en större organisation med kanske ytterligare en-tre
            divisioner.
          </note>
          <note n="9f5dd6df">
            Även om antalet flygdivisioner minskar finns det behov av en
            ganska omfattande basorganisation. En minskning av antalet basbataljoner
            till ca 16 riskerar att minska flexibiliteten i utnyttjandet av
            flygförbanden alltför mycket.
          </note>
          <note n="69b68227">
            Fru talman! Pliktutredningen tog starkt avstånd, liksom vi i
            Folkpartiet gör, från varje tanke på en yrkesarmé. Utredningen
            var helt enig när den föreslog att behovet skall styra och att
            man genom den nya totalförsvarsplikten skall ta ett samlat grepp
            på hela totalförsvaret. Totalförsvarsplikten innebär att man kan
            få en rationell personalförsörjning oavsett hur personalbehoven
            kan komma att utvecklas i framtiden, såväl kvantitativt som i
            fråga om utbildningsbehoven för olika uppgifter. Riksdagsbesluten
            1992 och
          </note>
          <note n="ea333e10">
            1994 var stora steg framåt för att ge en förstärkt kvalitet inom
            både militärt och civilt försvar. Det är illavarslande att man
            nu i propositionen tycks vilja vrida klockan tillbaka.
          </note>
          <note n="3b447e64">
            Tankegångarna i propositionen synes oss vara en återgång till
            gammalt tänkande att folklig förankring av totalförsvaret helt
            är en fråga om hur stor andel av männen som grundutbildas. Med
            en totalförsvarsplikt och i ett modernt samhälle med många servicefunktioner
            kommer flertalet vuxna medborgare - män och kvinnor - att i krig
            ha viktiga uppgifter att utföra, flertalet med koppling till deras
            fredstida arbetsplatser. Det är föga risk att en del står utan
            uppgifter.
          </note>
          <note n="92386364">
            Tvärtom är det i ett krigsläge sannolikt att behovet att komplettera
            försörjningen och att ta hand om skadade och sjuka, att svara
            för barnen och på olika sätt söka mildra verkningarna av krigshandlingar
            gör att mänsklig arbetskraft kommer att te sig som en bristvara
            i krig, trots att viss fredstida verksamhet upphör.
          </note>
          <note n="f714d177">
            Fru talman! Vad gäller de civila delarna av totalförsvaret kan
            vi bara beklaga att frågan om direktrekrytering av unga så länge
            förhindrades. Vill man ha en någorlunda jämn åldersfördelning
            i en organisation behövs en långsiktig inriktning. Det är därför
            önskvärt att 1996 års försvarsbeslut innehåller en klar inriktning
            vad gäller hur många som bör utbildas för civila totalförsvarsuppgifter.
            Det finns således för närvarande inte tillräckligt underlag för
            att ta ställning till propositionens förslag om inrättande av
            en civilbrigad.
          </note>
          <note n="6693a127">
            Inte bara statsfinansiella skäl talar emot att inleda utbildning
            som inte sakligt behövs. Principiellt viktig är relationen mellan
            den enskilde och staten. Principen måste vara att staten har motiv
            när den begär uppoffringar av enskilda. Uppoffringen kan inte
            vara ett självändamål. Påfrestningen på den enskilde skall vara
            rationellt motiverad. Den som tas ut för en utbildning skall känna
            att utbildningens innehåll styrs av ett reellt behov.
          </note>
          <note n="455fd713">
            Fru talman! Vi i Folkpartiet står givetvis bakom samtliga våra
            reservationer i de två betänkandena, men jag nöjer mig med att
            yrka bifall till reservation 3
          </note>
          <note n="f2fd2a15">
            i UFöU1 och till reservationerna 3 och 19 i FöU1.
          </note>
          <note n="e7a6d046">
            Anf. 3 GÖRAN LENNMARKER (m) replik
          </note>
          <note n="2c63c69e">
            Fru talman! Jag instämmer i mycket av det Lennart Rohdin sade,
            men det var en detalj som jag vill replikera på. Det gäller frågan
            om EU:s insatser i samband med fredsavtalet om Bosnien-Hercegovina.
          </note>
          <note n="39085c6a">
            Det är alldeles riktigt att USA:s militära styrka och NATO:s
            militära kraft har en avgörande betydelse för att få fram detta
            fredsavtal.
          </note>
          <note n="44fcc398">
            EU har ingen motsvarande kraft. EU har för övrigt inga militära
            styrkor över huvud taget. Däremot har
          </note>
          <note n="4cd7042e">
            EU mycket viktiga uppgifter i det här sammanhanget.
          </note>
          <note n="0af33c7a">
            Den ena är att bidra till styrkan. EU-medlemmen
          </note>
          <note n="bcf60d7d">
            Sverige skall för övrigt i nästa vecka fatta beslut i den här
            kammaren om detta. Den andra är att bidra till återuppbyggnaden.
            Den tredje är att genom frihandelsavtal främja den ekonomiska
            och för övrigt även indirekt den demokratiska utvecklingen i området.
          </note>
          <note n="8c2945dc">
            Slutligen skall man ha ett perspektiv gällande integration i
            Europa. Även om det tar lång tid är dessa krigshärjade länder
            ändå en del av den europeiska gemenskapen och de skall ges möjlighet
            att fullt ut kunna inträda i gemenskapen om de så önskar. Jag
            vill också understryka att Ryssland har spelat en betydelsefull
            roll vid detta avtal, och det får inte glömmas.
          </note>
          <note n="1599d23b">
            Anf. 4 LENNART ROHDIN (fp) replik
          </note>
          <note n="c005a051">
            Fru talman! Jag utgår från att Göran Lennmarker i sin replik
            till mig i det här avseendet inte utgick från att vi på något
            sätt har delade meningar i den här frågan.
          </note>
          <note n="a2a82ba6">
            Anf. 5 JAN JENNEHAG (v)
          </note>
          <note n="22a75142">
            Fru talman! Säkerhetspolitiken har av tradition, som har vuxit
            fram ur Sveriges historiska tradition som något av en nödvändighet,
            behandlats med något slags respekt och inte helt irrationellt.
            Det har varit av värde för Sverige att ha en gemensam syn i dessa
            frågor. Så kommer det naturligtvis att förhålla sig även i fortsättningen,
            även om det utifrån min och
          </note>
          <note n="a398967f">
            Vänsterpartiets synpunkt har blivit något svårare. Jag återkommer
            strax till det.
          </note>
          <note n="2eb4e23a">
            Därför är det inte konstigt att det här betänkandet från det
            sammansatta utskottet i många stycken uttrycker en samsyn. Dokumentet
            har naturligtvis den funktionen. Det är nödvändigt att få fram
            ett dokument som uttrycker just detta. Därmed tonas också skiljaktigheter
            ner, och vi väljer själva att göra detta.
          </note>
          <note n="8b987cfd">
            Vi önskar ingen strid kring frågan.
          </note>
          <note n="533fe0bd">
            Jag tror att det är viktigt att ha det här som bakgrund och att
            inte tolka det som att det inte finns några underliggande skilda
            synsätt. Samtliga är medvetna om att det ligger ett värde i att
            markera denna samsyn.
          </note>
          <note n="97a22ab5">
            Betänkandets skrivningar om den allmänna bakgrunden och den historiska
            utvecklingen - kort sagt det som i dag utgör bakgrunden till vårt
            allmänna ställningstagande - är formulerat på ett sådant sätt
            att i stort sett alla kan ställa upp på det.
          </note>
          <note n="18391820">
            Den för mig och för Vänsterpartiet viktiga distinktionen gäller
            naturligtvis synen på Europeiska unionen och dess värde för den
            framtida säkerhetspolitiken i Europa. Det är självfallet så som
            det har sagts här tidigare, nämligen att medlemskapet i sig medför
            att neutralitetsbegreppet inte kan ha samma innehåll för oss som
            det har haft tidigare. Jag tror att det var Lennart Rohdin som
            sade det senast, och det är självklart. Det var ett av argumenten
            för att Vänsterpartiet inte ville att vi skulle bli medlemmar
            i unionen.
          </note>
          <note n="6d2ac17c">
            När vi nu befinner oss i den här situationen tror jag att det
            är än mer nödvändigt att vi pekar på detta och faktiskt visar
            att det finns en skiljaktig syn. Att erkänna att ett samarbete
            i Europa är en nödvändighet ur säkerhetspolitisk synpunkt är inte
            detsamma som att acceptera överstatligheten som princip. Demokratin
            och därmed också ytterst säkerheten måste bygga på en process
            underifrån - inte på diktat från överstatliga organ. Nationen,
            nationsbegreppet, bör från vår synpunkt i någon mening utgöra
            basen. Ett samarbete mellan självständiga nationer i säkerhetspolitiskt
            avseende är en självklarhet i det historiska perspektivet, men
            icke den europeiska unionens konstruktion.
          </note>
          <note n="e34db933">
            Den europeiska unionens funktion att vara en stormakt i traditionell
            mening kan vi inte bortse ifrån.
          </note>
          <note n="bee7f906">
            Det finns inget historiskt exempel på en ekonomisk stormakt som
            inte förr eller senare manifesterar sin styrka även på det militära
            området. Där har vi svagheten i den säkerhetspolitiska konstruktionen
            med
          </note>
          <note n="42c6e2e5">
            EU. Vi vänder oss emot de positiva tongångar som framförs, även
            i sammanhang där man väl inser den här historiska bakgrunden.
          </note>
          <note n="65e8934c">
            Jag tror att synen på den europeiska unionen liksom på andra
            skeenden som vi står inför naturligtvis kommer att förändras och
            nyanseras. Jag inser också att det finns värdefulla inslag i det
            här samarbetet -
          </note>
          <note n="7f12cfb8">
            även ur säkerhetspolitisk synpunkt. Det gäller i första hand
            utifrån de samarbetsformer och de strukturer som växer fram ur
            de fria nationernas deltagande i det arbete som kan utföras inom
            unionens ram. Utvecklingen mot ett alltmer integrerat samarbete
            som får konsekvenser främst på det militära området vänder vi
            oss emot.
          </note>
          <note n="f80e5140">
            Det här var en aspekt på det allmänna säkerhetspolitiska resonemanget.
            En annan aspekt är naturligtvis situationen i Ryssland. Jag tar
            det som ett exempel, eftersom vi i betänkandetexten har uppehållit
            oss mycket kring Ryssland. Det är ingen slump. Historiskt sett
            har Ryssland i Östersjöområdet alltid utgjort ett
          </note>
          <note n="143a6720">
            "problem" ur svensk synpunkt. Vår utgångspunkt är att den tid
            då man löste problem med vapenmakt skall vara förbi. Det är ett
            passerat historiskt stadium i
          </note>
          <note n="6f316bf9">
            Europas historia, liksom det förmodligen är ett passerat historiskt
            stadium att det skulle bli ett inbördeskrig i USA.
          </note>
          <note n="34fbdcef">
            Mot den bakgrunden finns det verkligen anledning för oss att
            diskutera vilka medel vi vill ha för att upprätthålla, stödja
            och gynna stabiliteten. Det finns ingen objektiv gräns för om
            vi skall satsa på resurser i förebyggande arbete eller i "brandkårsarbete".
            Jag ser vår militära organisation som ett uttryck för det senare.
          </note>
          <note n="945c6c82">
            Vi undanröjer inte hot med traditionell försvarspolitik. Vi kan
            möjligen ta hand om en del av dem när de uppstår. Undanröjandet
            av framtida hot måste bygga på att man stärker, understödjer och
            stabiliserar de strukturer som gynnar våra intressen.
          </note>
          <note n="9fb8a233">
            Utskottet har gjort en skrivning som i och för sig innebär ett
            instämmande i den här linjen. Enligt utskottstexten har vi dock
            nått något slags optimum vad gäller balansen mellan dessa olika
            satsningar.
          </note>
          <note n="1230415b">
            Ett Ryssland i organisatoriskt, ekonomiskt och socialt förfall
            eller i oreda eller hur vi nu vill uttrycka det utgör självfallet
            ett säkerhetspolitiskt hot. Därom är vi alla överens. Texten innebär
            ingen tvekan på den punkten.
          </note>
          <note n="9aee4819">
            Hur gör vi då för att undanröja dessa hot? Enligt utskottet skall
            vi göra som hittills. Vi satsar fyra miljarder på demokratiuppbyggnad
            och annan form av stöd för att säkra den här önskade demokratiska
            utvecklingen.
          </note>
          <note n="5abaa002">
            Ja, det är gott och väl, men det uttrycker också en principiell
            syn på vad det är vi har att skydda oss mot.
          </note>
          <note n="256e3031">
            Jag utgår från att vi inte kan hantera Ryssland så, att hur det
            än går är Ryssland ett växande hot. Ett
          </note>
          <note n="e4fd5a73">
            Ryssland i organisatoriskt kaos är förvisso ett hot, men ett
            Ryssland med ordning och med ekonomisk styrka utgör också ett
            hot. Vi får bestämma oss var risken är störst. Självfallet är
            det så att en demokrati, ett system som fungerar, där folket lever
            någorlunda väl och där trycket att finna lösningar utanför de
            egna gränserna minskar, på sikt är den önskade situationen och
            den enda hållbara situationen för norra Europa.
          </note>
          <note n="37848363">
            Då är frågan återigen: Hur understöder vi detta?
          </note>
          <note n="d89647e4">
            Jag menar att läget är sådant att vi redan nu kan säga att vi
            bör ta av våra militära anslag för att understödja denna utveckling.
            Vi har inte nått något slags optimum.
          </note>
          <note n="eaed539c">
            Därmed är jag också inne på frågan om den ekonomiska ramen. Det
            är klart att vi i ett visst läge måste bestämma oss, och det läget
            befinner vi oss i nu.
          </note>
          <note n="0ecd3bdd">
            Jag tror att det är utomordentligt viktigt att vi inte skjuter
            på ett sådant här beslut. Självfallet kan jag, i likhet med Lennart
            Rohdin, säga att vi vill ha mer fakta på bordet, att vi vill ha
            fler ställningstaganden som gör det möjligt att mer precist uttrycka
            oss i ekonomiska termer. Men att bestämma en ekonomisk ram är
            ett styrmedel som är fullt legitimt i det läge som vi i dag befinner
            oss i. Det är praktiskt taget det enda instrument som vi politiskt
            har att agera med.
          </note>
          <note n="7637552f">
            Jag menar att den samsyn som vi nu har bekänt oss till vad gäller
            dokumentet om säkerhetspolitiken trots allt innebär skilda synsätt
            i fråga om vilka följder detta får i praktiken.
          </note>
          <note n="d9a14faf">
            Om jag tar Lennmarker som exponent för den syn som innebär att
            vi mot bakgrund av detta dokument måste göra en förstärkning av
            vår militära förmåga, menar jag att exakt samma dokument ger utrymme
            för motsatt tolkning. Just detta uttrycker både dokumentets styrka
            och dess svaghet.
          </note>
          <note n="77d78641">
            Vi menar att den ekonomiska ramen kan vara mindre än vad majoriteten
            föreslår. Vi har också förslag om hur detta skall uppnås. Eller
            rättare sagt:
          </note>
          <note n="ebe1b273">
            Vilka konsekvenser får vår syn på organisationen?
          </note>
          <note n="009ec2a1">
            Hur mycket blir det möjligt att minska utifrån regeringens och
            Centerpartiets förslag?
          </note>
          <note n="b19f25ad">
            Vi tycker att det vore bra att redan nu säga att arméns organisation
            inte behöver vara större än tio brigader. Jag menar att den säkerhetspolitiska
            analysen ger utrymme för den ståndpunkten. Likaså bör vi avstå
            från att göra ytterligare beställningar i JAS-
          </note>
          <note n="5bc4dadc">
            projektet. Likaså bör vi, mot bakgrund av insikten om vilka system
            vi inte skall ha i framtiden, slå fast att vi naturligtvis inte
            behöver dem i närtid. Om vi tror att det på sikt är möjligt att
            ha ett mindre antal ubåtar är det naturligtvis rationellt att
            skrota överexemplaren redan i dag; vi skall inte tro att de är
            gratis. Eftersom de heller inte har ett säkerhetspolitiskt berättigande
            i dag, talar detta naturligtvis för att vi redan nu bör slå fast
            att vi skall minska antalet utbåtar till exempelvis sju.
          </note>
          <note n="552ee14d">
            I den ekonomiska ramen måste vi naturligtvis redan nu kunna ta
            ställning till vad det här betyder för organisationen i stort.
            Jag menar att både Folkpartiet och Miljöpartiet har försummat
            det. Jag skulle också vilja spara betydligt mer, men jag menar
            att den säkerhetspolitiska grunden ger vissa förutsättningar för
            vilken organisation vi har och vilka konster den skall kunna utföra.
            Detta kan då översättas i ekonomiska termer.
          </note>
          <note n="1d9d44ec">
            Lennart Rohdin uppehöll sig en del kring pliktfrågorna, och de
            är oerhört väsentliga. Jag tror också att det är ett uttryck för
            det som försvarsministern, inte minst personligen, har drivit
            i den här saken. Att behålla en folkförankring innebär ett erkännande
            av att försvaret inte kan omfatta hur liten andel som helst av
            befolkningen. Självfallet är det så. Däremot finns det ingenting,
            absolut ingenting, som gör att vi i dag kan dra slutsatser om
            var denna andel skall ligga för att vi i någon mening skall behålla
            en totalförsvarsvilja.
          </note>
          <note n="287a1572">
            Under det arbete som Pliktutredningen utförde vände och vred
            vi på det här begreppet under åtskillig tid och under betydande
            tankemöda, inte bara i utredningen utan också i den allmänna diskussionen
            och vid de kontakter som utredningen hade. Systemet med utbildningsreserv
            är en konstruktion som förvisso har principiella och praktiska
            nackdelar, men vi kan inte på något slags objektiv grund säga
            att vi mot bakgrund av våra erfarenheter i dag måste bestämma
            att vi skall öka antalet pliktuttagna av en årskull.
          </note>
          <note n="a311190e">
            Plikten som grund för totalförsvarets personalförsörjning är
            nödvändig. Det finns både praktiska och mer principiella grunder
            för detta, inte minst om man ser den yttersta konsekvensen av
            ett väpnat försvar, där vi måste ta det kollektiva ansvaret för
            dödandet.
          </note>
          <note n="e32ee252">
            Det är vad det ytterst handlar om; det är den existentiella grunden
            för att vi över huvud taget har ett väpnat försvar. Det skall
            icke vara möjligt att efter en konflikt peka ut en viss grupp
            av människor som har stått för dödandet. Detta är nationens kollektiva
            ansvar, och det kan endast lösas i ett pliktsystem.
          </note>
          <note n="870635cf">
            Jag kan till en viss del förstå och bejaka behovet av exempelvis
            de bevakningsförband som har diskuterats i propositionen, men
            jag värjer mig mot tanken att vi måste utnyttja detta instrument
            enbart i syfte att öka andelen pliktuttagna.
          </note>
          <note n="2c7c0aa3">
            Däremot måste vi av andra skäl allvarligt fundera på konsekvenserna
            av en fortsatt förändring av den geografiska, regionala och klassmässiga
            grunden när det gäller pliktuttagningen. I Norrland finns det
            ingen utbildningsreserv. I storstäderna finns det en betydande
            sådan. Det är helt klart att vi här står inför ett problem som
            kräver aktiva insatser, inte minst mot bakgrund av första och
            andra generationens invandrares deltagande i pliktsystemet. Jag
            fasar för den situation där en ökande andel av befolkningen kommer
            att peka på invandrare och deras ättlingar och säga att de inte
            gör sin plikt. Den här situationen löser vi inte genom att öka
            antalet människor i bevakningsförband. Det finns kulturella, politiska,
            sociala och inte minst ekonomiska faktorer som gör det omöjligt
            att tro att enbart det kan lösa problemet.
          </note>
          <note n="c3b7c4bd">
            Fru talman! Jag yrkar vad gäller det sammansatta utskottets betänkande
            bifall till reservation nr 9
          </note>
          <note n="419cf6fd">
            och vad gäller försvarsutskottets betänkande nr 1
          </note>
          <note n="8213522c">
            bifall till reservation nr 4.
          </note>
          <note n="a568ab60">
            Anf. 6 GÖRAN LENNMARKER (m) replik
          </note>
          <note n="88bad531">
            Fru talman! Låt mig först säga att jag noterar Jan
          </note>
          <note n="0201e1ca">
            Jennehags och Vänsterpartiets deltagande i bedömningen av den
            säkerhetspolitiska situationen. Det ligger ett värde i att det
            råder en bred samsyn i detta avseende.
          </note>
          <note n="650cc667">
            Låt mig för det andra, när det gäller konsekvenserna, säga att
            Moderata samlingspartiet menar att ett fullföljande av huvudinriktningen
            i 1992 försvarsbeslut är den korrekta slutsatsen av de riskbedömningar
            som görs.
          </note>
          <note n="ee39df5a">
            För det tredje vill jag säga att jag är något förbryllad över
            Jan Jennehags motvilja mot den europeiska unionen. Om han nu har
            föreställningen att civil säkerhet är viktig och att det är nödvändigt
            att människor, ekonomier och länder samverkar med varandra och
            blir så sammanflätade att krig omöjliggörs, så borde han ju i
            rimlighetens namn ställa sig mycket positiv till den europeiska
            unionen.
          </note>
          <note n="59389659">
            Det finns ju ingen organisation i Europa som betytt mer för den
            civila säkerheten än den europeiska unionen. Frågan är om det
            i världshistorien har funnits någon organisation som har haft
            en sådan betydelse vad gäller samverkan mellan självständiga länder.
            Vi kan också notera att det finns en strävan att öppna samarbete
            med Central- och Östeuropa, att skapa ett frihandelsområde vid
            Medelhavet och att inleda ett partnerskap med Ryssland.
          </note>
          <note n="1cb6b965">
            Som jag tidigare nämnde finns också perspektivet att inlemma
            de nu krigförande parterna i västra Balkan i detta. Det är ytterligare
            ett exempel på den civila säkerhetens centrala betydelse.
          </note>
          <note n="088138fd">
            Anf. 7 JAN JENNEHAG (v) replik
          </note>
          <note n="67d161d5">
            Fru talman! Göran Lennmarker tar upp 1992 års försvarsbeslut.
            Javisst; det här är ett uttryck för den spännvidd i synen som
            den säkerhetspolitiska analysen medger. Göran Lennmarker menar
            att den rationella slutsatsen blir att vi skall hålla fast vid
            1992 års försvarsbeslut. Jag menar att jag har skäl att inte göra
            samma bedömning.
          </note>
          <note n="acb512e9">
            Det är inget konstigt med det här. Det vore mycket underligt
            om det på det politiska fältet alltid fanns en samsyn kring försvarspolitiken.
            Det vore lika underligt som om det fanns det på vilket annat av
            poltikens områden som helst. Ingen av oss skall tro att vi sitter
            inne med den objektiva sanningen om vad som är den korrekta slutsatsen
            när det gäller konsekvenserna av den säkerhetspolitiska analysen.
          </note>
          <note n="17569517">
            Vad gäller den europeiska unionen lägger jag en annan tyngd än
            Göran Lennmarker vid de faktorer som har att göra med unionens
            utveckling till en ekonomisk stormakt. Jag erkänner att jag tycker
            att det efter andra världskrigets slut var en fullt legitim tanke
            att förhindra att krig åter uppstår på Europas jord. Det fanns
            många idealister och andra som fann att den här konstruktionen
            var lämplig.
          </note>
          <note n="d26c9145">
            Men jag menar att den europeiska unionens utveckling till en
            stormakt också innebär risker för konflikter. Vi får inte bortse
            från att det, om vi ser den historiska bakgrunden, inte bara är
            frågan om att hålla fred inom Europas gränser utan också om vilka
            faktorer som kommer i ljuset i och med stormaktsställningen och
            om de risker för konflikter som detta kan innebära.
          </note>
          <note n="22e43ee9">
            Anf. 8 GÖRAN LENNMARKER (m) replik
          </note>
          <note n="0dfd12e8">
            Fru talman! Det är naturligtvis rätt som Jan Jennehag säger.
            Man kan inte utifrån en viss säkerhetspolitisk bedömning dra någon
            absolut slutsats om den exakta dimensioneringen av försvaret.
            Men om det sammansatta utskottet nu i enighet har skärpt den säkerhetspolitiska
            bedömningen, skulle man möjligen kunna tänka sig att en förändring,
            om det skall göras en sådan, i varje fall inte skall innebära
            att det går nedåt, utan snarare att det går uppåt vad gäller försvarets
            dimensionering. Det förefaller vara en logisk slutsats.
          </note>
          <note n="1ea0d880">
            Anf. 9 JAN JENNEHAG (v) replik
          </note>
          <note n="bac521f6">
            Fru talman! Det här inlägget från Göran Lennmarker belyser inget
            annat än att vi har skilda ståndpunkter. Omöjligheten i att hitta
            en objektiv grund för vad som är rätt är vi tydligen överens om.
            Jag gör inte bedömningen att det vi har skrivit i det säkerhetspolitiska
            dokumentet nödvändiggör en organisation som är exakt densamma
            som den vi beslutade om 1992.
          </note>
          <note n="09f1c342">
            Det är inom parentes sagt inte okänt att vi var emot den dimensioneringen
            också. Vi har alltså olika utgångspunkter när vi bedömer vad som
            händer i dag och vad vi bör göra framöver.
          </note>
          <note n="af0ac8dc">
            Anf. 10 LENNART ROHDIN (fp) replik
          </note>
          <note n="dd84f9cd">
            Fru talman! Vad gäller den ekonomiska ramen vet ju Jan Jennehag
            väldigt väl att Folkpartiet vid två tillfällen under det gångna
            riksdagsåret i princip har ställt sig bakom regeringens besparingsmål
            om 4
          </note>
          <note n="aa59ee4e">
            miljarder kronor fram till år 2001. Vi har också uttalat oss
            för att, om möjligt, spara ytterligare 1 miljard.
          </note>
          <note n="f5ea70a4">
            Men med det obefintliga beslutsunderlag som nu finns på riksdagens
            bord och med de omfattande beställningar som läggs ut till försvarsmakten
            i olika avseenden vore det ganska poänglöst att försöka träffa
            rätt med en ekonomisk rambeskrivning här i dag. Det tror jag att
            Jan Jennehag kan vara överens med mig om.
          </note>
          <note n="632a7b89">
            Jan Jennehag sade också att han instämmer i att ett
          </note>
          <note n="57857986">
            EU-medlemskap omöjliggör neutralitetspolitik och att
          </note>
          <note n="b71bd426">
            Vänsterpartiet därför är emot medlemskap i EU. Nu tror jag att
            Jan Jennehag något missar huvudpoängen i sammanhanget. Det var
            ju inte så att vi gick med i EU
          </note>
          <note n="e4d3a59e">
            för att inte längre kunna bedriva neutralitetspolitik. Vi gjorde
            det för att den säkerhetspolitiska utvecklingen i
          </note>
          <note n="52c8548d">
            Europa sedan 1989 på alla avgörande områden gjort neutralitetspolitiken
            obsolet. Detta har möjliggjort ett medlemskap i EU. Medlemskapet
            ger oss möjligheter att direkt inifrån påverka utformningen av
            den framtida säkerhetspolitiska strukturen i Europa. Detta förutsätter
            visserligen att man har en strategi; att man vet vad man gör när
            man är medlem i EU och inte ägnar sig åt anpassning, som t.ex.
            vid det senaste beslutet om harmonisering av Flyktingkommissionens
            tolkning av skyddsbehov.
          </note>
          <note n="81ce9ba9">
            Den militära alliansfriheten, som vi är överens om, ger oss handlingsfrihet
            men föreskriver inte vårt handlande i olika lägen. Den ger oss
            exempelvis möjlighet till fullt deltagande i den kommande insatsen
            i
          </note>
          <note n="5b755e91">
            Bosnien.
          </note>
          <note n="586ce5e1">
            Anf. 11 JAN JENNEHAG (v) replik
          </note>
          <note n="8e21ab54">
            Fru talman! I diskussionen om den ekonomiska ramen tycker jag
            att Lennart Rohdin för ett resonemang som bortser från politiska
            realiteter. Det kan vara så att det är viktigt att undersöka ytterligare
            innan man bestämmer sig. Men det kan också vara så att man ser
            den ekonomiska ramen som ett av de få styrmedel vi har för att
            driva utvecklingen i önskad riktning. Jag inser att även Folkpartiet
            behöver rådrum.
          </note>
          <note n="f17614ab">
            Det har ju inte saknats tecken på en betydande spännvidd i partiet
            vad gäller synen på den ekonomiska ramen.
          </note>
          <note n="97ee67d0">
            När det gäller frågan om huruvida neutralitetsbegreppet är ålderdomligt
            och passé eller inte, måste vi erkänna att det även här finns
            utrymme för olika principiella ståndpunkter. Det viktiga för mig
            är att den långtgående integreringen i ett försvarspolitiskt samarbete,
            som innefattar allt från materielfrågor till en gemensam syn på
            utrikes- och säkerhetspolitik, naturligtvis innebär faror för
            en konsekvent alliansfrihet. Det kommer att försätta oss i praktiska
            svårigheter att hålla rent framför vår egen dörr när vi i praktiska
            sammanhang alltmer glider in i ett samarbete. Jag erkänner och
            tillstår att det i många sammanhang är önskvärt. Men vi måste
            också kunna diskutera de principiella konsekvenserna av detta
            och om det ur alla synpunkter är önskvärt eller inte. När det
            gäller alliansfriheten menar jag att det finns faror som vi måste
            uppmärksamma och belysa.
          </note>
          <note n="bd6566cf">
            Anf. 12 LENNART ROHDIN (fp) replik
          </note>
          <note n="c7f0e232">
            Fru talman! Det kan ha sina risker att leva i en gemensam värld.
            Det kan vara enklare, vilket jag emellertid inte tror, att ställa
            sig utanför. Men när den säkerhetspolitiska utvecklingen i Europa
            nu har blivit annorlunda och gjort det möjligt för oss att fullt
            ut vara med och påverka, då ser jag inte riktigt poängen i att
            ställa sig utanför. Med den militära alliansfriheten har vi inte
            förbundit oss till att dras in i något som vi inte själva kan
            ta ställning till. Men när man lever i en gemensam värld är det
            givet att man är beroende av varandra. Det skapas bindningar.
            Men det tror jag är ofrånkomligt.
          </note>
          <note n="7c8577f2">
            När det gäller den ekonomiska ramen tror jag ändå att Jan Jennehag
            är överens med mig om att det riksdagsbeslut som vi i dag kommer
            att fatta innebär ett stort antal beställningar på nytt underlag
            för att vi skall kunna fatta kommande beslut.
          </note>
          <note n="95753489">
            Det är möjligt att jag gör Jan Jennehag orätt, men jag har en
            svag aning om att Vänsterpartiets ekonomiska ram kanske inte i
            första hand motiveras av det säkerhetspolitiska läget eller försvarseffekten
            av olika ekonomiska ramar. Men det är möjligt att jag gör Jan
          </note>
          <note n="4a55effa">
            Jennehag orätt. Det är möjligt att man skall ha Jan
          </note>
          <note n="e9b03652">
            Jennehags odiskutabelt och eminenta långa erfarenhet från såväl
            försvarsutskott, försvarskommittéer och nu senast försvarsberedningen
            för att kunna möjliggöra en seriös bedömning av försvarseffekten
            av den ekonomiska ram som här föreligger, en bedömning som varken
            Försvarsmakten, Försvarsdepartementet eller försvarsutskottet
            har förmått sätta på pränt.
          </note>
          <note n="0cc9473e">
            Anf. 13 JAN JENNEHAG (v) replik
          </note>
          <note n="1725c769">
            Fru talman! Att vi inte vill att Sverige skall vara medlem i
            Europeiska unionen innebär naturligtvis inte att vi vill att Sverige
            ställer sig utanför samarbete. Det innebär att vi vill ha en konstruktion
            där vi bygger samarbetet underifrån och inte utifrån en överstatlig
            instans bedömningar. Jag tror att den principiella skillnaden
            är helt klar och att vi får acceptera att vi har olika syn på
            detta.
          </note>
          <note n="b32a19b6">
            När det gäller den ekonomiska ramen skall vi inte bortse från
            att det finns olika positioner inom det politiska fältet. Jag
            erkänner och anser att det är en helt legitim inställning att
            inta en viss roll i det här spelet - låt oss kalla det så. Vi
            får komma ihåg att vi deltar i politiskt arbete för att vi önskar
            driva politiken i en viss riktning. Då lierar vi oss med krafter
            och intar ståndpunkter som långsiktigt leder mot det målet.
          </note>
          <note n="7ac30226">
            I en värld där vi inser att en allmän utveckling mot färre vapen,
            mindre kraftfulla militära organisationer och mindre möjligheter
            att utöva massivt våld är en önskvärd utveckling måste också innebära
            konsekvenser för vårt eget handlande. Det är mot den bakgrunden
            inte konstigt att vi, när vi har fattat beslut här i riksdagen,
            oftast har hamnat på en ekonomisk ram som är lägre än majoritetens.
            Det är en konsekvens av den här principiella hållningen.
          </note>
          <note n="fec1f9a2">
            Anf. 14 ANNIKA NORDGREN (mp)
          </note>
          <note n="373a9728">
            Fru talman! Inledningsvis vill jag bara säga att
          </note>
          <note n="035f3341">
            Miljöpartiet står bakom alla de reservationer som vi har fogat
            till betänkandet. Men för tids vinnande yrkar jag bifall bara
            till reservationerna 4, 6, 9 och 11 i utrikes- och försvarsutskottets
            betänkande 1 och till reservationerna 5, 13, 15 och 16 i försvarsutskottets
            betänkande 1.
          </note>
          <note n="83030ec6">
            Målet för den traditionella säkerhetspolitiken är inte fred utan
            statens överlevnad. Militär makt har setts som det viktigaste
            medlet för att säkra oberoende och inflytande. Och man har hävdat
            att man måste rusta för krig om man vill uppleva fred. Detta synsätt
            lämnar öppet för upprustning, men gör faktiskt i praktiken en
            global nedrustning till en ouppnåelig utopi.
          </note>
          <note n="88fb4cfc">
            Jag ser dagens riksdagsbeslut som ett steg i rätt riktning på
            vägen mot freden som säkerhetspolitikens reella mål. Nu skall
            andra säkerhetspolitiska hot än enbart de rent militära mötas
            och förebyggas. Det är ett krav som vi i Miljöpartiet drev redan
            förra gången som vi satt i riksdagen, och nu har det blivit verklighet.
          </note>
          <note n="42da5eb4">
            Utskottet skriver att förhållanden rörande bistånd, miljö och
            handel, som också har stor säkerhetspolitisk betydelse, spelar
            en mindre framskjutande roll i betänkandet. Då vill jag gärna
            hjälpa till litet grand genom att komplettera den säkerhetspolitiska
            bedömningen med ett par viktiga fakta som kommer att visa sig
            vara väldigt viktiga och spela stor roll för den globala säkerheten
            i en inte alltför avlägsen framtid.
          </note>
          <note n="4ff44174">
            Utarmningen av jordens ändliga resurser fortsätter. I-världen
            konsumerar på ett sätt som skulle kräva fler jordklot än det enda
            jordklot som vi har, medan utvecklingsländerna, vilkas befolkning
            är nära fyra gånger så stor som i-ländernas, släpper ut skadliga
            ämnen i en mängd som är mindre än en fjärdedel av vad vi gör i
            i-världen.
          </note>
          <note n="5a6f1469">
            Nästan 800 miljoner människor får inte tillräckligt att äta,
            och 500 miljoner människor är kroniskt felnärda i utvecklingsländerna.
            I i-världen lever 100
          </note>
          <note n="f12c24b5">
            miljoner människor i fattigdom, och mer än 5 miljoner människor
            är arbetslösa. Samtidigt blir en grupp i samhället bara rikare
            och rikare. Det finns många siffror som bekräftar den enorma klyfta
            av orättvisa som skär genom nord och syd.
          </note>
          <note n="2eb902f3">
            Vi har även en skrämmande utveckling i vårt eget land. Klyftorna
            i samhället ökar, med tanke på både ekonomi och tillgång till
            information och delaktighet i samhället.
          </note>
          <note n="e1aaf872">
            På världshavens bottnar ligger atomubåtar och rostar sönder.
            I Sverige skjuter vi årligen ut 50 ton ammunition i vår största
            dricksvattentäkt Vättern. Vi uppfyller inte de fastställda miljömål
            som vi har fattat beslut om här i riksdagen. Och i den här talarstolen
            ställs ofta ekonomi och miljö mot varandra, även om det på senare
            tid glädjande nog finns tendenser som visar på en ökad insikt
            om att en god miljö är en god ekonomi.
          </note>
          <note n="f14e5f91">
            Vi känner alla till ozonskikt och växthuseffekt. En klimatförändring
            kommer troligen att föregås av extrema väderfenomen, värmeböljor,
            torka och översvämningar. För Nordens del räknar man med, i den
            händelse att inget radikalt görs åt växthuseffekten, att vattenresurserna
            kommer att påverkas starkt. Man talar också om risken för en dramatisk
            avkylning och nedisning av norra Europa. Klimatpåverkan kan leda
            till enorma flyktingströmmar, med social misär, politisk instabilitet
            och ekonomisk utarmning som följd.
          </note>
          <note n="0d7dbe04">
            Säkerhetspolitikens mål i Sverige är att bevara vår frihet och
            vårt oberoende. Vi skall i alla lägen och i former som vi själva
            väljer trygga en handlingsfrihet att - såsom en enskild nation
            och i samverkan - kunna utveckla vårt samhälle. Oavsett vad man
            tycker om
          </note>
          <note n="13de7c57">
            EU måste det konstateras att Sverige är medlem i en union. Vi
            är därför inte fria att handla precis som vi vill, och vi är inte
            fria och oberoende.
          </note>
          <note n="e3f4af5b">
            En EU-president föreslås i reflexionsgruppens arbete - en Mr
            EU som skall tala för det gemensamma
          </note>
          <note n="e575c18b">
            EU. Fru utrikesminister, är det förenligt med vårt säkerhetspolitiska
            mål?
          </note>
          <note n="96e71519">
            Vi måste vidga det säkerhetspolitiska målet till att syfta mer
            på fred, ekologiskt hållbar utveckling och mänskliga rättigheter,
            i stället för att vara inriktat på nationalstatens överlevnad,
            vilket jag talade om tidigare.
          </note>
          <note n="d063ad9d">
            Den syn på EU som utskottsmajoriteten ger uttryck för i betänkandet
            är så rosenröd att man blir alldeles tårögd. Jag tycker att det
            hör till allmän hederlighet att åtminstone försöka beskriva verkligheten
            som den är, med de problem som den innebär, oavsett vad man tycker
            om själva projektet.
          </note>
          <note n="70d75f98">
            Jag ser nya säkerhetspolitiska problem i och med
          </note>
          <note n="c689fef9">
            EU-medlemskapet. Nya gränser och murar byggs upp mellan EU och
            vår omvärld, men också inom EU, mellan folken och etablissemanget.
            En stor del av befolkningen i många av U-länderna är ju som bekant
            motståndare till Europeiska unionen. Detta gäller inte minst inom
            vårt eget land.
          </note>
          <note n="74c58efe">
            Det minsta man kan göra inför regeringskonferensen 1996 är att
            utlova Sveriges befolkning att en folkomröstning skall hållas
            om regeringskonferensen innebär nya förpliktelser och utfästelser
            inom försvars- och säkerhetspolitiken. I EU sitter Sveriges representant
            i reflexionsgruppen och driver att Sverige skall släppa kravet
            på vetorätt, förutom när det gäller vitala säkerhetsintressen.
            Det var väl egentligen inte vad som utlovades inför folkomröstningen?
          </note>
          <note n="5f034157">
            I EU-parlamentet skrattas det åt våra svenska representanter
            när de försöker få in skrivningar som garanterar neutrala staters
            rätt att även fortsättningsvis vara neutrala och militärt alliansfria.
          </note>
          <note n="6724d70b">
            Det ligger ett stort värde i att det finns länder i den rika
            delen av jordklotet som ser neutralitetspolitik som ett aktivt
            val. Miljöpartiet anser att formuleringen om att kunna vara neutral
            i händelse av krig i vårt närområde lämnar möjligheter till olyckliga
            tolkningsmöjligheter.
          </note>
          <note n="99402875">
            Just nu pågår ett VEU-möte i Paris. På detta möte skall det framtida
            militära samarbetet i Europa diskuteras. Frågor om nästa års regeringskonferens
            och om upprättandet av en gemensam underrättelseorganisation,
            ett slags EU-CIA, diskuteras. Regeringen skriver nu i propositionen
            - med stöd av Centern, som här för övrigt verkar ha gjort en historisk
            kovändning - att man vill stärka VEU såväl generellt som speciellt
            vad gäller fredsfrämjande verksamhet. Vad i hela friden menar
            regeringen och Centern med formuleringen om att stärka VEU generellt?
          </note>
          <note n="6aaf7dcc">
            Risken är stor att FN:s ställning undergrävs i och med att fredsbevarande
            insatser splittras upp på olika regionala organisationer som inte
            kan betraktas som alliansfria vare sig militärt eller intressemässigt.
          </note>
          <note n="1e6ab7af">
            Min slutsats blir då att Sverige måste avstå från observatörsskapet
            i VEU, därför att det inte är förenligt med en trovärdig neutralitetspolitik.
            För övrigt anser Europas Gröna att VEU skall upplösas. I stället
            utpekas OSSE som den alleuropeiska organisation som kommer att
            ha stor betydelse i framtiden. Där deltar, som bekant, även Ryssland
            som likvärdig medlem.
          </note>
          <note n="924e9a4f">
            Utskottsmajoriteten gläder sig inte åt att avsättningsmöjligheterna
            för krigsmateriel minskar internationellt. Nej, nu skall man från
            myndigheter och regering vidta ihärdigare ansträngningar för att
            den svenska krigsmaterielindustrin skall kunna sälja mera vapen
            i stället för att låta marknadsekonomin råda och krigsmaterielindustrin
            ställas om till civil produktion.
          </note>
          <note n="62a39271">
            Nu skall Sverige också närma sig WEAG. Men vad betyder detta
            konkret? Jag har ställt den frågan ett antal gånger men har aldrig
            fått något svar. Jag börjar låta tjatig, det är jag medveten om,
            men jag undrar fortfarande vad man menar med att Sverige skall
            närma sig WEAG. Man behöver inte vara särskilt konspiratorisk
            för att ana ett samband och en trend här. Vi skall närma oss WEAG,
            och vi skall sammanväga uppställda utrikespolitiska restriktioner
            med de försvarspolitiska behoven av export. Så står det i utskottsbetänkandet,
            men så står det inte i regelverket för krigsmaterielexporten.
            Utskottet skriver att en ändring av gällande regler inte är aktuell.
            Men varför vill då utskottet inte se till att det inte blir missförstånd
            och helt enkelt rätta till regeringens fadäs genom att ta bort
            den här skrivningen?
          </note>
          <note n="a9a4c5ec">
            Fru talman! Nu kommer jag in på nästa betänkande som vi skall
            behandla i dag, nämligen försvarsutskottets betänkande om totalförsvarets
            förnyelse.
          </note>
          <note n="d6b727e5">
            Vad får den här förnyelsen kosta? Regeringen och
          </note>
          <note n="39270de1">
            Centern tycker att 36 miljarder kronor om året är en lämplig
            nivå. Många frågetecken kvarstår dock. Vi har hört exempel på
            det tidigare här. Men den största och viktigaste frågan av alla
            borde vi inrikta oss på i den här debatten, nämligen frågan: Är
            de här
          </note>
          <note n="f6c90d18">
            36 miljarder kronorna rätt investerade, för vår gemensamma säkerhet?
            En annan stor fråga är vad de andra åtgärderna får kosta - de
            åtgärder som ligger utanför totalförsvarets ram.
          </note>
          <note n="525c0bea">
            Vi i Miljöpartiet vill spara mer än alla andra partier. Vi vill
            dra ner totalförsvarsramen med ytterligare
          </note>
          <note n="bad4948f">
            5 miljarder utöver regeringens förslag fram till 1998.
          </note>
          <note n="ef838cb7">
            Därefter, det är vår inriktning, vill vi spara ytterligare
          </note>
          <note n="01269b15">
            6 miljarder fram till år 2001. En del av de pengar som vi drar
            in på det militära försvaret skall investeras i den rustningsväxling
            som skall ske för att möta hot inom det vidgade säkerhetsbegreppet.
          </note>
          <note n="711223c4">
            Det är alltså inte bara av nödvändiga besparingsskäl inom den
            offentliga sektorn som vi vill spara pengar på det militära försvaret.
            I grunden ligger vår övertygelse om att militära medel inte främjar
            vår säkerhet och om att andra hot som vi nu fört in i det säkerhetspolitiska
            begreppet skall mötas med annat än vapen. Till detta behövs det
            resurser.
          </note>
          <note n="82dc4bea">
            Fru talman! Vi i Miljöpartiet aktualiserar i vår motion frågan
            om att man skall avväga totalförsvarets uppgifter och anslag mot
            verksamheter inom andra samhällsområden, som Försvarsberedningen
            uttrycker sig i rapporten Totalförsvarets utveckling och förnyelse.
            Den skrivningen togs bort i regeringens proposition, men utskottet
            skriver i betänkandet att man utgår från att den prövningen genomförs
            under de fortsatta försvarsbeslutsförberedelserna. Det är sannerligen
            intressant! Det måste väl, herr försvarsminister, betyda att det
            skall ingå som en del av Försvarsberedningens uppdrag inför arbetet
            med etapp 2 i försvarsbeslutet.
          </note>
          <note n="1527132c">
            Med varierande grad av gillande har vi accepterat återtagning,
            eller höjning av krigsdugligheten - vilket kanske är ett bättre
            begrepp - som en del av det svenska totalförsvaret. Vi dimensionerar
            inte vårt försvar utifrån ett värstafall. Då kommer man automatiskt
            in på hur man skall kunna bedöma och möta de här utvecklingstendenserna
            inom andra samhällsområden än det militära.
          </note>
          <note n="3fb17b0d">
            Den vidgade hotbilden måste också följas upp och bedömas för
            att kunna mötas. Frågan är hur vår underrättelsetjänst kan göra
            en fullständig analys av de hotbilder som kan tecknas inom ramen
            för ett vidgat säkerhetsbegrepp. Här krävs det en samordning av
            olika myndigheters och intresseorganisationers kompetens. Vi kan
            inte bygga vår säkerhetspolitiska bedömning på traditioner, utan
            den måste bygga på en faktisk verklighet.
          </note>
          <note n="f2302f1e">
            För ett tag sedan diskuterades här i riksdagen ett totalförbud
            mot antipersonella minor. Miljöpartiet,
          </note>
          <note n="c2fe4f31">
            Centern och Vänstern hade motionerat om ett totalförbud. Nu sviktar
            Centern. Måhända gör man det därför att man prioriterar det goda
            samarbetsklimatet med regeringen. Men jag undrar varför man från
          </note>
          <note n="ee1087b3">
            Centerns sida inte passade på att ställa krav på ett förbud inför
            uppgörelsen med regeringen om försvarspolitiken. Eller ställde
            man ett krav utan att få igenom det?
          </note>
          <note n="7a69de51">
            Det har hänt mycket på det internationella planet i minfrågan.
            Sverige, som hittills varit väldigt snabbt med en EU-anpassning,
            verkar inte vara lika ambitiöst i den här frågan. EU-parlamentet
            antog under sommaren två resolutioner som uppmanar medlemsländerna
            till totalförbud mot antipersonella minor. Följande sex länder
            har antingen förbjudit användning av truppminor eller beslutat
            att sluta använda det vapnet:
          </note>
          <note n="7311e84d">
            Schweiz, USA, Filippinerna, Österrike, Norge och
          </note>
          <note n="4e1c6b3a">
            Belgien. Till försvarsministern och till er som här i dag representerar
            andra partier - speciellt Centern -
          </note>
          <note n="a6056938">
            vill jag ställa frågan: Är det inte rimligt att i dag slå fast
            att totalförbud skall införas i Sverige?
          </note>
          <note n="17ed937a">
            Vi skall också ta ett beslut som inte väckt den uppmärksamhet
            som det förtjänar. I dag skall det nämligen slås fast att ytterligare
            JAS-plan skall beställas. En del talar om tre. Detta har vi i
            Miljöpartiet givetvis reserverat oss mot. Det är ett tydligt exempel
            på att man traditionsenligt fortsätter att investera militärt,
            samtidigt som man avrustar socialt och t.ex.
          </note>
          <note n="cebf8de5">
            drar ner på biståndet.
          </note>
          <note n="efb1f97b">
            Jag har vid flera tillfällen i denna kammare tagit upp frågan
            om ubåtarna. Jag gör det nu också, men helt kort.
          </note>
          <note n="2789cace">
            Försvarsberedningen kom fram till att det skall finnas sju ubåtar
            i den svenska försvarsmakten. I
          </note>
          <note n="10039db2">
            propositionen står det högst nio. Företrädare för
          </note>
          <note n="5844dfae">
            Centern och Socialdemokraterna har slagit fast att det inte blir
            fråga om en beställning av Ubåt 2000. Jag tycker att man klart
            och tydligt kan säga att det skall vara sju; detta för att inte
            minsta risk för missförstånd skall föreligga.
          </note>
          <note n="81289ef6">
            Miljöfrågor inom försvaret har ingen vidare prioritet, att döma
            av andra partiers intresse för att skriva motioner i frågan. Vi
            i Miljöpartiet är än så länge ensamma om att ha motionerat om
            miljöproblemen.
          </note>
          <note n="3dd5b3ac">
            Det är glädjande att det finns ett miljöavsnitt i propositionen.
            Tyvärr har regeringen och utskottsmajoriteten inte en enda idé
            om hur utvecklingen på området skall gå vidare. Man redogör för
            vad som har gjorts och för hur bra man tycker att man lyckats
            på olika områden. Tyvärr ser verkligheten annorlunda ut än det
            som verkar framgå när man läser försvarsmaktens publikationer
            och propositionen. T.ex. kan nämnas, som jag tidigare nämnt, att
            det varje år skjuts ut
          </note>
          <note n="0357422e">
            50 ton ammunition i Vättern, som är norra Europas största vattentäkt.
            Vad det här får för konsekvenser i framtiden vet ingen i dag.
          </note>
          <note n="c394589a">
            I försvarsutskottets betänkande från förra året sägs det att
            utskottet förutsätter att regeringen i samband med förberedelserna
            inför nästa försvarsbeslut överväger även miljökonsekvenserna
            av olika förändringar i grundorganisationen. Man nämner specifikt
            försvarsmaktens marina grundorganisation. Min fråga till försvarsministern
            blir: Hur ämnar försvarsministern verka för att miljökonsekvensbeskrivningar
            ingår som en del i försvarsbeslutets etapp 2? Jag förutsätter
            att det inte bara blir den marina grundorganisationen som skall
            undersökas från miljösynpunkt utan att det givetvis gäller hela
            grundorganisationen.
          </note>
          <note n="4acec0a4">
            Det civila försvaret kommer att få en starkare ställning efter
            dagens behandling i kammaren, och det tycker jag är bra. Ett starkt
            civilt försvar är viktigt i både freds- och krigstid, och ett
            robust och stryktåligt samhälle är ofta lika med ett ekologiskt
            hållbart samhälle som gagnar vår säkerhet i ett vidgat hotbildsperspektiv.
          </note>
          <note n="fb7bce43">
            Den kunskap som ryms inom det civila försvaret och dess frivilligorganisationer
            spelar en stor roll på gräsrotsnivån, där engagemanget och kunskapen
            växer sig starka och betydelsefulla i en tid då säkerhetsaspekterna
            måste vägas in innan investeringar görs.
          </note>
          <note n="86231b27">
            Sårbarhetsaspekter bör vara en lika naturlig del av förberedelserna
            som miljökonsekvensbeskrivningar.
          </note>
          <note n="b1a5e6af">
            Dessutom sammanfaller de, som sagt, oftast.
          </note>
          <note n="6b3b9796">
            Fru talman! Tänk om det blev krig och ingen kom!
          </note>
          <note n="a2d1f651">
            Frågan om hur utbildningen inom totalförsvaret skall arrangeras
            har varit en het potatis i höst - naturligtvis med all rätt. Miljöpartiet
            har en modell för hur en utbildning skulle kunna se ut som vi
            än så länge är ensamma om att driva. Det gäller då den frivilliga
            värntjänsten. Den frivilliga värntjänsten bygger på frivillighet
            kopplad till motivation och meriter. Utbildningen skall ske i
            enlighet med den vidgade hotbilden och skall självfallet vara
            öppen för både kvinnor och män.
          </note>
          <note n="65d41c46">
            En positiv sak, som jag gläder mig mycket åt, är att alla partier
            i riksdagen har ställt sig bakom ett yrkande i Miljöpartiets motion.
            Yrkandet gäller att man skall kunna säga upp människor, totalförsvarspliktiga
            och anställda inom försvarsmakten, om de visar prov på rasism
            och främlingsfientlighet.
          </note>
          <note n="c7f48c2f">
            Detta grundas givetvis på att demokratin måste kunna försvara
            sig. Om man inte kan ställa upp på en av demokratins hörnstenar,
            nämligen människors lika värde i fred, kan man heller inte kan
            försvara demokratin i krig.
          </note>
          <note n="d53b13b6">
            Jag ser nu fram emot att regeringen återkommer till riksdagen
            med information om problemets omfattning och om vilka lagändringar
            som eventuellt behöver göras.
          </note>
          <note n="6f855cf7">
            Slutligen, fru talman, herr och fru statsråd och kolleger! Det
            kan inte bli fred utan rättvisa, och det kan inte bli rättvisa
            utan fred. Det kan heller inte bli fred mellan människor utan
            en fred med naturen.
          </note>
          <note n="cc9d9a18">
            Anf. 15 JAN JENNEHAG (v) replik
          </note>
          <note n="300cf047">
            Fru talman! Jag vill fråga Annika Nordgren vilka förändringar
            Miljöpartiet har tänkt på som gör det möjligt att fram till år
            1998 spara 7 miljarder. Det är den ena frågan.
          </note>
          <note n="61581b3f">
            Den andra frågan gäller den frivilliga värntjänsten.
          </note>
          <note n="21dabe60">
            Jag kan ha sympati för mycket när det gäller de tankarna, men
            det är enligt min mening omöjligt att dra gränsen mellan totalförsvarets
            olika funktioner. Då kommer vi in på den väpnade delen. Där menar
            jag att pliktbegreppet är oerhört väsentligt, vilket jag nämnde
            i mitt anförande. Var går gränserna för den frivilliga värntjänsten
            vad gäller uppgifterna inom totalförsvaret?
          </note>
          <note n="0b12e92f">
            Anf. 16 ANNIKA NORDGREN (mp) replik
          </note>
          <note n="e581dd08">
            Fru talman! Jan Jennehag har i en replik till Lennart Rohdin
            mycket livfullt och bra beskrivit varför vi kommer fram till olika
            ekonomiska ramar när vi pratar om ekonomin här i kammaren. Miljöpartiet
            vill spara litet mer än dubbelt så mycket som Vänsterpartiet,
            och det kommer givetvis att innebära stora organisationsförändringar.
          </note>
          <note n="b45df9b4">
            Jan Jennehag och jag har ofta samma åsikt när det gäller ubåtar,
            JAS delserie tre, nya investeringar,
          </note>
          <note n="c0495066">
            Bamse osv. Det finns många materielprojekt. Men det finns en
            stor skillnad mellan oss också. Det gäller det som hände i våras,
            när Miljöpartiet som enda parti inte ville bifalla det bemyndigande
            som riksdagen gav regeringen om att upphandla militär materiel
            för 57,8
          </note>
          <note n="46890035">
            miljarder kronor.
          </note>
          <note n="76a5f848">
            Jag tycker att det vore litet synd att göra en heltäckande organisationsskiss
            från Miljöpartiets sida med precis de konsekvenser som detta skulle
            ge, när vi nu har militära experter som sitter på högkvarteret
            och som, mycket bättre än jag, kan visa hur man får en bättre
            effekt av de pengar som beviljas. Vår uppgift i riksdagen är ju
            att lägga fast en ram och att beskriva den säkerhetspolitiska
            situationen, och det tycker jag att jag har gjort i mitt anförande.
          </note>
          <note n="88b146b3">
            När det gäller den frivilliga värntjänsten frågar Jan
          </note>
          <note n="8b381bf6">
            Jennehag var gränsen går. Den går ingenstans. Vi tycker att värntjänsten
            skall vara helt frivillig och öppen för kvinnor och män, men den
            skall också sättas i samband med den organisation som vi vill
            ha, alltså ett starkt civilt försvar i stället för ett starkt
            militärt försvar.
          </note>
          <note n="31a4197f">
            Jag ser att min taletid är slut, så jag får sätta punkt där och
            återkomma senare.
          </note>
          <note n="11e95d2b">
            Anf. 17 JAN JENNEHAG (v) replik
          </note>
          <note n="13415b17">
            Fru talman! Det är svårt för oss att ställa upp på tanken om
            den frivilliga värntjänsten. Att ha en organisation där även den
            väpnade delen skall bemannas med enbart frivilliga ger konsekvenser
            som jag utan svårighet kan se blir rätt knepiga ur demokratisynpunkt,
            framför allt om man skall ta hand om situationen efter en konflikt.
            Jag fasar för de överväganden som man då skulle kunna hamna i.
          </note>
          <note n="e761bfb2">
            Naturligtvis skall vi höra efter vad de myndigheter som är inblandade
            i våra besparingsförslag tycker om dessa, men det fråntar oss
            inte ansvaret för att när vi lägger besparingsförslag ha en någorlunda
            uppfattning om var vi skall hitta pengarna. Som ett uttryck för
            och en konsekvens av vad vi vill ha för organisationsförändringar
            trillar ju pengarna ut så att säga. Det är litet svårt att helt
            göra motsatsen.
          </note>
          <note n="8aaa4694">
            Jag beklagar att Annika Nordgren tar upp debatten om beställningsbemyndigandena
            igen. Jag tycker att den delen klarades av i våras. Detta visar
            den principiella svårigheten att i alla lägen ha föreställningen
            att man kan byta pengar hur som helst och hantera tidigare fattade
            beslut hur som helst, alldeles oberoende av vilka konsekvenser
            de redan har hunnit få i händelseförloppet.
          </note>
          <note n="b22c975f">
            Anf. 18 ANNIKA NORDGREN (mp) replik
          </note>
          <note n="c3b4653e">
            Fru talman! När det gäller debatten om bemyndigandet kommer jag
            nog, Jan Jennehag, att fortsätta gräma mig en tid till innan jag
            kommer över att alla i riksdagen utom Miljöpartiet ställde upp
            på det.
          </note>
          <note n="244da546">
            Jag beklagar att inte Vänsterpartiet kan ställa upp på den här
            idén om den frivilliga värntjänsten, men så småningom blir kanske
            också Vänsterpartiet moget att ta ställning för den.
          </note>
          <note n="725ad28b">
            När det gäller bemyndigandet sade Jan Jennehag att man måste
            ha en någorlunda uppfattning om vart pengarna skall gå och vilken
            organisationsmodell man föreslår och talar för. Det är ju precis
            vad Miljöpartiet har. De pengar som vi lyfter från det militära
            försvaret skall investeras, till gagn för vår gemensamma säkerhet.
            Det handlar om att flytta över pengar från den militära delen
            av försvaret till det civila försvaret och till insatser inom
            andra samhällsområden - t.ex. bistånd för en ökad demokratiutveckling
            i Ryssland, som Jan Jennehag pratade bra om förut här i kammaren
            i sitt anförande.
          </note>
          <note n="ed839cd0">
            Miljöpartiet har alltså en mycket klar bild av var pengarna skall
            investeras och var de bäst skall investeras för vår gemensamma
            säkerhet. Den bästa investeringen är inte att lägga så mycket
            pengar som
          </note>
          <note n="2f428c66">
            Vänsterpartiet vill på det militära försvaret.
          </note>
          <note n="fcfe245c">
            Anf. 19 LENNART ROHDIN (fp) replik
          </note>
          <note n="b8f174e0">
            Fru talman! Annika Nordgren och Miljöpartiet trycker på och säger
            att det är alldeles för mycket tal om nationalstaternas försvar.
            Vi liberaler har traditionellt inte hört till de starkaste försvararna
            just av nationalstaterna. Nu är väl de flesta nationalstater ganska
            multikulturella.
          </note>
          <note n="9829555b">
            Tvärtom är det en av utgångspunkterna för oss liberaler att vi
            just vill utnyttja och utveckla de institutioner och de samarbetsformer
            som faktiskt finns för att nu i Europas dynamiska skede medverka
            till att forma den framtida säkerhetsstrukturen i Europa, inte
            till att använda minst de närmaste tio åren till att utveckla
            och bygga upp en annan samarbetsform som ännu inte ens finns på
            papperet. Det är nu vi kan bygga en gemensam säkerhet just för
            att minska nationalstaternas behov av att förlita sig enbart till
            deras egen försvarsförmåga.
          </note>
          <note n="4c79b915">
            Det här med nationalstater är dock inte så oproblematiskt. Det
            är bl.a. en av grunderna i den internationella folkrätten. Även
            om vi vill minska nationalstaternas betydelse finns det onekligen
            de som vill motsatsen och som är beredda att förverkliga sina
            mål med vapen. Utvecklingen i Bosnien de senaste åren är ett mycket
            tydligt exempel på detta. Det gör tyvärr att arbetet för en gemensam
            säkerhet ändå inte kan frånkopplas behovet hos nationalstaterna
            också att värna om sin säkethet på kort sikt.
          </note>
          <note n="45b6d6ac">
            Det här är en debatt som förs även inom den gröna rörelsen i
            Europa, och Miljöpartiet yrkar ju inte på att det inte skall finnas
            något militärt försvar alls i Sverige. Därför tror jag att vi
            ändå har en ganska gemensam syn på de här sakerna: gemensam säkerhet
            för att minska nationalstaterna, men försvar för nationalstaterna
            så länge de är hotade.
          </note>
          <note n="ddece092">
            Anf. 20 ANNIKA NORDGREN (mp) replik
          </note>
          <note n="eef9e0aa">
            Fru talman! Vad jag sade var att målet för den traditionella
            säkerhetspolitiken inte är fred utan att staten överlever. Man
            har varit väldigt inriktad på att målet är att man skall bevaka
            sin frihet och självständighet, vilket i och för sig är omöjligt
            att göra samtidigt som man sätter sig inom ramen för EU.
          </note>
          <note n="a7da3797">
            Vad jag menar är att om man skulle byta detta mål från att gälla
            bara de rent territorella anspråken man har på sitt land till
            mål som heter fred i vårt närområde, fred på vår kontinent och
            fred globalt skulle man nog fått en helt annan prioritering i
            den nationella säkerhetspolitiken. Jag tror att det helt klart
            skulle vara så. Det skulle också vara intressant att se om man
            i stället för att bara diskutera sin egen nationsgräns säkerhet
            valde det mål som vi egentligen allihop vill uppnå, nämligen fred
            i världen.
          </note>
          <note n="070e9025">
            När det gäller EU har jag och Lennart Rohdin helt olika åsikter
            om denna organisations förmåga att bevara och utveckla freden
            på vår kontinent och globalt sett. Jag menar, till skillnad från
            Lennart Rohdin, att EU bygger upp nya gränser både inom den europeiska
            unionens stater och mellan EU och övriga världen, och jag ser
            med förskräckelse på vad som håller på att hända nu i och med
            Reflexionsgruppens arbete.
          </note>
          <note n="c7d2c93b">
            Jag ser fram emot att få höra fru utrikesministerns svar på de
            frågor som jag har ställt när det gäller EU.
          </note>
          <note n="4b08b38d">
            Anf. 21 LENNART ROHDIN (fp) replik
          </note>
          <note n="61361204">
            Fru talman! Jag tror inte att vi i den här kammaren är särskilt
            oense om de mål som Annika Nordgren skisserar. Problemet är att
            vi lever i en verklighet där det alldeles uppenbart - det har
            utvecklingen i Europa under de senaste åren visat - finns krafter
            som har helt andra mål och som är beredda att förverkliga dessa
            med vapen i hand. Då är i den tyvärr ofullkomliga värld som vi
            lever i nationalstaterna och den internationella folkrätten ett
            av de instrument som vi har för att värna fred för människor individuellt
            och kollektivt, värna mänskliga fri- och rättigheter för människor
            individuellt och kollektivt. Därför är det väldigt svårt att komma
            ifrån att det ändå behövs både arbete för gemensam säkerhet och
            tills vidare ett tillfredsställande nationellt försvar för att
            kunna säkra sig mot olika typer av övergrepp.
          </note>
          <note n="4a17b3c4">
            Jag drömmer inte alls om att kunna hävda att EU
          </note>
          <note n="a57f1dda">
            skulle vara det perfekta instrumentet för gemensam säkerhet i
            Europa. Det var därför som inte minst vi liberaler har väldigt
            många synpunkter på hur EU-
          </note>
          <note n="756045dc">
            samarbetet borde förändras och utvecklas. Problemet är att den
            framtida säkerhetsstrukturen i Europa i det utvecklingsskede som
            vi befinner oss i kommer att för årtionden framöver läggas fast
            snart. Då är EU det instrument som vi har för att påverka. Även
            om vi skulle önska ett annat instrument har vi inte tid att vänta.
            Vi har sett hur oerhört lång tid det tagit att bygga upp EU och
            OSSE till att bli instrument för att påverka den framtida gemensamma
            säkerheten. Vi har inte tid att sätta oss ner och fundera på nya
            vägar när vi nu har ett instrument som i någon mån kan hjälpa
            oss på vägen.
          </note>
          <note n="6b30fb75">
            Anf. 22 ANNIKA NORDGREN (mp) replik
          </note>
          <note n="8b69a613">
            Fru talman! Det Lennart Rohdin sade var intressant, och jag håller
            med om att vi har dåligt med tid.
          </note>
          <note n="fe149a70">
            Vad vi borde ha gjort innan Sverige blev medlem i
          </note>
          <note n="0811fc95">
            EU är att inte bara hänvisa till de konsekvensutredningar som
            gjorts och som var oerhört vinklade utan att verkligen ha en diskussion
            om vad det innebär för den svenska säkerhetspolitiken och försvarspolitiken.
          </note>
          <note n="66bbb84b">
            Det har vi efterlyst.
          </note>
          <note n="ee2a9edc">
            Visst finns det människor som inte vill ha fred, det inser jag
            också, och den verkligheten kan vi inte bortse ifrån. Då kommer
            vi in på hur vi bäst kan bemöta dessa människor och hur vi bäst
            kan undanröja dessa hot innan de uppkommer. Jag är inte så säker
            på att det bästa sättet att möta dessa människor är att ha ett
            starkt militärt försvar i Sverige. Här handlar det om andra investeringar,
            som jag talade om förut, att ta pengar från det militära försvaret
            till andra åtgärder som bidrar till att möta detta innan det så
            att säga smäller.
          </note>
          <note n="6c3421e7">
            Anf. 23 ÅKE CARNERÖ (kds)
          </note>
          <note n="651a8885">
            Fru talman! Om efterkrigsgenerationens viktigaste uppgift var
            att samla och ena Västeuropa kring fred, demokrati och marknadsekonomi,
            är vår generations viktigaste uppgift att öppna dörren och stödja
            de befriade länderna i Central- och Östeuropa. Östutvidgningen
            spelar en avgörande roll för att utsträcka den nuvarande säkerheten
            och stabiliteten i västra
          </note>
          <note n="52e71bf9">
            Europa till att omfatta hela Europa. För oss i Sverige är naturligtvis
            det regionala samarbetet kring Östersjön och Estlands, Lettlands
            och Litauens integration i
          </note>
          <note n="79dfabc6">
            EU av särskilt säkerhetspolitiskt intresse.
          </note>
          <note n="480ba999">
            I västra Europa fortsätter det fredliga integrationsarbetet,
            och i östra Europa finns både positiva tecken till återhämtning
            och vilja till samarbete men också ökad regional instabilitet.
            Det rörliga och svårförutsägbara säkerhetspolitiska läget i vår
            omvärld gör det nödvändigt att försöka skapa en regional säkerhetsordning.
            Sveriges säkerhet måste i allt högre grad grundas på gemensam
            säkerhet byggd på hållfasta politiska och ekonomiska relationer
            mellan demokratiska stater. OSSE och EU har här stor betydelse
            för stabiliteten och samarbetet i vår världsdel.
          </note>
          <note n="426a696a">
            Fru talman! Även om den säkerhetspolitiska utvecklingen i Europa
            har varit gynnsam för Sverige och det inte finns något angreppshot
            mot oss, vet vi att evig fred inte kan uppnås. Därför är det av
            centralt intresse för Sverige att påverka det europeiska säkerhetsarbetet
            inifrån för en gemensam framtid i fred på vår kontinent.
          </note>
          <note n="d1c13073">
            Det genomgående temat i Försvarsberedningens säkerhetspolitiska
            rapport är den svårförutsägbarhet som präglar den säkerhetspolitiska
            situationen i vår omvärld. Det skulle krävas mycket genomgripande
            händelser för att ge anledning till omvärderingar av dessa bedömningar,
            och några sådana händelser har inte inträffat. Sedan rapporten
            lades fram kan vi alltså konstatera att det säkerhetspolitiska
            läget inte förbättrats.
          </note>
          <note n="b11e1fb8">
            Den tidigare stabila spänningen har avlösts av en instabil avspänning.
            Det är betydelsefullt att enighet råder om detta, eftersom utskottet
            skriver att svårutsägbarheten torde "förbli ett dominerande inslag
            i den internationella politiken under lång tid". De närmaste åren
            kommer att ge viktig säkerhetspolitisk information. EU:s översynskonferens,
            USA:s fortsatta roll i
          </note>
          <note n="8ee031de">
            Europa, avtalet om konventionella styrkor i Europa och valen
            i Ryssland och USA är några exempel.
          </note>
          <note n="2f1deeb2">
            Fru talman! Karakteristiskt för det nordiska området är dess
            närhet till och beroende av andra strategiska regioner som Ryssland,
            Nordatlanten och norra delen av det kontinentala Europa. Östersjön
            är en centralt belägen kommunikationsled. I händelse av konflikter
            kan Östersjön därför komma att utgöra en viktig konfrontationszon.
          </note>
          <note n="5e20d0a3">
            Den största långsiktiga osäkerheten gäller Ryssland, och därför
            är det värdefullt att utskottet belyst situationen i östra Europa
            och särskilt i Ryssland.
          </note>
          <note n="3d1bb688">
            Oavsett vilken riktning den ryska utvecklingen tar kommer Ryssland
            genom sin resursbas och sin storlek att förbli en säkerhetspolitisk
            faktor av stor betydelse i Europa, och då inte minst i Östersjöområdet.
            I centrala och östra Europa upplevs Rysslands instabilitet alltjämt
            vara av avgörande säkerhetspolitisk betydelse. De frigjorda inre
            spänningarna i randområdena av det tidigare Sovjetunionen utgör
            ytterligare ett problem.
          </note>
          <note n="c2c9987b">
            CFE-avtalet är av stor säkerhetspolitisk betydelse för Europa.
            Av särskilt svenskt intresse är avtalets begränsningar av tung
            armémateriel i norra flanken, vilket har betydelse för stabiliteten
            i det nordeuropeiska området. Utskottet ser allvarligt på att
            avtalet inte trädde i kraft i november. Skulle avtalets innehåll
            ändras till det sämre, kan det få en destabiliserande effekt i
            Östersjöområdet.
          </note>
          <note n="0298eb94">
            De konventionella stridskrafterna i det ryska norra militärområdet
            har trots en kvantitativ minskning kompenserats genom en omfattande
            materiell modernisering i samband med tillbakadragandet av styrkor
            från Centraleuropa. Till detta kommer betydande tillskott av flygstridskrafter
            och stridshelikoptrar. Vi måste komma ihåg att även om de militära
            förutsättningarna för angrepp mot Sverige i dag är begränsade
            i vårt närområde, finns rent tekniskt förutsättningar att förstärka
            operationsmöjligheterna genom att sätta befintliga resurser i
            stånd. Fram till nästa års säkerhetspolitiska kontrollstation
            inför försvarsbeslutet 96
          </note>
          <note n="7ba8a4da">
            är det av stor vikt att följa CFE-avtalets utveckling och konsekvenser
            för vårt närområde. Jag yrkar bifall till hemställan i det sammansatta
            utrikes- och försvarsutskottets betänkande.
          </note>
          <note n="bd370fdf">
            Fru talman! Vi kristdemokrater vill betona vikten av att Sveriges
            försvarspolitik präglas av klarhet och långsiktighet. Militär
            försvarsberedskap tar lång tid att bygga upp men kan snabbt raseras.
            Kostnaderna för vårt totalförsvar kan liknas vid en försäkring
            mot ofred. Den minskning av vår nationella försäkringspremie som
            Socialdemokraterna med Centerns bistånd nu föreslår kan medföra
            ökad självrisk som innebär minskade möjligheter att bestämma över
            vårt eget territorium i händelse av internationella konflikter.
          </note>
          <note n="501f9648">
            Vi vet från tidigare decennier alltför väl att vårt geografiska
            läge gjorde vårt territorium synnerligen intressant. Vi vet att
            spionverksamhet och infiltration i olika sammanhang varit omfattande.
            Det finns klara belägg för att andra länder alltjämt känner behov
            av att bedriva en inte obetydlig underrättelseverksamhet också
            i vårt land.
          </note>
          <note n="54123040">
            Fru talman! Regeringen har inte tillräckligt beaktat det faktum
            att den säkerhetspolitiska osäkerheten, den utvidgade tillämpningen
            av totalförsvarsplikten samt den höjda ambitionsnivån vad gäller
            internationella insatser kräver resurser som kommer att urholka
            den angivna ramen. Kristdemokraterna menar att konsekvenserna
            av de redan beslutade besparingarna på 2
          </note>
          <note n="5f20beb4">
            miljarder kronor inklusive de nya uppgifterna för totalförsvaret
            blir omfattande i en redan hårt ansträngd ekonomisk ram. Vi avstyrker
            därför förslaget om de ytterligare utgiftsbegränsningar på 2 miljarder
            kronor under perioden 1999 t.o.m. år 2001 som föreslås av Centern
            och Socialdemokraterna. Jag yrkar bifall till reservation nr 6.
          </note>
          <note n="be18b059">
            Fru talman! Kristdemokraterna tycker att den inriktning av totalförsvaret
            som nu föreslås är bra i vissa delar. Satsningar på det civila
            försvaret som motverkar samhällets sårbarhet är viktiga. Robusthet
            och flexibilitet vad gäller el, tele och inte minst informationsförmedling
            prioriteras. Det är bra. En samlad syn på hot och risker bör ge
            mer effektiv och rationell hantering av samhällets resurser inklusive
            totalförsvarets.
          </note>
          <note n="9a858000">
            För att stärka samhällets förmåga att hantera svåra nationella
            påfrestningar i fred och vid höjd beredskap föreslås civila beredskapsstyrkor
            som skall få utbildning i räddningstjänst, vård och omsorg, skydd
            av miljön samt allmän totalförsvarskunskap. De ungdomar som genomgått
            denna utbildning kommer att ha ökat sitt säkerhetsmedvetande och
            kan därmed bidra till att minska sårbarheten i samhället. Det
            kan bli av stort värde för oss alla att få tusentals ungdomar
            som är väl förberedda på att olyckor och katastrofer kan inträffa.
          </note>
          <note n="64eb9db8">
            Den allt större andelen äldre i vårt samhälle gör att sjukvård
            och socialtjänst i kriser och krig måste planeras noga. I vår
            motion har vi därför betonat att de senaste årens förändringar
            inom hälso- och sjukvården måste följas upp noggrant ur beredskapssynpunkt.
          </note>
          <note n="9d3c006d">
            Hemtjänsten som förmedlar service och vård inom äldreomsorgen
            kommer tillsammans med primärvården i kris och krig att få ta
            emot omkring 80 % av det totala antalet inneliggande patienter
            på akutsjukhus på grund av akutsjukvårdens omställning till krigssjukvård
            inom två dygn i ett beredskapsläge. Respekten för människovärdet
            kräver att hälso- och sjukvården liksom socialtjänsten prioriteras.
            Det här instämmer utskottet i.
          </note>
          <note n="569ff0d5">
            Fru talman! Försvarsberedningen behandlade ett framtida krigs
            karaktär som bl.a. innebär att en angripare kan slå till mot vitala
            samhällsfunktioner med snabba, rörliga insatsstyrkor. Lednings-
            och underrättelsesystemen får en nyckelroll eftersom striden kan
            föras med högt tempo i nära realtid och genom samordning över
            stort djup. Ett sådant angrepp måste kunna mötas av vårt luftförsvar
            oavsett vilka delar av
          </note>
          <note n="88b4d952">
            Sverige som utgör angreppsmål. Därför är uthålligheten hos våra
            flygstridskrafter och övrigt luftförsvar av avgörande betydelse
            vid inledningen av ett modernt krig för att arméstridskrafternas
            mobilisering och uppmarsch skall kunna tryggas. Att hindra en
            angripare från att få luftherravälde är en grundläggande förutsättning
            för vår försvarsförmåga. Med 14 stridsflygdivisioner kan vi få
            den rimliga uthållighet vi måste kräva för att hindra en angripare
            från att få ett för oss förödande luftherravälde. Både våra soldater
            på marken och civilbefolkningen är betjänta av svenskt luftherravälde.
            Vi får klart sämre uthållighet genom de föreslagna ca 12 divisionerna.
            Jag yrkar bifall till vår reservation nr 14.
          </note>
          <note n="e4c3b2ab">
            Fru talman! Nuvarande 16 armébrigader minskas till ca 12 och
            territorialförsvaret reduceras från
          </note>
          <note n="b0d6fc12">
            165 000 till 90 000 personer. Ju färre fältförband vi får, desto
            bättre rörlighet och utrustning måste vi ge dessa och territorialförsvaret.
            Ett fullföljande av arméns mekanisering är nödvändigt för att
            erhålla hög rörlighet, bra skydd och god anfallsförmåga. Även
            våra hemvärnsförband som bl.a. tidigt skall skydda våra krigsflygbaser
            måste erhålla god skyddsutrustning, mörkermateriel samt sambandsutrustning.
            Hemvärnet skall inte behöva åka till överskottslagret för att
            t.ex. skaffa sig moderna uniformer eller maskeringsnät. Det är
            enligt utskottet nödvändigt att inför nästa etapp av försvarsbeslutet
            särskilt belysa hur kvalitet och kvantitet avvägs i förhållande
            till varandra. Den minskning av markstridskrafterna som föreslås
            medför ökad sårbarhet eftersom våra allt färre förband fortfarande
            har samma stora landyta att försvara.
          </note>
          <note n="7561fef8">
            Fru talman! Eftersom vi tidigt kan bli berörda av kriser och
            konflikter i Österjöområdet skall särskilt här en effektiv övervakning
            upprätthållas. Till detta område hör även Östersjöns inlopp Öresund
            och
          </note>
          <note n="853377d7">
            Kattegatt. Eftersom regeringen i propositionen betonar kravet
            på förmåga att ingripa mot varje form av kränkning av vår territoriella
            integritet samt på att luckor i vårt övervakningssystem inte får
            förekomma måste erforderliga marina resurser avdelas för Kattegatt
            och Skagerrak med sina betydelsefulla importhamnar. Därför menar
            jag att ytterligare analyser bör göras innan beslut fattas om
            antalet ytstridsfartyg som i förslaget anges till ca 20.
          </note>
          <note n="d0294cb6">
            Fru talman! Totalförsvarets förmåga skall anpassas till det säkerhetspolitiska
            läget. Givetvis är hög anpassningsförmåga viktig om vi måste höja
            vår krigsduglighet. Det förpliktar verkligen att alla väsentliga
            delar av totalförsvaret efter högst ett år skall kunna utnyttjas
            med full effekt omedelbart efter en mobilisering. Vi kristdemokrater
            menar att en tillräckligt långsiktig försvarsförmåga endast kan
            säkerställas genom att vi ständigt upprätthåller en betydande
            kvalitativ förmåga i totalförsvaret.
          </note>
          <note n="fa31c535">
            I vår motion framför vi förslaget att vi skall göra en realiserbarhetsprövning
            av vår anpassningsförmåga. Det är därför viktigt att det klargörs
            i försvarsbeslutet 96 dels hur vår krigsduglighetshöjning skall
            gå till, dels hur förmågan till långsiktig anpassning skall säkerställas.
          </note>
          <note n="38c94426">
            Försvarsutskottet menar att det är motiverat att utifrån kristdemokraternas
            förslag även göra en översyn av svensk underrättelsetjänst för
            att säkerställa totalförsvarets förmåga till kort- och långsiktig
            anpassning.
          </note>
          <note n="ff302267">
            Fru talman! Att i samverkan med andra stater kunna delta i fredsfrämjande
            och humanitära insatser utomlands skall vara en av totalförsvarets
            uppgifter.
          </note>
          <note n="241d4491">
            Detta kräver resurser. Vår personal i dessa operationer måste
            ha tillgång till modern materiel, effektiv sjukvård och säkra
            ledningsfunktioner för att kunna känna sig trygga. Ökad samverkan
            med andra länders stridskrafter och civila insatsstyrkor medför
            kostnader som måste beaktas. I vår motion menar vi därför att
            priset för våra internationella styrkor måste redovisas och utvärderas
            kontinuerligt så att inte totalförsvarets ekonomiska ramar urholkas
            eller minskar möjligheterna för totalförsvaret att fullgöra övriga
            uppgifter.
          </note>
          <note n="47352f76">
            Fru talman! Totalförsvarets personal är den viktigaste resursen
            när det gäller att utveckla och forma försvaret av vårt land.
            När nu den andra stora omstruktureringen detta decennium kommer
            måste vi utifrån tidigare erfarenheter på bästa sätt stödja och
            hjälpa dem som måste sägas upp. Detta stöd betyder mycket för
            de personer och familjer som drabbas men också för att behålla
            och utveckla den goda anda som behövs för att totalförsvaret skall
            kunna lösa sina svåra uppgifter om Sverige blir angripet.
          </note>
          <note n="0d03a379">
            Fru talman! Mot bakgrund av den säkerhetspolitiska osäkerheten
            anser vi kristdemokrater att regeringens och Centerns förslag
            till inriktning av totalförsvaret medför ett ökat risktagande
            vad gäller vår nationella säkerhet.
          </note>
          <note n="3f85ec57">
            Sveriges militära alliansfrihet syftande till att vårt land skall
            kunna vara neutralt i händelse av krig i vårt närområde består.
            Den förutsätter att vi har en betryggande försvarsförmåga. Genom
            att vidmakthålla en trovärdig grund för totalförsvarets långsiktiga
            styrka ger vi vårt bidrag till säkerhetspolitisk stabilitet i
            det nordeuropeiska området. Detta arbetar kristdemokraterna för.
          </note>
          <note n="15fa6e37">
            Den påbörjade utvecklingen och moderniseringen enligt försvarsbeslutet
            92 är hotad genom de besparingar som regeringen och Centerpartiet
            föreslår. En allvarlig följd kan bli en obalans mellan säkerhetspolitikens
            mål och totalförsvarets uppgifter och resurser.
          </note>
          <note n="a78bebfb">
            Var finns då den trovärdiga grunden för långsiktig styrka i en
            svårförutsägbar framtid?
          </note>
          <note n="8ddc0eec">
            Anf. 24 VIOLA FURUBJELKE (s)
          </note>
          <note n="f367424d">
            Fru talman! När vi i dag debatterar Sveriges säkerhetspolitik
            sker det med utgångspunkt i ett betänkande som beretts av ett
            sammansatt utrikes- och försvarsutskott. Det är, har det sagts
            mig, första gången under tvåkammarriksdagens tid som riksdagsordningens
            möjlighet till gemensam beredning har tilllämpats.
          </note>
          <note n="13b2d9ed">
            Skälet till den här ordningen är att regeringens proposition
            Totalförsvar i förnyelse behandlar säkerhetspolitiska frågor i
            skärningspunkten mellan utrikes- och försvarsutskottens kompetensområden,
            t.ex.
          </note>
          <note n="a6dd6ade">
            säkerhetspolitikens mål, ett vidgat säkerhetsbegrepp och frågor
            i anslutning till Sveriges internationella åtaganden för fred
            och säkerhet inte bara i Sverige utan också i vår omvärld.
          </note>
          <note n="b1d5474d">
            Det sammansatta utskottet kommer att upplösas så snart kammaren
            har fattat sitt beslut om förslagen i detta betänkande. Det har
            varit en spännande och lärorik tid att få leda det här utskottsarbetet.
            Två utskottskulturer och två olika kompetensområden har mötts.
            Vi har fått nyttig erfarenhet av att se frågorna från gemensamma
            utgångspunkter.
          </note>
          <note n="23115f05">
            Försvarsministern avlutar sitt förord i propositionen som ligger
            till grund för betänkandena med följande ord:
          </note>
          <note n="926c6fcd">
            "Socialdemokraterna och Centerpartiet står bakom propositionen,
            dess bedömningar och förslag. Därigenom har utformningen av Sveriges
            framtida totalförsvar en bred förankring hos det svenska folket.
            Det är vår gemensamma förhoppning att propositionen skall vinna
            ett vidgat stöd vid riksdagsbehandlingen. Enighet kring säkerhets-
            och försvarspolitiken har i dag som alltid ett säkerhetspolitiskt
            egenvärde."
          </note>
          <note n="2d803c1d">
            Till viss del har vi uppnått detta. Ett enigt utskott där samtliga
            partier från Miljöpartiet och Vänsterpartiet till Moderaterna
            och Folkpartiet står bakom utskottets beskrivning av den säkerhetspolitiska
            utvecklingen i omvärlden. Detta är mycket glädjande. Alternativet
            hade kunna vara tre, kanske fyra, olika omvärldsbeskrivningar.
          </note>
          <note n="f786ebbe">
            I massmedierna har det förekommit uppgifter om att vi väsentligen
            skulle ha en annan bild än regeringen av situationen i vår omvärld,
            särskilt när det gäller synen på utvecklingen i Ryssland och beträffande
          </note>
          <note n="8c3cc670">
            NATO:s roll. Förvisso är situationen i Ryssland mycket osäker
            och svår att förutsäga. Osäkerheten om
          </note>
          <note n="ae9fbe1b">
            CFE-avtalets fulla genomförande är också påtalad.
          </note>
          <note n="f4e5449f">
            Dessa omvärldsfaktorer har, liksom NATO:s roll och eventuella
            östutvidgning, fått ganska stort utrymme i betänkandet. Men resultatet
            av våra gemensamma ansträngningar för att komma överens avviker
            inte på några avgörande punkter från de tankar som förs fram i
            propositionen eller som tidigare har framförts av regeringens
            företrädare i offentliga sammanhang.
          </note>
          <note n="a9e81f3a">
            Att det förhåller sig så har blivit en gemensam uppfattning som
            har stadfästs i betänkandet. På s. 22
          </note>
          <note n="847b06d2">
            under rubriken Utskottets överväganden står följande formulering:
            Regeringens säkerhetspolitiska beskrivning överensstämmer i stort
            sett med den som motionärerna gör - här avses moderater, folkpartister
            och vänsterpartister. Utskottet fortsätter: Även om beskrivningen
            av omvärldsutvecklingen skiljer sig åt på detaljnivå så synes
            en betydande enighet råda beträffande vilka faktorer som är av
            avgörande betydelse för Sveriges säkerhetspolitiska situation.
          </note>
          <note n="5be82e26">
            Mot bakgrund av att också moderater, folkpartister, kristdemokrater
            och andra står bakom dessa formuleringar ter sig vissa uttalanden
            här om en mera realistisk och väsentligt avvikande bild märklig.
            Det sker förvisso en väldigt snabb utveckling i vår omvärld. Om
            den här debatten hade hållits om två veckor när valen i Ryssland
            hade skett, kanske förutsägelserna hade varit väsentligt annorlunda.
          </note>
          <note n="fa6e63b6">
            Just nu när vi debatterar Sveriges säkerhetspolitik skapas också
            säkerhetspolitisk historia i Europa genom den multinationella
            styrka som sätts upp i Bosnien. NATO-medlemmar, icke NATO-medlemmar
            och
          </note>
          <note n="4581f050">
            Ryssland ingår i en gemensam styrka för att skapa fred och säkerhet
            i f.d. Jugoslavien.
          </note>
          <note n="af54a1f5">
            Fru talman! Inte bara formen för beredningen av den här propositionen
            är nydanande. I propositionens innehåll finns också banbrytande
            nytänkande för svensk säkerhetspolitik. Det vidgade säkerhetsbegreppet
            är ingenting nytt, säger Göran Lennmarker och hänvisar till grunderna
            för det europeiska samarbetets framväxt. Det är förvisso sant
            att gemensam säkerhet och nationell säkerhet ligger till grund
            för
          </note>
          <note n="9c04234d">
            EU:s verksamhet. Men det nya i det vidgade säkerhetsbegreppet
            är att också mänsklig säkerhet finns med i detta begrepp.
          </note>
          <note n="8097097a">
            Juan Somarra, som var ansvarig för FN:s sociala toppmöte, sade
            mycket träffande att det finns många säkra stater rustade till
            tänderna men med osäkra människor.
          </note>
          <note n="6f034f6c">
            I det här betänkandet går man från ord till handling och använder
            sig av ett vidgat säkerhetsbegrepp.
          </note>
          <note n="1eb96701">
            Man avsätter också resurser för internationellt fredsfrämjande
            arbete också med icke militära medel.
          </note>
          <note n="7c7d7a92">
            Synen på vad som skapar säkerhet har starkt påverkats av de nya
            konfliktmönster som har blivit förhärskande efter det kalla krigets
            slut. Interna konflikter, etniska, sociala och ekonomiska konflikter,
            svåra miljö- och naturkatastrofer, omfattande flyktingströmmar
            är alla gränsöverskridande hot som måste mötas med gemensamma
            internationella insatser.
          </note>
          <note n="0b57940f">
            Arbetet inom FN, EU och OSSE är av största betydelse för den
            säkerhetspolitiska utvecklingen i världen.
          </note>
          <note n="cc3ab9f4">
            Sveriges deltagande i multinationella operationer kan komma att
            spänna över ett brett spektrum av åtgärder från civila, humanitära
            operationer till operationer med mera fredsframtvingande befogenheter.
          </note>
          <note n="7ec080c3">
            Emellertid gäller att detta alltid skall ske efter efterfrågan
            från FN eller OSSE.
          </note>
          <note n="09f7356f">
            Den närmast euforiska stämning som vi kände när muren föll 1989
            och när det kalla kriget dödförklarades några år senare blev inte
            så länge bestående. Somalia, Rwanda, Bosnien och Tjetjenien visade
            med smärtsam tydlighet att världssamfundet inte hade funnit och
            inte förfogade över de lämpliga verktygen för att lösa interna
            konflikter.
          </note>
          <note n="126d8f86">
            Samtidigt som vi nu känner en försiktig optimism över fredsavtalet
            mellan parterna i kriget i f.d. Jugoslavien måste vi dra lärdom
            av de bittra erfarenheterna från detta och andra krig. Sverige
            liksom andra länder måste utveckla metoder för ett långsiktigt
            konfliktförebyggande arbete. Sådana insatser rymmer ett brett
            spektrum av åtgärder för gemensam säkerhet och för människors
            och gruppers säkerhet. Det handlar om stöd till demokratiutveckling,
            om att stärka efterlevnadet av mänskliga rättigheter, om bistånd,
            om handel och utveckling. Det handlar om ett engagemang från såväl
            regeringar som folkrörelser. Detta är enligt min mening mycket
            viktiga ingredienser i ett vidgat säkerhetsbegrepp.
          </note>
          <note n="1a2e7a7a">
            I föreliggande betänkande har vi emellertid gjort en praktisk
            avgränsning av det vidgade säkerhetsbegreppet till de delar som
            har bäring på civila och militära totalförsvarsinsatser.
          </note>
          <note n="a30d9255">
            Om FN och dess regionala organisationer skall ha en chans att
            tolka och reagera på tidiga varningar om potentiella konflikter
            måste medlemsländerna ha en hög beredskap att snabbt ställa resurser
            till förfogande. Den högre ambitionsnivå som regeringen föreslår
            i det här avseendet välkomnas därför. Utskottet konstaterar att
            en hög ambitionsnivå i det internationella fredsfrämjande arbetet
            ligger helt i linje med en mångårig svensk tradition.
          </note>
          <note n="8ca6d345">
            Som komplement till den internationella militära beredskapsstyrkan
            föreslås att en civil insatsstyrka etableras inom totalförsvarets
            ram. De viktigaste uppgifterna skulle enligt regeringens mening
            inriktas på räddnings- och miljöskyddsinsatser och insatser vid
            komplexa katastrofer.
          </note>
          <note n="8c6e8bdb">
            Den internationella profil som regeringen med dessa förslag ger
            det svenska försvaret står väl i överensstämmelse med dagens hot-
            och konfliktbild. De resurser som omfördelas för ett aktivt fredsfrämjande
            arbete i internationell samverkan kommer säkert att visa sig vara
            en god säkerhetspolitisk investering.
          </note>
          <note n="ee3e6146">
            Härigenom får vi en modern svensk säkerhetspolitik som vid sidan
            av ett nationellt försvar har som uppgift att försöka påverka
            utvecklingen i en osäker omvärld i positiv riktning.
          </note>
          <note n="515bb431">
            Fru talman! Till detta betänkande är fogat tio reservationer.
            Jag skall kort kommentera dessa.
          </note>
          <note n="8f694e05">
            Moderaterna anför i en reservation om säkerhetspolitikens mål
            att säkerhetspolitiken skall ses i ett långsiktigt perspektiv
            och att den också skall ta hänsyn till negativa utvecklingstendenser.
            Därmed vill man att den moderata partimotionen skall tillgodoses
            i detta avseende.
          </note>
          <note n="8b34bf49">
            Utskottsmajoriteten anser att långsiktigheten väl tillgodoses
            genom regeringens förslag som sträcker sig långt bortom 2000-talet.
            Därtill finns det i regeringsförslaget kontrollstationer inlagda
            som ger beredskap om spänningen i omvärlden skulle öka.
          </note>
          <note n="6a8dd7a6">
            Miljöpartiet säger i sin reservation med samma rubrik: Svensk
            säkerhetspolitik syftar ytterst till att värna frihet och oberoende.
            Men detta stämmer inte med verkligheten, säger man från Miljöpartiet,
            vilket också Annika Nordgren sade här tidigare. Skälet till detta
            skulle vara vårt EU-medlemskap.
          </note>
          <note n="972fee08">
            Reservationen återspeglar möjligen Miljöpartiets syn på EU. Men
            den avvisas av majoriteten, eftersom
          </note>
          <note n="021bb81f">
            EU består av suveräna stater med frivilligt överenskommen överstatlighet.
            Det innebär inte något hot mot vår frihet och vårt oberoende att
            vara EU-
          </note>
          <note n="76d9d6ee">
            medlem.Överstatligheten, som vi har kommit överens om, omfattar
            ju inte någon militär allians. Den omfattar ett frivilligt deltagande
            i humanitära och civila operationer, om vi så önskar efter bedömning
            från fall till fall.
          </note>
          <note n="7f8d23ca">
            I två reservationer från Folkpartiet respektive
          </note>
          <note n="73a9fd6d">
            Miljöpartiet tas den militära alliansfriheten upp. Folkpartiet
            vill i sin reservation att vi skall ta avstånd från begreppet
            neutralitetspolitik, eftersom den enligt
          </note>
          <note n="def352a6">
            Folkpartiets mening inte är förenlig med vårt EU-
          </note>
          <note n="d8f8a381">
            medlemskap. I betänkandet konstaterar utskottet att
          </note>
          <note n="9ebf5aa3">
            Sveriges militära alliansfrihet, syftande till att vårt land
            skall vara neutralt i händelse av krig i vårt närområde, består.
          </note>
          <note n="5582fd05">
            Begreppet neutralitetspolitik har varit ett självvalt namn på
            den aktiva utrikespolitik som Sverige som alliansfritt land har
            drivit. Neutralitetspolitikens innebörd är inte neutralitet i
            folkrättslig mening, utan snarare ett samlingsnamn på en aktiv
            utrikespolitik.
          </note>
          <note n="ac6e9621">
            Att vi i Sverige har använt ordet neutralitetspolitik har ursprungligen
            sin praktiska förklaring i att man från svensk sida önskade undvika
            en sammanblandning med den alliansfria rörelsen.
          </note>
          <note n="6d3cf697">
            I Folkpartiets reservation ligger naturligtvis något helt annat,
            nämligen att vi som en följd av EU-
          </note>
          <note n="ed66ab70">
            medlemskapet skall hålla en dörr öppen för deltagande i någon
            ej namngiven militär allians.
          </note>
          <note n="d5ed5b54">
            Frågan om EU:s eventuella framtida försvarspolitik blir troligen
            föremål för diskussion vid EU:s regeringskonferens, IGC 96. Det
            förefaller i dagsläget inte alls troligt att man kommer överens
            om mer än möjligen den del som avser humanitära operationer och
            civil konflikthantering. Men även om så vore vill jag här och
            nu klart deklarera att Sverige inte tänker delta i ett förpliktande
            militärt försvarssamarbete, vare sig det heter VEU eller NATO.
          </note>
          <note n="b7f58e05">
            Inom ramen för vår militära alliansfrihet ser vi emellertid inte
            några som helst hinder att delta i t.ex.
          </note>
          <note n="b8633de4">
            NATO-initiativet Partnerskap för fred eller att vara observatörer
            i Västeuropeiska unionen.
          </note>
          <note n="970cc171">
            I Miljöpartiets reservation under nämnda rubrik förs ett resonemang
            om en tillbakagång till den formulering som gällde före 1992.
            Skillnaden skulle då vara att vi i dag talar om neutralitet i
            händelse av krig i vårt närområde. Skälet till att vi skulle ta
            bort formuleringen "krig i vårt närområde" är enligt Miljöpartiet
            att den stora konflikten mellan nord och syd kommer att bli mer
            påtaglig under 2000-talet och att det är viktigt att kunna hävda
            intressen som gagnar vår globala säkerhet.
          </note>
          <note n="0d694606">
            Att vi i dag talar om neutralitet i händelse av krig i vårt närområde
            innebär inte att Sverige skulle avstå från att reagera på orättvisor
            i Afrika eller Asien. Ett sådant resonemang är över huvud taget
            inte relevant i sammanhanget.
          </note>
          <note n="fc968dd5">
            Miljöpartiet driver också frågan om en folkomröstning om förutsättningarna
            för Sveriges medlemskap ändras i fråga om försvarspolitiken inom
            EU.
          </note>
          <note n="2c2f782c">
            Det finns i dag ingen anledning att spekulera om en ändrad försvarspolitik
            inom EU, ännu mindre om en folkomröstning. Sverige är och förblir
            militärt alliansfritt. Medlemskap i VEU är inte aktuellt. Detta
            är också väl känt inom EU.
          </note>
          <note n="45df02c2">
            I en annan reservation anser Miljöpartiet att det inte är förenligt
            med en trovärdig neutralitetspolitik att Sverige är observatör
            i VEU och att Sverige bör avstå från denna plats. Det är bara
            att konstatera att vi här har olika uppfattningar. Observatörsskapet
            i VEU
          </note>
          <note n="a3ad3291">
            är för oss en viktig insynsplats. Jag tror inte att vi skall
            underskatta de möjligheter till positiv påverkan som observatörsskapet
            ger. Det är dessutom förenligt med vår militära alliansfrihet.
            Denna uppfattning möts också av förståelse inom VEU.
          </note>
          <note n="3ad6b359">
            Folkpartiet vill i en reservation ha ett tillkännagivande till
            regeringen. Resonemanget går ut på stor tveksamhet till FN:s framtida
            förmåga, och man anför att Sverige har ett stort ansvar för att
            medverka till att
          </note>
          <note n="350549b6">
            FN kan verka kraftfullt och fullt ut enligt FN-stadgans alla
            föreskrifter i värnet av fred och säkerhet i världen.
          </note>
          <note n="f8512e1c">
            Detta är att slå in öppna dörrar. Jag vill bara i sammanhanget
            erinra om Ingvar Carlssons stora engagemang i Carlsson-Ranpfal-kommissionen.
            Detta ger oss naturligtvis inte någon anledning till ett särskilt
            tillkännagivande.
          </note>
          <note n="398bffab">
            I ytterligare en reservation anför Folkpartiet att frågan om
            en civilbrigad inte är tillräckligt utredd.
          </note>
          <note n="e579016b">
            Utskottsmajoriteten står emellertid bakom förslaget.
          </note>
          <note n="7b8e4e15">
            Reservationen avvisas härmed.
          </note>
          <note n="e59adae8">
            Det finns tre reservationer som rör svensk krigsmaterielexport.
            Frågan kommer att debatteras grundligt i kammaren i samband med
            det betänkande som justerades i går, som handlar om en ny myndighet
            för kontroll av krigsmateriel och andra strategiskt känsliga produkter.
          </note>
          <note n="d7a4324e">
            Fru talman! För att vinna tid - jag ser att jag har överskridit
            min taletid - hoppas jag att den debatten kan föras här i kammaren
            när betänkandet skall behandlas om någon vecka.
          </note>
          <note n="f13e1d7b">
            Jag vill avslutningsvis yrka bifall till utskottets hemställan
            och avslag på samtliga reservationer.
          </note>
          <note n="e884dc25">
            Anf. 25 LENNART ROHDIN (fp) replik
          </note>
          <note n="a41515d7">
            Fru talman! Jag vill passa på att tacka Viola Furubjelke för
            samarbetet i det sammansatta utskottet.
          </note>
          <note n="7ffdd028">
            Som Viola Furubjelke själv påpekade utvecklades samarbetet efter
            de första trevande turerna, där osäkerheten mellan utskottstraditionerna
            föreföll vara större än mellan de deltagande partierna, raskt
            till ett väldigt konstruktivt och produktivt utskottsarbete.
          </note>
          <note n="f2b1b6f0">
            Detta manifesteras ju också i det betänkande som nu behandlas.
            Samarbetet har varit värdefullt.
          </note>
          <note n="bdc08377">
            Apropå spekulationen i medierna om att utskottet skulle ha en
            annan syn på den säkerhetspolitiska utvecklingen än regeringen
            sade Viola Furubjelke att så inte är fallet. Efter de senaste
            veckornas utveckling har jag mindre anledning att ifrågasätta
            det konstaterandet än vad jag kanske hade tidigare. Det finns
            ju uppenbarligen i dag en större samsyn som av olika skäl var
            mindre möjlig att manifestera tidigare under året. Det är möjligt
            att det är vårt engagemang i den kommande fredsstyrkan i f.d.
            Jugoslavien som har fungerat som en katalysator, inte minst när
            det gäller den tidpunkt då denna samsyn skall komma till uttryck,
            vilket är värdefullt.
          </note>
          <note n="1e4b662f">
            Våra två reservationer, nr 3 och 7, berör säkerhetspolitiska
            frågor. Efter det som har skett de senaste veckorna och om vi
            hade haft litet mer tid på oss att gå vidare i det konstruktiva
            samarbetet, utöver frågan om det säkerhetspolitiska läget, så
            tror jag att vi hade kunnat hitta mer sammanfallande synsätt även
            på dessa frågor. Nu är ju inte diskussionen avslutad med dagens
            debatt. Vi kommer att ha en omfattande säkerhetspolitisk diskussion
            under det kommande året. Det kommer att bli stora möjligheter
            att manifestera den framväxande samsynen.
          </note>
          <note n="8822b34e">
            Anf. 26 VIOLA FURUBJELKE (s) replik
          </note>
          <note n="7d87bc88">
            Fru talman! Jag är nöjd med att Lennart Rohdin är nöjd med att
            vi är överens om den samsyn som vi har formulerat i betänkandet.
          </note>
          <note n="65a0ebd8">
            Reservationerna har jag redan berört, och där kvarstår naturligtvis
            oenigheten. Men jag tror, som
          </note>
          <note n="57c02bea">
            Lennart Rohdin, att detta inte är omöjligt att överkomma i framtiden.
          </note>
          <note n="c7c3fc3c">
            Anf. 27 LENNART ROHDIN (fp) replik
          </note>
          <note n="da134f74">
            Fru talman! Vi är nog överens om detta också. Jag skulle kunna
            förlänga debatten med att citera de senaste framträdandena av
            statsministern och utrikesministern just för att påvisa regeringens
            numera uppenbarligen stora angelägenhet om att markera att det
            gäller att undvika säkerhetspolitiska låsningar inför framtiden.
            Det visar att det finns förutsättningar för en fortsatt konstruktiv
            diskussion oss emellan.
          </note>
          <note n="dd17a7ba">
            Anf. 28 GÖRAN LENNMARKER (m) replik
          </note>
          <note n="a6187b11">
            Fru talman! Viola Furubjelke tog upp frågan om huruvida innehållet
            i utskottets betänkande vad avser bedömningen av säkerhetspolitiken
            skulle vara enigt med propositionen. När man lägger de två dokumenten
            bredvid varandra ser man att det är ganska betydande skillnader.
            I medierna, där de är läskunniga, har de därmed kunnat dra de
            slutsatser som de har gjort i sin rapportering av just detta.
            Det skall sedan bli intressant att se huruvida regeringens företrädare
            är beredda att ansluta sig till den bedömning som det eniga utskottet
            har gjort.
          </note>
          <note n="5a4914e2">
            En annan sak som Viola Furubjelke tog upp var frågan om det utvidgade
            säkerhetsbegreppet. Hon hävdade att det kanske inte var så nytt,
            men att det i ett avseende var nytt, nämligen när det handlade
            om individuell säkerhet.
          </note>
          <note n="f24c3765">
            Jag måste säga att jag har svårt att förstå även det.
          </note>
          <note n="df5e7b2b">
            Individuell säkerhet har väl alltid varit viktig. I Helsingforsöverenskommelsen
            betonas just detta. Helsingforskommittéerna lade ned stor möda
            i det gamla
          </note>
          <note n="453165ac">
            Östeuropa för att försöka arbeta mot förtrycket och för demokrati
            och mänskliga rättigheter.
          </note>
          <note n="05e1f1ff">
            Den moderata kritiken och andra partiers kritik mot gemensam
            säkerhet för tolv tretton år sedan byggde just på att man då inte
            tog in begreppen individuell säkerhet, frihet och demokrati i
            säkerhetsbegreppet. För vår del är det ingen nyhet alls. Vi har
            alltid sett den personliga säkerheten som en integrerad del i
            det vidgade säkerhetsbegreppet.
          </note>
          <note n="bb642d75">
            Anf. 29 VIOLA FURUBJELKE (s) replik
          </note>
          <note n="90935f01">
            Fru talman! Jag tror att förklaringen till de skiljaktigheter
            som Göran Lennmarker fortfarande vill göra gällande, trots vårt
            eniga betänkande vad gäller omvärldsbilden, förklaras mycket väl
            av det resonemang som Jan Jennehag förde tidigare. Vi har under
            ganska stora ansträngningar enats om en samsyn, men vi har skiljaktiga
            meningar vad gäller fortsättningen, nämligen totalförsvarets ram.
          </note>
          <note n="bc026baa">
            Jag skulle vilja citera ur utskottets betänkande, som faktiskt
            även Göran Lennmarker står bakom. Här står: "I motionerna" - en
            motion från Moderaterna, en från Vänsterpartiet och en från Folkpartiet
            -
          </note>
          <note n="68976f9f">
            "behandlas olika aspekter på nämnda delar av propositionen. Från
            motionärerna har i samtliga tre fall anförts att regeringens säkerhetspolitiska
            beskrivning i stort sett överensstämmer med den som görs i respektive
            motion."
          </note>
          <note n="45854cd2">
            Jag kan inte få det till annat än att det råder en betydande
            samsyn också om de här frågorna. Jag tror inte heller att det
            gagnar den svenska säkerhetspolitiken att driva frågan längre
            vad gäller oenigheten. Vi får vara nöjda med att vi har uppnått
            detta och sedan arbeta vidare på att förverkliga samsynen också
            i andra delar av säkerhetspolitiken.
          </note>
          <note n="d330a09c">
            När det gäller frågan om det vidgade säkerhetsbegreppet håller
            jag naturligtvis med Göran Lennmarker. Det var just det jag anförde,
            att detta är väldigt viktigt. Men Göran Lennmarker pratade om
            civil säkerhet och benämnde det också som staters säkerhet. Därav
            drog jag slutsatsen att han inte alls tyckte att det var viktigt
            att också införliva mänsklig säkerhet i ett vidgat säkerhetsbegrepp.
            Men om så är fallet är jag nöjd med den saken och Göran Lennmarker
            och jag kan vara överens om vad innehållet i ett vidgat säkerhetsbegrepp
            innebär.
          </note>
          <note n="42defa23">
            Anf. 30 GÖRAN LENNMARKER (m) replik
          </note>
          <note n="79f4ae7b">
            Fru talman! Det är bra om vi nu kan vara överens om att mänskliga
            rättigheter och demokrati är viktiga i säkerhetsbegreppet. Det
            var vi inte för tolv år sedan.
          </note>
          <note n="ac5c80d4">
            Då framförde vi skarp kritik av den dåvarande socialdemokratiska
            regeringen på den punkten, särskilt dess utrikesminister. Detta
            är historia.
          </note>
          <note n="c38fe773">
            När det gäller att tolka betänkandet tycker jag inte att vi behöver
            vara oense. Vi var väl ense i det sammansatta utskottet, och det
            är mycket värdefullt. Frågan nu är huruvida regeringen och dess
            representanter är beredda att enas om den bedömning som riksdagen
            gör. Om så är fallet får vi väl se när regeringens ledamöter framträder
            här i debatten. Det viktiga för svensk säkerhetspolitik är nu
            att få en entydig uppslutning från regeringen i båda dess grenar.
          </note>
          <note n="65c9409c">
            Anf. 31 VIOLA FURUBJELKE (s) replik
          </note>
          <note n="58237e77">
            Fru talman! Försvarsministern och utrikesministern, som kommer
            att delta i debatten senare, får naturligtvis tala för sig själva,
            men jag är övertygad om att de också uppskattar den enighet som
            har uppnåtts i utskottet på detta område.
          </note>
          <note n="131c56b3">
            Anf. 32 ANNIKA NORDGREN (mp) replik
          </note>
          <note n="87c71527">
            Fru talman! Målet för säkerhetspolitiken har varit vår frihet
            och vårt oberoende. Det tyckte inte Viola
          </note>
          <note n="b384d812">
            Furubjelke var en konflikt med EU-medlemskapet.
          </note>
          <note n="55880c74">
            Men vi har trots allt ett antal fakta. Det talas om en
          </note>
          <note n="ab271d12">
            "mister EU" som skall föra EU:s gemensamma talan.
          </note>
          <note n="ea382aee">
            Det talas om avskaffande av vetorätt, förutom när det gäller
            vitala säkerhetspolitiska områden. Det talas om närmandet till
            VEAG, skriver regeringen, och det talas om att man vill stärka
            VEU generellt. Det skriver också regeringen.
          </note>
          <note n="4fcc1354">
            Då måste min fråga bli: Vill inte Viola Furubjelke och regeringen
            se vad som håller på att hända, eller vill man, förskräckande
            nog, bortse från det som håller på att hända? Då blir jag riktigt
            orolig, för det krävs något slags kritiskt betraktande för att
            man skall kunna reagera mot den här raka vägen mot en supermakt
            som EU väljer.
          </note>
          <note n="71dfcd03">
            När det gäller folkomröstning säger Viola Furubjelke att det
            inte är meningen att det skall bli något svenskt deltagande i
            en militärallians. Men i så fall borde det väl vara lätt att utlova
            en folkomröstning om regeringskonferensen skulle innebära några
            utfästelser eller åtaganden inom det säkerhetspolitiska och försvarspolitiska
            området. Det skulle i själva verket vara väldigt lätt att utlova
            en sådan folkomröstning, om man nu inte har någon annan avsikt.
          </note>
          <note n="5b3c93f3">
            Jag vill också klarlägga ett litet missförstånd. Vi vill inte
            tillbaka till neutralitetsbegreppet som det var formulerat före
            1992. Vi vill modernisera det, även om det är litet så är det
            en viktig skillnad. Vi vill att det skall heta: Militär alliansfrihet
            i fred, syftande till neutralitet i krig.
          </note>
          <note n="8ff85eca">
            Anf. 33 VIOLA FURUBJELKE (s) replik
          </note>
          <note n="7705f778">
            Fru talman! När det gäller frihet, oberoende och vårt EU-medlemskap
            skiljer Annika Nordgrens och min uppfattning sig åt. Den frihet
            och det oberoende som Annika Nordgren talar om tror jag att man
            bara kan uppnå om man är totalt ensam. Allt samarbete kräver hänsynstagande
            och därmed beroende. Jag tror inte att Annika Nordgren förespråkar
            en total isolering av Sverige, där vi inte skulle behöva vara
            beroende av någon.
          </note>
          <note n="f8a360f7">
            EU-medlemskapet bygger på frivilligt deltagande av suveräna stater.
            Så långt vi själva vill vara med när det gäller utrikes- och säkerhetspolitiken
            och försvarspolitiken kan vi vara det. Vi kan också avstå.
          </note>
          <note n="7890aff9">
            När det gäller deltagande i en militär allians av typ
          </note>
          <note n="fb6fda3f">
            VEU har vi tydligt deklarerat - jag gjorde det också nyss från
            talarstolen - att det inte är aktuellt med ett svenskt medlemskap.
            Däremot kan vi delta i humanitära, återuppbyggande och fredsfrämjande
            operationer under VEU:s hatt, om de är sanktionerade av FN eller
          </note>
          <note n="fbfacfc8">
            OSSE.
          </note>
          <note n="ff00c8c1">
            När det sedan gäller frågan om att genomföra en folkomröstning
            om försvarspolitiken inom EU skulle förändras säger Annika Nordgren
            att det väl är en smal sak att utlova en folkomröstning om det
            inte blir några förändringar. Det hör faktiskt till det normala
            i vårt land att beslutsfattandet sker genom representativ demokrati,
            här i parlamentet. Folkomröstning är ett undantag. Jag kan i dag
            varken säga att vi skall ha en sådan eller inte ha det. Men frågan
            är inte aktuell därför att Sverige inte skall delta i en försvarsunion
            av det slaget. Jag tror för min del heller inte att den kommer
            att utarbetas för övriga medlemsstater i EU
          </note>
          <note n="0f4716db">
            som någon slags utveckling av VEU eller vad Annika
          </note>
          <note n="032efe61">
            Nordberg tänker sig.
          </note>
          <note n="32c04d34">
            Jag uppfattade tyvärr inte riktigt den sista frågan, som gällde
            neutralitetsformuleringarna. Om jag får be
          </note>
          <note n="89fedaf4">
            Annika Nordgren att tala litet långsammare och litet tydligare
            i mikrofonen kan jag höra bättre vad hon säger.
          </note>
          <note n="467992fd">
            Anf. 34 ANNIKA NORDGREN (mp) replik
          </note>
          <note n="91b76e62">
            Fru talman! Jag skall försöka att tala långsammare och tydligare.
          </note>
          <note n="4c646521">
            När det gäller neutralitetsbegreppet redogjorde jag för den skrivning
            som vi vill ha. Det är alltså inte en ordagrann återgång till
            det som gällde före 1992. Vi lägger till "militär alliansfrihet"
            för att modernisera litet grand i och med EU-medlemskapet.
          </note>
          <note n="48079c48">
            Det är inte så att jag vill att målet med säkerhetspolitiken
            skall stå kvar som det gör. Det är just det som vi har motsatt
            oss, att det står att frihet och oberoende skall vara målet. Jag
            vill vidga detta, när vi ser den verklighet som finns runt omkring
            oss både i och med EU-medlemskapet och som omvärlden ser ut, till
            att gälla mänskliga rättigheter, till att alltså inte bara gälla
            nationalstatens territoriella anspråk, som det är frågan om, utan
            individer och mänskliga rättigheter, ett ekologiskt hållbart samhälle
            och alla de andra komponenterna som är väldigt viktiga i ett säkerhetspolitiskt
            perspektiv.
          </note>
          <note n="2588399e">
            Självklart har Viola Furubjelke rätt i att jag inte förespråkar
            en isolering vare sig inom EU eller globalt sett. Det är helt
            enkelt så att vår syn på EU skiljer sig åt, som Viola Furubjelke
            också har sagt.
          </note>
          <note n="ad01a592">
            Folkomröstning tycker jag att man skall kunna utlova på grund
            av att man har lovat svenska folket att det inte skall ske några
            förändringar. Man gick in i
          </note>
          <note n="bfa84ba3">
            EU-medlemskapet med utfästelsen att det inte skulle innebära
            någonting annat än militär alliansfrihet och en bibehållen vetorätt.
            Man talade till och med om dubbla veton. Det är det jag menar.
            Vi har lovat svenska folket detta, då skulle vi kunna lova dem
            en folkomröstning om det skulle ske förändringar. Det är så jag
            menar.
          </note>
          <note n="edb91bfd">
            Anf. 35 VIOLA FURUBJELKE (s) replik
          </note>
          <note n="b57994d8">
            Fru talman! Den militära alliansfriheten är tydligt uttryckt
            i vår doktrin. Att tala om att vi inte över huvud taget skulle
            ingå i några allianser, om jag förstår
          </note>
          <note n="25fe7939">
            Annika Nordgren rätt, är inte förenligt med den politik som en
            majoritet i riksdagen vill föra. Det skulle t.ex. inte innebära
            ett medlemskap i EU, och det har vi ett stöd hos svenska folket
            för. Jag förstår att det är just det som Annika Nordgren hänger
            upp reservationen på.
          </note>
          <note n="ce3276b3">
            I reservationen förs ett resonemang om att detta skulle innebära
            inskränkningar i vårt globala engagemang. Det var det som jag
            tidigare vände mig emot.
          </note>
          <note n="40ec8974">
            Det leder tanken alldeles fel. Det faktum att vi är med i EU
            innebär inte att vi känner ett minskat engagemang för världen
            utanför EU, tvärtom. Vi kan i förlängningen genom vårt medlemskap
            i EU hjälpa till att öppna EU:s gränser och ge ökade möjligheter
            för utvecklingsländer till marknad, handel och samarbete.
          </note>
          <note n="87394d65">
            Anf. 36 HELENA NILSSON (c)
          </note>
          <note n="5065194e">
            Fru talman! Det finns en föreställning om att vi i
          </note>
          <note n="9e46da07">
            Sverige inte tillåter oss att diskutera säkerhetspolitik öppet
            och oförväget. Den "munkavlemyt" som odlas i medierna och i den
            politiska retoriken finns liten täckning för i verkligheten. Det
            försvarsbeslut som vi i riksdagen nu gjuter fundamenten för har
            föregåtts av en frisk och frejdig debatt. När vi i det sammansatta
            utrikes- och försvarsutskottet sedan behandlade propositionen
            och inkomna motioner gick det att åstadkomma en samsyn omkring
            vad som främjar säkerheten för vårt land och dess innevånare.
            Det finns nu också enighet om hur hotbilden mot vårt land ser
            ut samt vilka medel som bäst främjar fred och säkerhet.
          </note>
          <note n="45bb62ec">
            Utskottet konstaterar att: "Sveriges militära alliansfrihet syftande
            till att vårt land skall kunna vara neutralt i händelse av krig
            i vårt närområde består."
          </note>
          <note n="6576d3ab">
            De som sökt avfärda denna hållning som förlegad har inte vunnit
            någon som helst framgång. Militär alliansfrihet är även framgent
            det förhållningssätt som bäst tillgodoser svenska säkerhetspolitiska
            intressen.
          </note>
          <note n="82bcb8f8">
            Det är av stor betydelse att Sverige agerar med tydlighet i relationerna
            med andra länder. Samspel och relationer är föränderliga, och
            Sverige skall aktivt och konstruktivt ta del i ett framväxande
            säkerhetssamarbete. Däremot kan vårt land, med neutraliteten i
            behåll, inte utställa löften eller så förhoppningar om långtgående
            stöd. Från Centerpartiets sida är vi tillfreds med det resonemang
            som förs i utskottets betänkande om vår alliansfria position.
            Centerpartiets motion från allmänna motionstiden om en återgång
            till den tidigare neutralitetsdoktrinen får därmed anses ha haft
            avsedd effekt.
          </note>
          <note n="a23068e8">
            Jag är egentligen inte särskilt förvånad över att samsyn uppnåtts.
            Centerpartiet valde tidigt att delta intensivt i det säkerhetspolitiska
            bedömningsarbetet i
          </note>
          <note n="a99f78c6">
            Försvarsberedningen. Fyra av riksdagens partier kunde i maj i
            år redovisa en gemensam säkerhetspolitisk bedömning. Det är slutsatserna
            från rapporten Sverige i Europa och världen som utgör huvudstommen
            i dagens beslut. Analysen från i våras har sedan fördjupats och
            uppdaterats i beredningens betänkande Totalförsvarets utveckling
            och förnyelse samt i Centerpartiets och regeringens gemensamma
            proposition.
          </note>
          <note n="1fbae012">
            Utskottet konstaterar i enighet att utvecklingen sedan förra
            försvarsbeslutet varit gynnsam och att Sveriges säkerhetspolitiska
            läge förbättrats. Sverige är i dag medlem av EU, år 1992 var detta
            enbart en snävt spridd förhoppning. Jag vill också uppmärksamma
            de positiva förändringarna på andra sidan Östersjön i de baltiska
            länderna. Utskottet konstaterar sålunda att:
          </note>
          <note n="1f2e9d57">
            "De baltiska staternas frihet innebär en stor militärgeografisk
            fördel för Sverige". De ryska trupper som genom sin närvaro i
            Estland, Lettland och Litauen förmörkade 1992 års försvarsbeslut
            har i dag lämnat de baltiska staterna. Demokratin och rättsstaten
            har stärkts ytterligare, och de baltiska länderna ingår nu som
            en del i den europeiska familjen och i Förenta nationerna. Självklart
            kan inte grannländerna stå oberörda om dessa länders självbestämmande
            utsätts för allvarliga påtryckningar. Det är viktigt och nödvändigt
            att detta utsägs i utskottets betänkande.
          </note>
          <note n="e6b6f19a">
            För Centerpartiet har det varit nödvändigt att skärpa riksdagens
            uppmärksamhet på den säkerhetspolitiska utvecklingen. Vi har därför
            strävat efter att öka flexibiliteten och möjligheterna att förändra
            inriktningen av politiken även under en försvarsbeslutsperiod.
            Förändringshastigheten i vår omvärld omöjliggör helt enkelt rigida
            femårsplaner för totalförsvaret. Det ser vi bara genom att gå
            tillbaka fem år i tiden. På centerinitiativ införs därför säkerhetspolitiska
            kontrollstationer hösten 1996 samt 1998. Vi har inte nöjt oss
            med mindre än att följden av en kontrollstation också kan bli
            höjda anslag till totalförsvaret.
          </note>
          <note n="0d15c2dd">
            Jag känner stor tillfredsställelse över det enhälliga stöd som
            riksdagen ger införandet av dessa kontrollstationer. Den reaktiverade
            Försvarsberedningen får som sin absoluta huvuduppgift att genomföra
            en ny säkerhetspolitisk bedömning inför etapp 2 av försvarsbeslutet.
            Den osäkerhet som råder om genomförandet av CFE-avtalet kommer
            med nödvändighet att spela en framträdande roll i detta arbete.
            Utvecklingen i Ryssland samt de fortgående förändringarna av den
            europeiska säkerhetsarkitekturen torde bli andra huvudområden
            för Försvarsberedningen.
          </note>
          <note n="9f0ecd9c">
            Fru talman! Som aldrig tidigare betonar riksdagens ställningstaganden
            vikten av att Sverige kan kombinera internationellt samarbete
            och deltagandet i internationella fredsfrämjande missioner med
            en bibehållen militär alliansfrihet. Det svenska deltagandet i
            implementeringsstyrkan IFOR har självfallet det primära syftet
            att stödja fredsprocessen och återuppbyggnaden av det krigshärjade
            Bosnien-Hercegovina.
          </note>
          <note n="c91fa9b6">
            Som en sekundär effekt kommer förhoppningsvis
          </note>
          <note n="538246d9">
            IFOR-missionen och det förtroendefulla samarbete som därvidlag
            krävs mellan NATO, Ryssland och andra icke alliansbundna deltagarländer
            att fördjupa respekten och bidra till ökad stabilitet i hela Europa.
          </note>
          <note n="b56b03db">
            Utskottet gör en strukturerad genomgång av de olika europeiska
            samarbetsstrukturer vari Sverige deltar. Centerpartiet delar den
            positiva bedömning som görs i betänkandet om EU:s gemensamma utrikes-
            och säkerhetspolitik, GUSP. Betydelsen av detta samarbetsområde
            kommer sannolikt inte att minska inför och genom utvidgningen
            av EU. EU-samarbetet som helhet och östutvidgningen kan däremot,
            enligt vår uppfattning, omintetgöras genom en militarisering av
            GUSP.
          </note>
          <note n="063edd01">
            Däremot ser Centerpartiet observatörsskapet i
          </note>
          <note n="401c326a">
            VEU som förenligt med vår militära alliansfrihet. Det har Centerpartiets
            högsta beslutande organ med stor majoritet fastslagit. Samarbetet
            kan inte heller drivas vidare i två spår genom en permanent eller
            tillfällig uppdelning av medlemsstaterna i två kategorier, i en
            s.k. hård kärna med ett omgivande lösligt fruktkött.
          </note>
          <note n="1105c454">
            En sådan försämring av GUSP vill inte Centerpartiet medverka
            till. Det borde inte heller Sverige vilja!
          </note>
          <note n="38459cc7">
            Fru talman! Med detta yrkar jag bifall till hemställan i utskottets
            betänkande, UFöU:1.
          </note>
          <note n="6c19f5c2">
            Anf. 37 Försvarsminister THAGE G
          </note>
          <note n="053e8f18">
            PETERSON (s)
          </note>
          <note n="8ea6730f">
            Fru talman! Det har sagts många gånger, men det tål att upprepas:
            Det kalla kriget är slut. Det innebär nya förutsättningar för
            men också nya krav på svensk säkerhetspolitik och svensk försvarspolitik
            som en del av den. Detta är utgångspunkten för regeringens proposition
            Totalförsvar i förnyelse.
          </note>
          <note n="d84e7995">
            Jag vill i några korta meningar påminna om de senaste årens omvälvande
            förändringar i Europa, eftersom vi aldrig kan bortse från dessa
            förändringar.
          </note>
          <note n="6425e524">
            Sovjetsystemet har brutit samman och själva Sovjetunionen har
            upplösts. Ryssland, som övertagit Sovjetunionens stormaktsroll,
            är ekonomiskt, politiskt och militärt mycket försvagat. En demokratisk
            process har kommit igång. Den är ännu mycket skör, och utgången
            av den demokratiska processen är oviss.
          </note>
          <note n="588c67f3">
            Våra baltiska grannländer, Polen och övriga central- och östeuropeiska
            stater är nu fria demokratier.
          </note>
          <note n="2c918a85">
            Östersjön är som i gamla tider en förbindelselänk mellan länder
            och folk. Tyskland har återförenats.
          </note>
          <note n="7b644289">
            Sverige, Finland och Österrike har blivit medlemmar i
          </note>
          <note n="e831d255">
            Europeiska unionen, som nu förbereder Central- och
          </note>
          <note n="0cefa0ca">
            Östeuropas anslutning.
          </note>
          <note n="ef52c30f">
            NATO består som försvarsallians för sina medlemmar, men vidgar
            sina uppgifter. Genom Partnerskap för fred, som också Sverige
            har anslutit sig till, har NATO skapat ett redskap för samverkan
            med de forna Warszawapaktsländerna.
          </note>
          <note n="41527835">
            Det hot som i decennier vilade över Sverige, att trots alliansfriheten
            dras in i ett krig mellan supermakter och militärallianser i Europa,
            finns inte i dag. Den militära situationen i Europa har förändrats
            radikalt.
          </note>
          <note n="3f0a2ee5">
            De ryska trupperna har inte bara dragits bort från
          </note>
          <note n="b25b75c1">
            Central- och Östeuropa, utan de har skurits ned från nära 4,5
            miljoner man till omkring 1,3 miljoner. Det finns gott om vapen,
            men man har inte råd med övningar.
          </note>
          <note n="446690d6">
            Naturligtvis går det att på några år sätta dagens ryska försvar
            i stånd om det finns politisk vilja och om ekonomiska förutsättningar
            skapas, men en verklig återuppbyggnad och modernisering av försvaret
            blir både kostsam och tidsödande.
          </note>
          <note n="0fa0f95a">
            Också i NATO-länderna har försvarsmakterna reducerats. Det gäller
            Tyskland, Storbritannien och även Frankrike och andra NATO-länder.
            Det gäller särskilt markstridskrafterna. USA:s samlade stridskrafter
            minskar under perioden 1989-1999 från 2,1
          </note>
          <note n="5689d6e3">
            miljoner till 1,4 miljoner man. De amerikanska förbanden i Europa
            har skurits ned med 200 000 man sedan 1989. Två tredjedelar av
            de amerikanska militära anläggningarna i Europa har lagts ned.
          </note>
          <note n="895ecc0a">
            Det har skett en strukturomvandling i NATO.
          </note>
          <note n="4bef40e7">
            Materielen står inte och rostar, men nedskärningarna är ändå
            ett klart uttryck för hur man bedömer risken för ett storkrig
            och kraven på betryggande försvarsförmåga.
          </note>
          <note n="530b68fe">
            Sverige befinner sig till följd av det kalla krigets slut i en
            säkerhetspolitisk situation som är långt gynnsammare än någonsin
            tidigare under efterkrigstiden.
          </note>
          <note n="13943298">
            Jag håller med Moderata samlingspartiet som menar att vår politiska
            säkerhet är större än någonsin tidigare under vår moderna politiska
            historia.
          </note>
          <note n="d7457e5f">
            Det innebär att Sverige, i likhet med flertalet andra länder,
            kan och bör dra ner på försvarskostnaderna.
          </note>
          <note n="a7d66dc1">
            Det är en säkerhetspolitiskt motiverad besparing på försvarsutgifterna
            som regeringen föreslår i propositionen. Det är samtidigt en internationellt
            sett måttfull besparing, en 10-procentig sänkning, som skall vara
            uppnådd år 2001.
          </note>
          <note n="0b6a3f8a">
            USA, som förvisso rustade upp i början av 1980-
          </note>
          <note n="5b76b344">
            talet, minskar sina försvarsutgifter med 40 % under perioden
            1986-1996. Tyskland har dragit ned sina försvarskostnader med
            20-25 % och Storbritannien med ca 15 %. Frankrike står inför kraftiga
            besparingar. Många mindre NATO-länder har gjort det samma.
          </note>
          <note n="83a337db">
            Samma sak gäller de forna Warszawapaktsländerna med Ryssland
            i spetsen.
          </note>
          <note n="b3e96d6c">
            Fru talman! Jag vill med kraft slå fast att det kalla kriget
            inte har ersatts av den eviga freden. Därför måste vi ha ett betryggande
            försvar i dag och förmåga att anpassa det efter förändringar i
            det säkerhetspolitiska läget. Det har vi med 90 % av försvarsbudgeten
            kvar.
          </note>
          <note n="381bbea6">
            Folkpartiets spariver att dra ner med hela 27 %
          </note>
          <note n="e94b09a3">
            skall jag bemöta senare under debatten. Men jag förstår faktiskt
            inte hur Göran Lennmarker kunde instämma i Lennart Rohdins stora
            sparkrav på försvaret.
          </note>
          <note n="d73f95aa">
            Jag kan kosta på mig att ge Lennart Rohdin en ros, en stor röd
            ros, för att han rakryggat och moraliskt ställde upp för sina
            nedrustningskrav - jag betecknar
          </note>
          <note n="e3c0c0ad">
            Folkpartiets krav så - men jag måste samtidigt ge honom ett fång
            törnen för de förslag som jag anser vara oansvariga, för det negativa
            som det skulle innebära för Sveriges försvar och säkerhet. På
            denna viktiga punkt finns det nog inte utrymme för någon samsyn.
          </note>
          <note n="6ad878ab">
            Fru talman! I dag är det svårare än tidigare att förutsäga den
            säkerhetspolitiska utvecklingen på längre sikt. Den största osäkerheten
            är Ryssland. Det som händer i Ryssland har avgörande betydelse
            för säkerheten och samarbetet i hela Europa. Vi kan hoppas, och
            rent av tro, att den demokratiska utvecklingen kommer att fortsätta.
            Processen kommer sannolikt att ta lång tid och ske med avbrott
            och bakslag. Men det är också fullt möjligt att processen avstannar
            och en auktoritär regim kommer till makten. Detta kan vi inte
            bortse ifrån.
          </note>
          <note n="702246ae">
            I likhet med Göran Lennmarker kan jag sätta upp plus och minus
            i den demokratiska utvecklingen i
          </note>
          <note n="62a6a689">
            Ryssland. Det finns mycket som inger oro. Jag har sagt det flera
            gånger tidigare, och jag vill upprepa en gång till: Det skulle
            kännas lugnare med ytterligare fem år av demokratisk utveckling
            i Ryssland.
          </note>
          <note n="763697ad">
            Det är detta vi hoppas på, och inte bara vi. Just situationen
            och utvecklingen i Ryssland var en av huvudfrågorna i mina samtal
            med den amerikanska regeringen när jag nyligen var i USA.
          </note>
          <note n="4ea4ec99">
            Avgörande för Rysslands framtid är den ekonomiska utvecklingen.
            Den utövar också ett bestämmande inflytande över den militära
            utvecklingen, därför att en forcerad satsning på militära rustningar
            för att uppnå Sovjetunionens militära styrka troligen på nytt
            skulle leda till ett ekonomiskt sammanbrott.
          </note>
          <note n="5722000d">
            Fru talman! För omvärlden gäller det att på samma gång visa fasthet
            och förståelse för Ryssland. Rysk politik skall mätas med samma
            måttstock som andra länders, och samma krav skall ställas på Rysslands
            uppträdande mot sina grannar som på andra länders.
          </note>
          <note n="a38374b2">
            Men det gäller samtidigt att förstå hur de senaste årens utvecklingen
            kan te sig i ett ryskt perspektiv.
          </note>
          <note n="73acbe41">
            Supermakten Sovjetunionen har upphört att existera. Ryssland
            är visserligen en stormakt på kärnvapenområdet, men har i övrigt
            förlorat en stor del av sin militära och ekonomiska styrka. Detta
            tär på den nationella stolthet som varje suverän stat vill hålla
            högt. I en situation av vikande nationell stolthet är det lätt
            för revanschsugna och högljudda att göra sig gällande.
          </note>
          <note n="6df8581f">
            EU och NATO-länderna delar uppfattningen, och framhäver den med
            frenesi, att det vore farligt om
          </note>
          <note n="ecd187b1">
            Ryssland kände sig förödmjukat. Inget kan vara mer skadligt för
            vår strävan att skapa en ny europeisk säkerhetsordning än om Ryssland
            uppfattar det som om omvärlden utnyttjade deras svaghetstillstånd
            i eget maktintresse. Därför gäller det, fru talman, att få till
            stånd nya stabila samarbetsformer med Ryssland för att skapa just
            den gemensamma säkerhet i Europa som så många har talat om här
            i dag och som präglar det gemensamma utrikes- och försvarsutskottets
            betänkande. Det gäller att stödja de demokratiska krafterna. Säkerheten
            och samarbetet i hela Europa skulle lida allvarlig skada om det
            uppstod ett auktoritärt inåtvänt Ryssland.
          </note>
          <note n="97705787">
            Sveriges säkerhet kan aldrig ses isolerad från Europas säkerhet.
            Vårt närområde är, främst på grund av den ryska Kolabasen, en
            skärningspunkt för stormakternas strategiska intressen. Kolahalvöns
            betydelse har vuxit i takt med att kärnvapnen fått en viktigare
            roll för Ryssland, både militärt och framför allt politiskt.
          </note>
          <note n="840bd0d2">
            Ett angrepp på Sverige skulle direkt beröra stormakternas vitala
            intressen och relationer med varandra. Ett angrepp på Sverige
            är därför inte rimligt annat än i samband med en stormaktskonflikt
            som trappats upp till hög nivå.
          </note>
          <note n="59039445">
            Fru talman! Vår militära alliansfrihet består. För detta råder
            en stabil majoritet i Sveriges riksdag.
          </note>
          <note n="b914799a">
            Nästan tre fjärdedelar av Sveriges folk vill bibehålla den militära
            alliansfriheten. Det är den säkerhetspolitik som bäst gagnar oss,
            men den gagnar också säkerheten och stabiliteten i vårt närområde
            och därmed i hela Europa.
          </note>
          <note n="5f0128c3">
            Inget hindrar självfallet Folkpartiet från att aktivt diskutera
            NATO eller att öppet kräva ett medlemskap i NATO. Jag har t.o.m.
            flera gånger uppmanat Folkpartiet att gå från ord till handling
            och begära partiledaröverläggningar om ett svenskt NATO-
          </note>
          <note n="950722c6">
            medlemskap. Jag förstår inte varför man inte gör det om man nu
            önskar ett svenskt NATO-medlemskap.
          </note>
          <note n="dd5e27c2">
            I dag liksom under det kalla kriget stöds alliansfriheten av
            ett modernt och starkt totalförsvar. Totalförsvarets yttersta
            och viktigaste uppgift är att avhålla från och försvara Sverige
            mot väpnade angrepp, men vårt försvar tjänar också den militära
            stabiliteten i vårt närområde. Det verkar förtroendeskapande.
          </note>
          <note n="241c707a">
            Det är viktigt att den militära stabiliteten i vårt närområde
            inte undergår väsentliga förändringar. Det är också för stabiliteten
            i vårt närområde som det är viktigt att de förändringar av CFE-avtalets
            flankbestämmelser som nu diskuteras inte leder till väsentliga
            förändringar av de militära styrkeförhållandena. Det skulle allvarligt
            motverka CFE-avtalets oerhört betydelsefulla förtroendeskapande
            karaktär.
          </note>
          <note n="f0b91ccc">
            Vårt mål, fru talman, är en ny europeisk säkerhetsoch samarbetsordning,
            och vi strävar efter att uppnå gemensam säkerhet - det begrepp
            som Olof Palme myntade och som nu har vunnit allmänt genomslag.
          </note>
          <note n="f82a7c1e">
            Det är ett mål och en strävan som delas, glädjande nog, av alla
            europeiska länder. En ny europeisk säkerhetsordning skapas inte
            vid någon stormaktskonferens i Wien eller i Versailles. Det är
            en ständigt pågående mödosam process.
          </note>
          <note n="5712f7aa">
            EU är den utan jämförelse viktigaste organisationen för samarbete
            i Europa. Inget har större betydelse för det långsiktiga fredsbygget
            på vår kontinent än de central- och östeuropeiska ländernas -
            bland dem våra baltiska grannars - inträde i EU. Det är främst
            genom
          </note>
          <note n="8765b7ad">
            EU som vi kan bidra till den sociala och ekonomiska utvecklingen
            i Central- och Östeuropa och på så sätt befästa demokratin där.
          </note>
          <note n="085dc4f7">
            OSSE, Europarådet, NATO, med Partnerskap för fred, och VEU med
            dess olika anknytningsformer är alla vid sidan av EU viktiga instrument
            för säkerhetsskapande samarbete i Europa, och det är organisationer
            som Sverige aktivt deltar och självklart skall delta i.
          </note>
          <note n="f1436cee">
            Fru talman! Gemensam säkerhet kan aldrig skapas mot någon nation
            utan den kan bara skapas med alla nationer, och det är själva
            innebörden av gemensam säkerhet. Därför är det viktigt att vid
            en utvidgning av
          </note>
          <note n="20e35f98">
            NATO, som är under utredning, inte bidra till att dra nya gränser
            genom Europa. Det är också NATO:s egen klart deklarerade mening.
            Ingen vill se en ny
          </note>
          <note n="6dfc2063">
            Jaltalinje uppstå ett stycke öster om den gamla försvunna. En
            sådan skulle inte gagna vare sig NATO-
          </note>
          <note n="2470a455">
            medlemmarnas eller övriga europeiska staters säkerhet.
          </note>
          <note n="0d17cde6">
            USA:s och NATO:s centrala roll för europeisk fred och säkerhet
            har bekräftats genom fredsöverenskommelsen i Dayton och genom
            tillkomsten av fredsstyrkan IFOR. Genom att USA, NATO, Ryssland
            och alliansfria europeiska länder samverkar i IFOR är
          </note>
          <note n="d96d3b15">
            IFOR också ett konkret och mycket övertygande uttryck för ett
            gemensamt europeiskt ansvar för säkerheten i Europa.
          </note>
          <note n="17c02b3f">
            Anf. 38 GÖRAN LENNMARKER (m) replik
          </note>
          <note n="494cb949">
            Fru talman! Försvarsministern redogjorde för viktiga faktorer
            som bakgrund för försvarsbeslutet, men alla de uppräknade faktorerna,
            inklusive Sovjetunionens upplösning och Tysklands återförening,
            fanns med redan i 1992 års försvarsbeslut. De var redan invägda
            vid det tillfället. Det har alltså inte tillkommit något efter
            detta försvarsbeslut som har lagt in ny vikt i det nya försvarsbeslutet.
          </note>
          <note n="ee253428">
            Försvarsministern sade att man skulle förstå det ryska perspektivet,
            och det kan man nog göra, men det alldeles avgörande är ändå det
            som utskottet skriver på s. 27, i anslutning till önskemålen från
            de baltiska länderna och andra länder om att få gå in i
          </note>
          <note n="2bb544cc">
            NATO: Utskottet vill i sammanhanget framhålla varje stats rätt
            att själv besluta om sin säkerhetspolitik.
          </note>
          <note n="abfec73e">
            Jag tror att det vore klokt av försvarsministern att tydligt
            uttala att han står bakom just den formuleringen, så att oklarheter
            både härifrån talarstolen och från tidigare sammanhang undanröjs.
          </note>
          <note n="7c9b197c">
            Den andra punkt som jag vill ta upp gäller väsentliga förändringar
            av CFE-avtalet. Utskottet har en mycket precis skrivning som behandlar
            förändringar vad avser regioner i närheten av Baltikum. Det vore
            värdefullt om försvarsministern också på den här punkten ville
            instämma i vad utskottet enigt anför.
          </note>
          <note n="6c9707c5">
            Det tredje jag vill ta upp gäller möjliga krigsfall, där utskottet
            har en formulering om att Sverige skulle kunna påverkas av konflikter
            som primärt avser
          </note>
          <note n="69102293">
            Ryssland och dess grannländer. Det är i förhållande till propositionen
            ett väsentligt tillägg som har gjorts i det eniga försvarsutskottet.
            Också på den punkten tror jag att det vore klokt om försvarsministern
            ville betona sin anslutning till det som utskottet har skrivit.
          </note>
          <note n="699e03fa">
            Slutligen, fru talman, sade försvarsministern att han skulle
            känna sig tryggare efter fem års ytterligare demokratiutveckling
            i Ryssland. Det skulle vi alla göra. Det vore kanske klokt att
            vänta fem år med de här nedskärningarna.
          </note>
          <note n="23bf7d03">
            Anf. 39 Försvarsminister THAGE G
          </note>
          <note n="053e8f18">
            PETERSON (s)
          </note>
          <note n="46f0296e">
            Fru talman! Varje land avgör självt sin säkerhetspolitik, och
            den tid är och måste vara förbi i Europa när stormakter påtvingade
            små grannländer sin vilja.
          </note>
          <note n="5dd6550c">
            Sverige kräver respekt för sitt säkerhetspolitiska val och för
            sin militära alliansfrihet, och naturligtvis respekterar vi på
            samma sätt andra länders säkerhetspolitiska val. Det är en självklarhet.
            Men detta hindrar inte Sverige från att framföra sin uppfattning
            om den säkerhetspolitiska utvecklingen i Europa och därmed också
            i frågan om NATO:s utvidgning.
          </note>
          <note n="52503c1b">
            Det är vidare faktiskt så, Göran Lennmarker, att vår syn på NATO-utvidgningen
            inte skiljer sig från den som NATO-rådet självt har deklarerat,
            nämligen att några nya gränslinjer inte får dras upp i Europa.
          </note>
          <note n="e95474cd">
            Jag vill mycket starkt deklarera och upprepa vad jag sade i mitt
            anförande: Det är viktigt för Sverige liksom för andra grannländer
            till Ryssland att den revidering av CFE-avtalets bestämmelser
            som NATO,
          </note>
          <note n="bef86c40">
            USA och Ryssland förhandlar om inte leder till några väsentliga
            förändringar av de militära styrkeförhållandena, att CFE-avtalet
            är förtroendeskapande och att väsentliga förändringar av dess
            styrkebegränsningar skulle minska detta förtroende. Detta budskap
            har jag mycket klart framfört i mina samtal med USA:s försvarsminister,
            senast för en vecka sedan.
          </note>
          <note n="05e3863e">
            Anf. 40 GÖRAN LENNMARKER (m) replik
          </note>
          <note n="4c018d51">
            Fru talman! För att ta det sistnämnda först vill jag peka på
            att utskottet inte uttalar sig riktigt om detsamma som försvarsministern
            talar om, dvs. väsentliga förändringar av styrkeförhållandena.
            Enligt vad utrikes- och försvarsutskottet uttalar skulle avtalets
            innebörd negativt kunna förändras så, att det t.ex. i anslutning
            till de baltiska staterna kan ge en destabiliserande effekt i
            Östersjöregionen. Det är inte exakt samma sak som det som försvarsministern
            anförde, och jag tror att det vore bra om försvarsministern anslöt
            sig till det gemensamma utskottets uppfattning på denna punkt.
          </note>
          <note n="3cb936e9">
            Vad sedan gäller framförandet av vår uppfattning till de baltiska
            länderna kan Sveriges uppfattning inte vara någon annan än den
            som kommer till uttryck i det gemensamma utskottsbetänkandet.
            Vi säger där tydligt att en NATO-utvidgning i detta perspektiv
            inte är något hot mot Sveriges säkerhetspolitiska förutsättningar
            utan att en sådan tvärtom kan bidra till att öka den politiska
            stabiliteten i Europa.
          </note>
          <note n="08c70ce7">
            Den rekommendation som man ger, om man nu inte skall lägga sig
            i beslutet, skall väl överensstämma just med detta. Det vore värdefullt
            att också på den punkten få försvarsministerns instämmande i det
            gemensamma utskottets uttalande.
          </note>
          <note n="88ce581c">
            Sist och återigen: Det vore väl klokt att avvakta fem år innan
            man tar de aktuella besluten, om man nu skall ta fasta på försvarsministerns
            egen oro.
          </note>
          <note n="34d17907">
            Anf. 41 ÅKE CARNERÖ (kds) replik
          </note>
          <note n="a5a4d482">
            Fru talman! Jag delar mycket av den oro som försvarsministern
            här anför. I Försvarsberedningens rapport har vi verkligen betonat
            den osäkerhet som vi ser runt omkring oss.
          </note>
          <note n="818dc77e">
            Överbefälhavaren menar att försvarsmakten får begränsad förmåga
            att hejda en angripare med den ekonomiska nivå som Centern och
            Socialdemokraterna är överens om, samtidigt som förmågan att slå
            en angripare inte torde föreligga och vår förmåga att snabbt och
            säkert förflytta stridskrafter över hela landet är eftersatt.
            Vi menar att detta innebär en ökad risktagning som måste beaktas
            i det fortsatta arbetet.
          </note>
          <note n="b4274851">
            Med tanke på CFE-avtalet vill jag fråga följande:
          </note>
          <note n="dc6f5d33">
            Är försvarsministern beredd att ompröva vissa nedskärningar om
            det som står i propositionen visar sig riktigt, dvs. att de förbättrade
            möjligheterna att uppnå överraskningseffekter med strategiska
            insatsstyrkor växer alltmer? Vi vet, och det nämns två gånger
            i propositionen, att de rent tekniska förutsättningarna finns
            för att förstärka operationsmöjligheterna i vårt närområde.
          </note>
          <note n="75936b56">
            Det är en signal som kan vara värdefull i det fortsatta säkerhetspolitiska
            arbetet.
          </note>
          <note n="41b5e9af">
            Anf. 42 Försvarsminister THAGE G
          </note>
          <note n="053e8f18">
            PETERSON (s)
          </note>
          <note n="cc4e5541">
            Fru talman! Jag vill kort till Åke Carnerö säga att förhandlingarna
            om CFE-avtalet inte är slutförda.
          </note>
          <note n="c8217510">
            Diskussionerna pågår mellan NATO, USA och Ryssland. Det är litet
            för tidigt att dra sådana slutsatser som Åke Carnerö tydligen
            är ute efter.
          </note>
          <note n="db10885d">
            Anf. 43 ÅKE CARNERÖ (kds) replik
          </note>
          <note n="84d78f24">
            Fru talman! Detta är viktigt att beakta om det visar sig att
            de förbättrade möjligheterna ökar alltmer. Det är självfallet
            väldigt viktigt att vi mycket noggrant från svensk sida följer
            frågan under det säkerhetspolitiska arbetet inför kontrollstationen.
            Det gäller naturligtvis inte bara Sverige utan vår omvärld över
            huvud taget.
          </note>
          <note n="8b034a2b">
            Jag vill lyfta fram den fråga som också försvarsministern betonar:
            Vi skall vidmakthålla en trovärdig grund för totalförsvarets långsiktiga
            styrka och anpasslighet. Det här handlar ju om anpasslighet och
            att vi skall kunna bidra till säkerhetspolitisk stabilitet i det
            nordeuropeiska området.
          </note>
          <note n="f0e9fc86">
            Anser försvarsministern utifrån detta att de besparingar som
            nu föreslås ger denna trovärdighet?
          </note>
          <note n="3b52d688">
            Anf. 44 Försvarsminister THAGE G
          </note>
          <note n="053e8f18">
            PETERSON (s)
          </note>
          <note n="f969e091">
            Fru talman! Kds deltog utan erinringar i Försvarsberedningens
            arbete, och kds står bakom beredningens säkerhetspolitiska rapport,
            vilket jag självfallet uppskattar. Den rapporten gällde det läge
            som Försvarsberedningen då hade granskat.
          </note>
          <note n="09aaccdb">
            Redan nästa år kommer en kontrollstation. Jag utgår ifrån och
            hoppas att kds kommer att delta i det arbetet. Vid den tidpunkten
            får vi se vad som har kommit fram av nya informationer. Vid det
            tillfället kanske också CFE-avtalet föreligger justerat mellan
            avtalsslutande parter. Det är i så fall rätt tidpunkt att bedöma
            CFE-avtalet. Då kan vi göra en kontroll på en så säker grund som
            möjligt.
          </note>
          <note n="54a655de">
            Jag vill inte tro att man i något av Sveriges riksdags sju partier
            är benägen att ta lätt på de säkerhetspolitiska frågorna eller
            är beredd att spela rysk roulett, som en del har antytt, med Sveriges
            säkerhet. Det är inte seriöst att hävda det i den politiska debatten.
          </note>
          <note n="25a1d3b9">
            Därför utgår jag ifrån att alla politiska partier ställer upp
            för att göra den säkerhetspolitiska bedömningen i samverkan när
            vi kommer till nästa år. Då har vi förhoppningsvis också CFE-avtalet.
          </note>
          <note n="0c1d8822">
            Anf. 45 LENNART ROHDIN (fp) replik
          </note>
          <note n="164954c6">
            Fru talman! Jag tackar försvarsministern för rosen.
          </note>
          <note n="f57026cd">
            Törnena förvånar inte. De brukar höra till de flesta rosor -
            också de röda.
          </note>
          <note n="d431b82d">
            Jag börjar efter att ha lyssnat till försvarsministern i dag
            faktiskt att förstå varför så mycket har gått snett i hanteringen
            av förberedelserna av det försvarspolitiska beslutet nästa år
            under det gångna året. Det är mycket som avslöjas när det gäller
            förmågan att både lyssna och läsa.
          </note>
          <note n="ecf316e1">
            De sista veckorna har för min del inneburit en ökad glädje och
            tillfredsställelse när det gäller utvecklingen av hanteringen
            av den svenska säkerhetspolitiken. Som jag har sagt tidigare tror
            jag att det inte minst är den kommande fredsstyrkan i Jugoslavien
            som har bidragit till att denna utveckling har satt fart.
          </note>
          <note n="66c61691">
            Jag kan förstå att den utvecklingen kan ha varit väl så prövande
            för andra deltagare i debatten.
          </note>
          <note n="44a940ad">
            Jag vill säga till försvarsministern att vi i Folkpartiet nog
            även fortsättningsvis förbehåller oss rätten att driva de krav
            och åsikter som vi faktiskt har, och inte de som skulle passa
            försvarsministerns eller någon annans debatteknik.
          </note>
          <note n="b5cc7be0">
            Som försvarsministern känner till har vi från
          </note>
          <note n="71401e77">
            Folkpartiets sida två gånger det gångna riksdagsåret ställt oss
            bakom försvarsministerns principiella besparingsförslag om fyra
            miljarder kronor fram till år
          </note>
          <note n="ed47f48a">
            2001. Därutöver har vi i maj månad sagt att det vore önskvärt
            med en ytterligare besparing på en miljard kronor. Det är möjligt
            att det är den miljarden som försvarsministern upplever som raserandet
            av det svenska försvaret. Mot bakgrund av vår inriktning på försvarspolitiken
            tror jag att de flesta bedömare har uppfattningen att den besparingen
            skulle slå mindre på försvarseffekten än vad försvarsministerns
            besparing på fyra miljarder skulle göra.
          </note>
          <note n="b0cee710">
            Anf. 46 Försvarsminister THAGE G
          </note>
          <note n="053e8f18">
            PETERSON (s)
          </note>
          <note n="a80e43b3">
            Fru talman! Ingenting har gått snett i förberedelserna av dagens
            försvarsbeslut. Försvarsberedningen lade fram sina betänkanden
            i tid. Propositionen lades på riksdagens bord i tid den 5 oktober.
            Riksdagens debatt var satt till den 6 december. Det är i dag.
            I dag diskuterar vi, och i dag hoppas jag att riksdagen kommer
            att fatta sitt beslut.
          </note>
          <note n="7740ed5f">
            Jag får tydligen ta tillbaka rosen som jag gav Lennart Rohdin.
            Nu verkar han inte längre stå för Folkpartiets sparkrav fullt
            ut. För en timma sedan uppfattade jag hans inlägg så, att han
            rakryggat stod upp för sitt partis stora sparkrav på 27 %.
          </note>
          <note n="d0590cfc">
            Under den tid som han satt i Försvarsberedningen för Folkpartiet
            lade han fram ett alternativ som innebar en sänkning av försvarsutgifterna
            med 27 %. Då deklarerade jag att det inte kommer att bli någon
            uppgörelse med Folkpartiet i försvarsfrågan om man står för en
            sådan nedrustning i Sverige.
          </note>
          <note n="258f9c70">
            Sedan måste jag säga en sak, Lennart Rohdin, så att det blir
            sagt en gång för alla. Jag kommer inte att tillåta att någon tystar
            ner mig när det gäller att hävda de svenska soldaternas intressen
            och säkerhet i Bosnien. Jag har beskrivit den svenska bataljonens
            samövningsförutsättningar, vad man har för utrustning, vad man
            är kontrakterad för och att man endast har uppgifter enligt det
            nuvarande FN-mandatet. Jag har dessutom sagt att de nuvarande
            uppgifterna inte är riskfria och att jag inte heller tror att
            de kommande uppgifterna i IFOR kommer att bli vare sig lugna eller
            ofarliga.
          </note>
          <note n="40847676">
            Det har jag sagt. Det står jag för. Jag ämnar upprepa detta så
            länge jag är försvarsminister. Det har gjort somliga ursinniga.
            Somliga, inklusive Lennart
          </note>
          <note n="45a04b27">
            Rohdin, har tappat fattningen. Men jag kommer faktiskt rakryggat
            att hävda de svenska soldaternas säkerhet och deras intressen
            nere i Bosnien.
          </note>
          <note n="2bf1c10e">
            Anf. 47 LENNART ROHDIN (fp) replik
          </note>
          <note n="fb35faa0">
            Fru talman! Jag skall inte lägga mig i personalpolitiken på Försvarsdepartementet,
            men det borde vara möjligt att läsa innantill i de papper som
            finns där. I
          </note>
          <note n="e92653b4">
            Försvarsberedningen begärde jag att konsekvenserna av en nedskärning
            av försvarsbudgeten med 10 miljarder skulle belysas för att man
            skulle ha ett underlag för senare ställningstaganden när det gäller
            de ekonomiska ramarna. Jag väntar fortfarande på en seriös analys
            av den begäran.
          </note>
          <note n="966993d1">
            Jag tror som sagt att det går att läsa innantill i de papper
            som finns. Är det så att det behövs kommer det att föreligga ett
            protokoll från dagens sammanträde här i kammaren också.
          </note>
          <note n="b3e06a4c">
            När det gäller soldaterna i Bosnien är jag helt övertygad om
            att försvarsministern har det största intresset för de svenska
            soldaternas säkerhet. Någonting annat vore ju märkligt. Det intresset
            har säkerligen också försvarsministerns socialdemokratiska försvarsministerkolleger
            i Norge och Danmark, utan att motsvarande debatt behövde föras
            där.
          </note>
          <note n="5a2ea69e">
            Avslutningsvis vill jag säga att vis av erfarenheten från tidigare
            debatter här i kammaren med försvarsministern väntar jag med stort
            intresse på försvarsministerns avslutande inlägg - när han vet
            att jag inte har någon rätt till genmäle.
          </note>
          <note n="61cc4b75">
            Anf. 48 Försvarsminister THAGE G
          </note>
          <note n="053e8f18">
            PETERSON (s)
          </note>
          <note n="7bfb6e84">
            Fru talman! Jag skall inte polemisera mot Lennart
          </note>
          <note n="8e08325b">
            Rohdin. Jag ämnar bara tillmötesgå hans begäran.
          </note>
          <note n="36abdf33">
            Med utomordentligt stor glädje skall jag låta göra en seriös
            genomgång och analys av vad Folkpartiets sparkrav på 27 % skulle
            innebära för Sveriges försvar och säkerhet. Jag lovar, med hela
            kammaren som vittne, att jag med glädje t.o.m. skall offentliggöra
            en sådan genomgång.
          </note>
          <note n="3ce11e6d">
            Anf. 49 ANNIKA NORDGREN (mp) replik
          </note>
          <note n="240c046a">
            Fru talman! Jag har en fråga till försvarsministern som rör det
            fortsatta arbetet inför etapp 2 i försvarsbeslutet.
          </note>
          <note n="2fb6100d">
            I utskottets överväganden i detta betänkande står att utskottet
            förutsätter att en avvägning skall göras mellan totalförsvarets
            uppgifter och anslag samt verksamhet inom andra samhällsområden
            för att uppnå bästa möjliga samlade positiva effekt. I ett tidigare
            betänkande från försvarsutskottet sade man att man förutsätter
            att regeringen i samband med förberedelserna inför nästa försvarsbeslut
            överväger även miljökonsekvenserna av olika förändringar.
          </note>
          <note n="0f99c770">
            Därför vill jag fråga försvarsministern vad han ämnar göra för
            att detta skall verkställas.
          </note>
          <note n="ac3fd775">
            Anf. 50 Försvarsminister THAGE G
          </note>
          <note n="053e8f18">
            PETERSON (s)
          </note>
          <note n="0456732c">
            Fru talman! För att inte bara Folkpartiet skall få allt emot
            sig tänkte jag också ge mig på Miljöpartiet litet grand. Jag tycker
            att Miljöpartiet spelar ett farligt populistiskt spel i den svenska
            försvarsdebatten. Ingen har sagt det tidigare, men jag vill ändå
            passa på att säga det. Det är nämligen vårt lands oberoende som
            gör att vi själva kan bestämma över miljöpolitiken, barnomsorg,
            pensioner, ubåtar m.m. Det tycker jag att t.o.m. Miljöpartiet
            borde förstå.
          </note>
          <note n="117d3e90">
            Det går inte att driva en veckopolitik på försvarsområdet. De
            pengar som i dag satsas på det svenska totalförsvaret är en försäkring
            för en osäker framtid.
          </note>
          <note n="1459aae0">
            Jag har gått igenom Miljöpartiets alla motioner, reservationer
            och skrivningar. Jag måste säga att man har i det närmaste extremståndpunkter
            i alla försvarspolitiska frågor. Ni vill avskaffa totalförsvarsplikten
            och införa ett frivilligt värnpliktssystem. Ni vill nedmontera
            vår militära beredskap utan en tanke på framtiden eller utvecklingen
            i omvärlden. Ni föreslår också en reduktion med nära 40 % - 37,5
            %. Det är alltså 10 % värre än Folkpartiets förslag. Det här vill
            ni ha genomfört på fem år.
          </note>
          <note n="cc45fa9b">
            Jag kan inte och jag vill inte som försvarsminister närma mig
            de förslag och de reduktioner som ni står för. De är inte måttfulla.
            Det är inte fråga om någon säkerhetspolitiskt motiverad besparing.
          </note>
          <note n="6a3ba793">
            Jag tycker att det är en vacker tanke som jag ibland möter hos
            miljöpartister - man drömmer om den eviga freden. Men man bortser
            från behovet av en långsiktig och trovärdig försvarspolitik. Jag
            beklagar faktiskt att Miljöpartiet med hjälp av oresonliga högertidningar
            har lyckats polarisera försvarsdebatten.
          </note>
          <note n="728370da">
            Anf. 51 ANNIKA NORDGREN (mp) replik
          </note>
          <note n="a799f428">
            Fru talman! Jag tror att försvarsministern har vaknat på fel
            sida i dag. Vårt förslag när det gäller besparingar är inte 10
            % värre än Folkpartiets förslag, utan det är 10 % bättre.
          </note>
          <note n="940a1c05">
            Vi driver självfallet inget farligt populistiskt spel.
          </note>
          <note n="ee2ac146">
            Försvarsministern sade att Sveriges oberoende medför att vi kan
            föra en egen politik osv. Om försvarsministern hade granskat våra
            skrivningar och motioner riktigt ordentligt, hade han märkt att
            vi har ett helhetsperspektiv på försvars- och säkerhetspolitiken.
            Vi vill vara oberoende så till vida att vi skall kunna forma vår
            egen politik. Därför säger vi nej till EU-
          </note>
          <note n="45eaa768">
            medlemskap, bl.a.
          </note>
          <note n="fbea7ea5">
            När det gäller veckopolitik och extremståndpunkter på försvarsområdet
            är extremståndpunkten nog ibland inte värre än att vi anser att
            man kan nedrusta det militära försvaret för att upprusta ett starkt
            civilt försvar och för att investera på ett sätt som gör att vår
            gemensamma säkerhet främjas. Det tycker inte jag är extremståndpunkter.
            I framtiden tror jag snarare att vi får se att extremståndpunkten
            är att vi till varje pris skall försöka upprätthålla ett starkt
            militärt försvar.
          </note>
          <note n="ca4b1cac">
            Den extremståndpunkten anser jag att vi egentligen borde lägga
            bakom oss redan nu.
          </note>
          <note n="4b2dc35f">
            Anf. 52 Försvarsminister THAGE G
          </note>
          <note n="053e8f18">
            PETERSON (s)
          </note>
          <note n="9216934a">
            Fru talman! Jag tror att Miljöpartiet och Annika
          </note>
          <note n="1d46579f">
            Nordgren bortser från det faktum att alla partier, alla i denna
            kammare, vill ha fred. Jag är helt säker på att varenda ledamot
            av Sveriges riksdag vill ha fred och samförstånd i världen och
            i Europa. Jag tror inte att någon ledamot har någon önskan som
            är större än önskan om fred.
          </note>
          <note n="175a252f">
            Ni bortser ifrån att ett starkt försvar ger trygghet att arbeta
            för freden. Ni bortser från att ett starkt försvar är nödvändigt
            för att åstadkomma fred, respekt och stabilitet.
          </note>
          <note n="7761e45e">
            Om man vill uppnå fred kan man inte rusta ned det instrument
            som arbetar för fred. I mitt tal försökte jag säga att jag tror
            att EU är den enda starka kraft som vi i Europa kan ty oss till
            för att stötta den demokratiska utvecklingen. En demokratisk utveckling
            måste stöttas även med pengar så att vi får en ekonomisk och social
            utveckling i Ryssland och i de länder som tillhörde
          </note>
          <note n="822de133">
            Sovjetunionens forna sfär. EU kan bli den demokratiska hävstången
            för att just åstadkomma fred. Då skall vi väl använda EU som något
            positivt för att uppnå våra drömmar och visioner, men det bortser
          </note>
          <note n="1dc1af1d">
            Miljöpartiet ifrån. Skall man åstadkomma fred kan man inte säga
            nej till det som skall åstadkomma fred.
          </note>
          <note n="11e11435">
            Anf. 53 Utrikesminister LENA HJELM-
          </note>
          <note n="3df79c0c">
            WALLÉN (s)
          </note>
          <note n="6ac50ef0">
            Fru talman! Att den säkerhetspolitiska miljön befinner sig i
            förändring torde både de som deltar i den här debatten och de
            som lyssnar på den ha förstått.
          </note>
          <note n="ef3895c5">
            Jag menar att vi har anledning att föra ett frimodigt och öppet
            offentligt samtal kring säkerhetspolitiken.
          </note>
          <note n="44711738">
            Ett sådant samtal borde kunna skilja målen från medlen och öka
            insikten om de förändringar som sker.
          </note>
          <note n="9fa2f19d">
            Folkligt engagemang och uppslutning är ett fundament för svensk
            säkerhetspolitik.
          </note>
          <note n="c5f10784">
            Historien ställer oss ibland inför skeden av snabba förändringar.
            Då måste alla länder, inte bara Sverige, vara beredda att utveckla
            en ny och hållbar ordning för samarbete och säkerhet. Jag vill
            i dag påminna om vad Olof Palme sade i sitt anförande när slutdokumentet
            för det som skulle bli ESK-processen undertecknades i Helsingfors
            1975:
          </note>
          <note n="ef82f861">
            "Det är inte självklart att det nu bestående mönstret för den
            europeiska säkerheten kommer att bestå oförändrat på lång sikt.
            Det kan komma att ifrågasättas från olika håll och på olika sätt.
            - - - Det vore inte heller realistisk politik att bortse från
            möjliga förändringar och det vore obetänksamt att inte hålla perspektivet
            öppet mot en diskussion i framtiden mellan de deltagande staterna
            om dessa frågor."
          </note>
          <note n="6678919a">
            Låt mig konstatera: Sverige har nu en annan säkerhetspolitik
            än för några år sedan. Det är något som vi själva har önskat och
            valt. Målen är desamma, men omvärlden har förändrats.
          </note>
          <note n="6e922d59">
            Vårt sätt att se på säkerhet präglades länge av det kalla krigets
            maktbalans- och avskräckningstänknade.
          </note>
          <note n="6c1f3e80">
            Men den tiden är sedan länge förbi då länder kunde öka den egna
            säkerheten enbart med växande militär styrka. Säkerhet söks bäst
            tillsammans med och inte i motsats till andra.
          </note>
          <note n="7431f556">
            Säkerhet genom positivt och ömsesidigt beroende har mellan de
            nordiska länderna skapat en situation där vi inte längre behöver
            frukta säkerhetspolitiska konfrontationer. Detsamma gäller mellan
            medlemmarna i Europeiska unionen. Insikten om att fred och välstånd
            byggs bäst genom samverkan har fått oss att utveckla demokratiska
            och rättsliga instrument för att hantera intressemotsättningarna.
          </note>
          <note n="c2efb385">
            Insikten växer om att vi står på tröskeln till att förverkliga
            visionen om ett enat Europa, dvs. utveckla integration och samarbete
            till den punkt där krig på vår kontinent blir otänkbart.
          </note>
          <note n="79d0a766">
            För den svenska regeringen är denna övergripande vision styrande
            för det praktiska arbete vi utför, bl.a.
          </note>
          <note n="c1d4c8ff">
            genom att:
          </note>
          <note n="f9c55ec6">
            - stödja Estlands, Lettlands och Litauens suveränitet och inlemmande
            i det europeiska samarbetet,
          </note>
          <note n="34a7c902">
            - verka för en utvidgning av EU och få samarbetet att omfatta
            hela Europa, inte bara dess västliga halva,
          </note>
          <note n="e78316a4">
            - arbeta för att det ur tragedin i f.d. Jugoslavien skall skapas
            både fred på Balkan och en samlad beredskap som hindrar liknande
            framtida katastrofer i
          </note>
          <note n="85e54a36">
            Europa,
          </note>
          <note n="12255cde">
            - stärka FN:s möjligheter att förebygga och hantera konflikter,
          </note>
          <note n="b7b5f4fe">
            - utveckla samarbetet i vårt omedelbara närområde, genom Östersjörådet
            och Barentsrådet, och
          </note>
          <note n="08b80c24">
            - vara pådrivande i Organisationen för säkerhet och samarbete
            i Europa, OSSE, där alla kontinentens stater, plus Kanada och
            USA, samverkar på jämlika och suveräna villkor.
          </note>
          <note n="9cd18460">
            De tre senare strukturerna har inte minst genom
          </note>
          <note n="9f0b0404">
            Rysslands medverkan sitt speciella värde.
          </note>
          <note n="20176e52">
            Fru talman! Utvecklingen i Ryssland har inte gått så fort som
            många hoppades för några år sedan. De nya samhällsstrukturerna
            har visat sin bräcklighet.
          </note>
          <note n="44901550">
            Ändå har många framsteg gjorts. Utvecklingen har på det hela
            taget gått i riktning mot demokrati, marknadsekonomi och ett successivt
            inlemmande i de europeiska samarbetsstrukturerna.
          </note>
          <note n="6fb9cb62">
            Men vi har kunnat konstatera bakslag, och vi kan inte framöver
            utesluta bakslag. Uppgiften att omvandla Ryssland är en historisk
            förändringsprocess, som kommer att ta tid. Vi måste ha blicken
            lyft över horisonten och den omedelbara framtiden.
          </note>
          <note n="9ac21965">
            Det är ryssarna själva som har det främsta ansvaret för utvecklingen.
            Men omvärlden kan också hjälpa processen på traven, bl.a. genom
            att stödja de demokratiska krafterna och i en kritisk dialog klargöra
            för
          </note>
          <note n="6193edc2">
            Ryssland vad vi förväntar oss av landet som medlem av det europeiska
            samfundet.
          </note>
          <note n="bda782f5">
            Osäkerheten i bedömningen gör att det inte är möjligt att beskriva
            Ryssland på ett entydigt sätt. Vi kommer inom överskådlig tid
            att få leva med en dubbelhet i analysen. Det är viktigt att vi
            både i ord och i praktisk handling fortsätter att visa att vi
            önskar ett förtroendefullt och nära samarbete med Ryssland.
          </note>
          <note n="f0cbe5a3">
            Utvecklingen i Baltikum har däremot gått snabbare än förväntat,
            mot ekonomiskt välstånd, integration av ryskspråkiga och deltagande
            i det internationella samarbetet. Men mycket återstår. Sverige
            kan bidra bl.a. genom att stödja inflätningen av Estland, Lettland
            och Litauen i de europeiska strukturerna, främst i
          </note>
          <note n="46867ee2">
            EU. Det är fortfarande väsentligt med ett brett och djupt västligt
            engagemang för de baltiska staterna.
          </note>
          <note n="73490e81">
            Utvidgningen av EU österut är motorn i skapandet av ett Europa
            präglat av gemensam säkerhet. Den tysk-franska visionen om fred
            och välstånd genom samverkan som fanns i EU-samarbetets barndom
            motsvaras i dag av en dröm hos de öst- och centraleuropeiska staterna
            om välstånd genom ett medlemskap i EU.
          </note>
          <note n="8167d9ff">
            Detta är en uppgift av historiska dimensioner, som också kommer
            att innebära uppoffringar från nuvarande medlemmar. Därför kommer
            invändningar att resas. Den svenska regeringen är dock fast besluten
            att driva utvidgningsfrågan. Vi vill att förhandlingsprocessen
            med alla kandidatländer skall inledas sex månader efter att EU:s
            regeringskonferens har avslutats.
          </note>
          <note n="60ab2df1">
            Fru talman! Rapporten Vårt globala grannskap från Carlsson-Ramphal-kommissionen
            konstaterar att militärt våld i ett modernt säkerhetstänkande
            endast kan vara politiskt legitimt under två förutsättningar;
          </note>
          <note n="49d04108">
            som självförsvar av det egna territoriet eller under
          </note>
          <note n="256f9d38">
            FN:s mandat.
          </note>
          <note n="3602efb9">
            Detta sätt att se på militär säkerhet stämmer helt med traditionell
            svensk politik.
          </note>
          <note n="65cb284a">
            Vad gäller försvaret av det egna territoriet har inga förändringar
            skett som ändrar vår grundinställning om militär alliansfrihet,
            syftande till att vårt land skall kunna vara neutralt i händelse
            av krig i vårt närområde. Det är i det konfliktförebyggande, krishanterande
            och fredsbyggande arbetet som förutsättningarna har ändrats, och
            den svenska politiken har här fått en ny inriktning. Här är behovet
            att vara med och påverka så mycket större än behovet, frestelsen
            att stå utanför. Och här ingår, som en viktig del, ett ansvar
            att bidra med vår rika erfarenhet av deltagande i fredsbevarande
            operationer.
          </note>
          <note n="bf41cd3a">
            Vårt deltagande i fredsfrämjande operationer i f.d.
          </note>
          <note n="733e0404">
            Jugoslavien, som regeringen nu föreslagit riksdagen, är ett bra
            exempel på den nya tidens möjligheter.
          </note>
          <note n="fbe019fd">
            Genom ett gemensamt ansvar för fred och försoning i f.d. Jugoslavien
            bidrar vi - NATO-allierade länder och alliansfria länder - till
            att bygga en ny säkerhetsordning i Europa. I stället för att enbart
            föra en diskussion om hur ritningen skall se ut, kan vi nu lägga
            de första stenarna till husets grund.
          </note>
          <note n="5f57f6ac">
            För att nå målet - en alleuropeisk säkerhetsgemenskap - måste
            vår roll vara ett aktivt och kreativt deltagande i det europeiska
            säkerhetsbygget.
          </note>
          <note n="dd135b81">
            Den militära alliansfriheten lägger inga hinder i vägen för det
            vi vill nå, och varken vi själva eller någon annan skulle vinna
            på att vi övergav den. Alliansfriheten bidrar till säkerhet i
            en föränderlig situation.
          </note>
          <note n="98cf2175">
            Den dag vi når målet om en alleuropeisk säkerhetsgemenskap, utan
            skiljelinjer på vår kontinent, är såväl nuvarande allianser som
            alliansfrihet överspelade.
          </note>
          <note n="74a360b3">
            Det är glädjande att det betänkande vi i dag diskuterar uppvisar
            så stor samsyn kring säkerhetspolitikens grundvalar:
          </note>
          <note n="4037124f">
            - om den militära alliansfriheten, vilket också skall uttydas
            på det sättet att Sverige inte skall bli medlem i vare sig NATO
            eller VEU,
          </note>
          <note n="8e3be73c">
            - om att NATO:s fortsatta utveckling bör ske i former som gagnar
            strävandena mot en bred europeisk säkerhetsgemenskap, som ger
            ett odelat Europa och innebär en utveckling av förbindelserna
            med
          </note>
          <note n="1f5cc6bd">
            Ryssland,
          </note>
          <note n="94fe0fa4">
            - om betydelsen av det amerikanska engagemanget för Europas säkerhet,
          </note>
          <note n="28b78cd4">
            - om vikten av ett aktivt deltagande i det europeiska samarbetet
            i sökandet efter gemensam säkerhet och
          </note>
          <note n="7572689f">
            - om höjd ambition för internationella fredsfrämjande civila
            och militära insatser.
          </note>
          <note n="df5563aa">
            Fru talman! Utskottens gemensamma betänkande lyfter fram behovet
            av en vidgad syn på säkerhet, i innehållslig mening. Jag vill
            peka på nödvändigheten av en vidgad syn också geografiskt. En
            europeisk säkerhetsgemenskap måste byggas i harmoni med världen
            utanför Europa. I en internationaliserad värld är vi alla ömsesidigt
            beroende av varandra.
          </note>
          <note n="5f4c3251">
            Det är nödvändigt att FN har det övergripande ansvaret för internationell
            fred och säkerhet. Det behövs ett solidariskt deltagande i fredsfrämjande
            operationer, från utomeuropeiska länder i Europa, liksom från
          </note>
          <note n="13c1f4d5">
            Europa i kriser på andra kontinenter. En fragmentisering till
            en situation där varje kontinent endast tar ansvar för sitt, skulle
            försätta de fattigaste delarna av världen i en ännu värre situation.
            Det skulle öka den gemensamma osäkerheten.
          </note>
          <note n="f8a70e67">
            I det globala säkerhetsperspektivet kommer också frågor om sociala
            orättvisor och resursknapphet in i bilden. Ett växande antal konflikter
            i världen har sitt ursprung i ekonomisk och social misär, inte
            sällan kopplat till resursknapphet och fattigdom. Dessa konflikter
            kan tyckas ligga långt från Europa, men det finns en europeisk
            sida av problemet.
          </note>
          <note n="fb454659">
            EU-kommissionens vitbok om tillväxt, konkurrenskraft och sysselsättning
            pekar på detta framtida säkerhetsproblem i sitt avslutningskapitel:
            " - - - en extrapolering av dagens industriella konsumtions- och
            produktionsmönster till hela världen skulle kräva ungefär tio
            gånger våra nuvarande resurser, vilket visar på politiska konflikter
            på global nivå om de nuvarande tendenserna inte hejdas."
          </note>
          <note n="50485352">
            Europas länder har fastnat i ett mönster av överutnyttjande av
            naturresurser och underutnyttjande av mänskliga resurser. Att
            bryta det mönstret är inte bara nödvändigt för att klara arbetslöshet
            och miljö. Det är också klok säkerhetspolitik.
          </note>
          <note n="ebf3c28b">
            En frihandelsvänlig politik präglad av öppenhet mot omvärlden
            kan tillsammans med en generös biståndspolitik bidra till att
            minska de sociala klyftorna i världen. Det är inte bara uttryck
            för en förnuftig handelspolitik och för solidaritet. Det är också
            framåtblickande säkerhetspolitik. Därför rymmer t.ex.
          </note>
          <note n="1cd0da46">
            EU:s Medelhavspolitik också ett svenskt egenintresse.
          </note>
          <note n="c0a1105c">
            De stora säkerhetshoten är i dag globala. Därför behöver vi ständigt
            påminna om FN:s betydelse också för Europas och Sveriges säkerhet.
            Därför ger regeringen FN:s arbete för bl.a. hållbar utveckling,
            social rättvisa, mänskliga rättigheter och nedrustning högsta
            prioritet.
          </note>
          <note n="6518c3b3">
            Anf. 54 GÖRAN LENNMARKER (m) replik
          </note>
          <note n="148581b7">
            Fru talman! Det var lätt att instämma i väldigt mycket i utrikesministerns
            exposé. Hon uttalade sig uppskattande om det sammansatta utskottets
            gemensamma syn vad gäller säkerhetspolitiken. Då vill jag fråga
            utrikesministern om hon själv ansluter sig till den syn som kommer
            fram i det sammansatta utskottets betänkande vad avser de säkerhetspolitiska
            förhållandena i vår omvärld.
          </note>
          <note n="adead31d">
            Utrikesministern tog också upp frågan om den framtida freds-
            och säkerhetsordningen. Där håller jag däremot inte med henne
            fullt ut. Hon hävdar att det möjligen kan bli så att det inte
            behövs några särskilda arrangemang på säkerhetsområdet om man
            lyckas i detta avseende. För att trygga freden och skapa säkerhet
            också för sådana små länder som inte kan försvara sig av egen
            kraft måste det finnas en freds- och säkerhetsordning som gör
            detta möjligt. Därför tror jag inte att säkerhetsordningen vittrar
            bort. Tvärtom måste den vidmakthållas. Det må vara att yttre hot
            försvinner; den inre säkerheten måste alltid bevaras.
          </note>
          <note n="9d33fdb1">
            Anf. 55 Utrikesminister LENA HJELM-
          </note>
          <note n="3df79c0c">
            WALLÉN (s)
          </note>
          <note n="89e2a6ed">
            Fru talman! Det är självklart att den inre säkerheten måste bevaras.
            Jag tror heller inte på att någon evig fred skulle uppstå inom
            överskådlig tid. Det är alltså klart att vi måste ha en säkerhetsordning.
            Det ligger ju i själva begreppet: en alleuropeisk freds- och säkerhetsordning.
            Däremot blir den nuvarande uppdelningen en annan om vi skulle
            nå fram till denna vision. Jag menar att vi nu ändå står på tröskeln
            till att börja ta praktiska steg i den riktningen och inte bara
            tala om det. Det är det viktiga.
          </note>
          <note n="1df78275">
            Jag tycker att det är bra att det finns en samsyn i de sammansatta
            utskottets betänkande mellan de partier som har deltagit i arbetet.
            Det är mycket positivt för säkerhetspolitiken. Sedan är det väl
            så att var och en av oss, om vi själva hade skrivit betänkandet,
            skulle ha vridit och vänt texterna litet annorlunda. Jag tycker
            dock att det är positivt med den enighet som här finns.
          </note>
          <note n="72f5d9ea">
            Anf. 56 GÖRAN LENNMARKER (m) replik
          </note>
          <note n="b178d6cc">
            Fru talman! Skall jag förstå utrikesministern så att regeringen
            anser sig innefattas i den enighet som kommit till uttryck i de
            sammansatta utskottens betänkande, eller anser sig regeringen
            stå vid sidan av denna enighet? Är det så att vissa i regeringen
            anser sig vara en del av gemenskapen medan andra står vid sidan
            av? Det vore viktigt att få detta utrett. Det får inte finnas
            någon klyfta mellan regeringens uppfattning och riksdagens uppfattning.
          </note>
          <note n="34631026">
            Anf. 57 Utrikesminister LENA HJELM-
          </note>
          <note n="3df79c0c">
            WALLÉN (s)
          </note>
          <note n="1e6b4d95">
            Fru talman! Göran Lennmarker försöker göra vad han kan för att
            så split nu när det faktiskt finns enighet. Jag tycker att vi
            skall glädjas åt att det finns en samsyn.
          </note>
          <note n="704ba397">
            Det finns, precis som jag sade, åsikter i propositionen. Det
            finns också åsikter i motionerna. Men utskotten har, när man tillsammans
            har arbetat med de här frågorna, sett att det också finns stora
            likheter.
          </note>
          <note n="fcdd8126">
            Man har därför kunnat komma fram till ett enhälligt betänkande
            på säkerhetspolitikens område. Detta är positivt. Självfallet
            är det riksdagen som lägger fast säkerhetspolitiken, och regeringen
            kommer att arbeta utifrån vad riksdagen nu har sagt.
          </note>
          <note n="f9a95831">
            Anf. 58 LENNART ROHDIN (fp) replik
          </note>
          <note n="463cc23a">
            Fru talman! Jag vill tacka utrikesministern för hennes medverkan
            i dagens debatt. Jag tror att det lågmälda och sakliga resonemang
            som utrikesministern ger uttryck för kommer att påverka och främja
            den fortsatta säkerhetspolitiska debatten på ett välgörande sätt.
            Vi kommer naturligtvis också i framtiden att behöva debattera
            tolknings- och tidtabellsskillnader. Det hör ju den politiska
            debatten till. Hade inte försvarsministern tagit tillbaka den
            ros han delade ut till mig förut hade jag gärna överräckt ytterligare
            en ros till utrikesministern.
          </note>
          <note n="c4a183c5">
            Det är uppenbart, som jag har sagt förut, att freden i Dayton
            inte bara har inneburit en oerhörd lättnad för de hotade och utarmade
            människorna i Bosniens städer och byar utan också har snabbat
            på en process inom svensk säkerhetspolitik som vi annars hade
            fått vänta ytterligare någon tid på. Jag har av det föregående
            replikskiftet uppfattat att det synsätt som det eniga sammansatta
            utskottet ger uttryck för när det gäller den säkerhetspolitiska
            utvecklingen är förankrat också i Arvfurstens palats, eller var
            man nu håller hus under renoveringen.
          </note>
          <note n="c400154e">
            Anf. 59 Utrikesminister LENA HJELM-
          </note>
          <note n="3df79c0c">
            WALLÉN (s)
          </note>
          <note n="3aae50ac">
            Fru talman! Jag vill med anledning av vad Lennart
          </note>
          <note n="736b395f">
            Rohdin sade understryka en sak. Jag är inte riktigt säker på
            att den dynamik i den säkerhetspolitiska debatten som vi som deltar
            här i dag känner av, är så väl spridd bland hela svenska folket.
            Vad jag ville säga inledningsvis i mitt anförande är att jag tror
            att det är väldigt positivt om vi som företrädare för riksdag
            och regering talar om säkerhetspolitiken på ett konstruktivt sätt
            och med ett tonläge som gör att allmänheten inte skräms bort från
            debatten. Jag tror nämligen att det är enormt viktigt att vi nu
            får med partier, kyrkor, enskilda organisationer och hela Folkrörelsesverige
            i en diskussion om de stora och viktiga frågor som förestår. Jag
            hoppas att vi alla skall kunna delta i detta.
          </note>
          <note n="fa94646c">
            Anf. 60 LENNART ROHDIN (fp) replik
          </note>
          <note n="2fae13bf">
            Fru talman! Jag hade inte kunnat säga det bättre själv. Den dynamik
            som vi nu har gör att vi måste kunna föra en säkerhetspolitisk
            diskussion i det här landet. Vi måste diskutera möjligheter, handlingsalternativ
            och optioner utan att veta om de kommer att bli aktuella eller
            om någon av oss någonsin kommer att finna vara önskvärda. Det
            gäller att inte ta svenska folket på sängen. Det har de upplevt
            litet för ofta i den turbulenta utveckling som har ägt rum, både
            i vårt land och i Europa, de senaste fem-sex åren. Det är därför
            viktigt att, just som utrikesministern sade, utan något högt tonläge
            även diskutera hypoteser och frågeställningar som kanske aldrig
            blir aktuella och aldrig kommer att ha förespråkare här i landet.
          </note>
          <note n="24e80c63">
            Anf. 61 HENRIK LANDERHOLM (m)
          </note>
          <note n="dae47f68">
            Fru talman! Först vill jag tacka försvarsministern för att han
            sin vana otrogen behagat stanna kvar och lyssna på mitt i min
            ringhet framförda anförande.
          </note>
          <note n="8c708174">
            Så står vi då här den 6 december 1995 på perrongen till det som
            är den första kontrollstationen i en serie av överväganden kring
            vår framtida säkerhetspolitik och vilka konsekvenser det skall
            få för utformningen av det framtida försvaret.
          </note>
          <note n="d755b434">
            Vi står på perrongen, och litet längre framför oss har försvarsutskottets
            majoritet växlat in oss på ett spår som enligt min uppfattning
            grundas på alltför mycket av förhoppningar och förväntningar om,
            trots alla allvarsord, en rosenskimrande värld där det mesta kommer
            att gå väl. Detta skiljer sig från det säkerhetspolitiska betänkande
            som det sammansatta utrikes- och försvarsutskottet har fattat
            beslut om. Detta utskott låter fortfarande tåget stå kvar vid
            perrongen och ger inte någon anvisning om mot vilken värld vi
            skall gå. Men däremot ger det en anvisning om att omvärlden inte
            är så rosenskimrande som regeringen kanske hade hoppats i sin
            proposition.
          </note>
          <note n="37d87a82">
            Om en säkerhetspolitisk kontrollstation skall vara värd namnet,
            måste man faktiskt se till verkligheten.
          </note>
          <note n="174fd1dd">
            Ett av de avgörande argument som inte på något vis har motsagts
            under det gångna året i den säkerhetspolitiska eller försvarspolitiska
            debatten är det som handlar om vilka avgörande skillnader som
            vi kan se mellan vår beslutssituation i dag 1995 och den beslutssituation
            som vi stod inför 1992. Sanningen är ju, vilket inte minst Göran
            Lennmarker har påpekat, att allt det grundläggande, militärgeografiskt,
            militärstrategiskt och säkerhetspolitiskt, hade hänt då.
          </note>
          <note n="7ccb8f87">
            Redan då var risken för krig låg. Redan då hade det Sovjetunionen,
            som väl utan tvekan får betraktas som en av världshistoriens värsta
            förtryckarmakter, blivit det långt beskedligare Ryssland. Redan
            då hade den Warszawapakt som hade klara krigsplaner, inte bara
            att överfalla Sverige utan att med bara några timmars varsel kunna
            inta Västtyskland och utdela såväl medaljer som fältmarskalksepåletter,
            försvunnit och ersatts av fria stater i Öst- och Centraleuropa.
          </note>
          <note n="a007a0ba">
            Redan då var Polen befriat. Redan då hade Tyskland återförenats
            och muren fallit. Redan då hade det våldets stabilitet som hade
            präglat Öst- och Centraleuropa under efterkrigstiden ersatts av
            den osäkra och svårförutsägbara säkerhetspolitiska gråzon som
            vi fortfarande kan se mellan Kaspiska havet och Östersjön.
          </note>
          <note n="90244dcd">
            Det är det stora perspektivet och de ganska små skillnaderna
            som vi kan se mellan 1992 och 1995.
          </note>
          <note n="83b93117">
            Men det har också hänt saker under hösten som bör få oss att
            tänka till och som bör få oss att ta orden om säkerhetspolitisk
            kontrollstation på allvar. Det gäller datumen den 17 november
            och den 17 december. Den
          </note>
          <note n="8e8dcfed">
            17 november blev det ju klart för t.o.m. den blinde bedömaren
            att CFE-avtalet inte längre håller, att
          </note>
          <note n="a9448965">
            Ryssland inte har för avsikt att följa det. Under hösten har
            en politisk situation i Ryssland tyvärr spelats upp, där militäristiska,
            storrysknationalistiska och gammelkommunistiska krafter förstärkt
            sin position.
          </note>
          <note n="7362e218">
            Under perioden från 1992 och fram till nu har faktiskt vår säkerhet,
            utan att det militära hotet på något sätt ökat, om att den politiska
            osäkerheten kommer att förbli en avgörande faktor i den ryska
            utvecklingen blivit allt klarare för oss. Dessutom har
          </note>
          <note n="6fe5a9eb">
            Tjetjenien invaderats. Sedan 1992 har Boris Jeltsin och många
            andra ryska ledare ändrat sina uppfattningar om t.ex. ryskt medlemskap
            i NATO. Sedan den tiden har många ryska politiker börjat låta
            alltmer som
          </note>
          <note n="873786a7">
            Vladimir Zjirinovskij gjorde då när han betraktades som en ensam
            galning. Stämningsförändringarna är faktiskt ganska betydande.
            Det anser jag också skall leda till att man ställer krav i konkret
            handling när det gäller utformningen av vårt försvar.
          </note>
          <note n="d57863f1">
            Om regeringens konkreta förslag kan man säga mycket. Man kan
            säga ömsom vin och ömsom vatten, även om den senare produkten
            enligt min uppfattning dominerar blandningen. Kort sagt, med regeringens
            förslag blir försvaret för litet, för dåligt och får fel uppgifter.
            Låt mig börja med uppgifterna.
          </note>
          <note n="f374163f">
            Med Moderaternas utgångspunkter skall försvaret vara ett försvar.
            Två av huvuduppgifterna för försvaret skall vara de som regeringen
            anser som viktiga, en uppfattning som även utskottet delar, nämligen
            att försvaret skall kunna försvara vårt land mot väpnat angrepp
            och att värna vår territoriella integritet. De andra två huvuduppgifterna
            som regeringen anger och som utskottets majoritet godkänner är
            viktiga uppgifter för det svenska försvaret, men inte på samma
            nivå som försvaret av vårt land.
          </note>
          <note n="0c89d910">
            Internationella insatser är en viktig uppgift. Men så länge som
            vi inte ingår i ett fungerande säkerhetssystem, där vi också kan
            vara säkra på att få hjälp utifrån, kan dessa uppgifter inte höjas
            upp till samma nivå och till samma dignitet som värnet av vårt
            land.
          </note>
          <note n="5432480a">
            Försvaret mot nationella påfrestningar och katastrofer i fredstid
            kan enligt vår uppfattning inte jämställas med försvaret av vårt
            land, därför att de är fullständigt väsensskilda. Ett väpnat angrepp
            mot Sverige bygger på en medveten och noga planerad vilja att
            förgöra och förstöra vår frihet och omintetgöra vår självständighet.
            Nationella katastrofer må vara hur otäcka som helst och få stora
            och allvarliga konsekvenser, men de bygger snarare på den mänskliga
            faktorn och på slumpens skördar än denna medvetna strävan att
            förgöra vår självständighet.
          </note>
          <note n="5d99d4c8">
            Dessa båda nya huvuduppgifter har föga uppmärksammats i debatten,
            vilket jag tycker är synd. Jag tycker att det är fel att regeringen
            grundar sina bedömningar kring dessa och kring det som man betecknar
            som det vidgade säkerhetsbegreppet, som enligt min uppfattning
            inte är någon nyhet.
          </note>
          <note n="7fd862aa">
            För oss som jobbat länge med dessa frågor - jag arbetade själv
            i mitt partis ungdomsförbund i början av 1980-talet - är detta
            en självklarhet, att fred och frihet är odelbara saker, att demokrati
            och marknadsekonomi var en förutsättning för fred i Europa, att
            vi inte kunde acceptera det sovjetiska förtrycket och att vi var
            tvungna att motverka den fredsrörelse som på det begynnande 1980-talet
            försökte underminera demokratiernas försvarsvilja och på det sättet
            öppna möjligheterna för despoti och acceptans av diktaturerna
            och deras samhällssystem. Självklart kräver en gemensam säkerhet
            demokrati och marknadsekonomi, vilket i sin tur leder till en
            politisk och social stabilitet som minskar riskerna för krig.
            Det vidgade säkerhetsbegreppet är sålunda en självklarhet, och
            dess viktigaste exponent, som många har talat om här i dag, är
            självklart det nära samarbetet i Europeiska unionen.
          </note>
          <note n="3ba2128a">
            Likväl får det tal som omger detta begrepp inte få oss att bortse
            från de säkerhetspolitiska realiteterna och användas som ursäkt
            och förevändning för att minska det militära försvar som fortfarande
            är kärnan i vår säkerhetspolitik.
          </note>
          <note n="49453669">
            För att anknyta till det som jag sade om att försvaret blir för
            litet, för dåligt och får fel uppgifter vill jag särskilt nämna
            några punkter. Försvaret blir för litet för att försvara Sverige.
            Det är ett faktum som fått flera moderata politiker att under
            det här året tala om omslagspunkter och nedre gränser för försvarets
            förmåga. Det är helt uppenbart att det finns sådana gränser. Det
            är lika uppenbart att ingen i den här kammaren eller någon annanstans
            kan säga exakt var dessa gränser går. Men att hålla en debatt
            levande kring vad
          </note>
          <note n="cf7f535a">
            Sverige faktiskt behöver i form av försvar för att kunna upprätthålla
            den linje i frågan om eget försvar eller försvar i allians med
            andra är otroligt väsentligt också i framtiden. Alliansfriheten
            ställer mycket höga krav på oss själva och vår egen försvarsförmåga.
            Att stå utanför system av säkerhetsgarantier från andra kräver
            ett starkt försvar. Det är det som regeringen nu enligt vår uppfattning
            nu äventyrar med sina, trots allvarsord och trots försök att mörka
            detta, drastiska och dessutom dåligt underbyggda nedrustningsförslag.
          </note>
          <note n="54abf344">
            Det som slog mig när jag först läste igenom propositionen var
            det som saknades i regeringens förslag, nämligen stora avvägningar
            kring hur det skall bli med framtidens personalförsörjning, främst
            när det gäller pliktpersonalen, men också när det gäller det materiella
            innehållet i försvaret.
          </note>
          <note n="14b6ddbf">
            Båda dessa saker är helt avgörande för vilken kvalitet försvaret
            kommer att få, och de är också -
          </note>
          <note n="210aa637">
            och det är kanske det allvarligaste inför det beslut som kammarens
            majoritet, enligt vad jag erfarit, senare i dag har för avsikt
            att fatta - av avgörande betydelse för den summa pengar som vi
            vill avsätta till försvaret.
          </note>
          <note n="92efe27b">
            Det här bägge "ofullständigheterna" kombineras med ganska grovt
            tillyxade förbandsvolymer och neddragningar när det gäller den
            militära försvarseffekten, som inte är 4 miljarder utan snarare
            7. Detta har jag i många sammanhang tidigare förklarat. Den fråga
            som jag ställt mig är: Menar regeringen verkligen att riksdagen
            skall göra en helhetsavvägning, trots att delavvägningar saknas?
            Försvarsutskottets behandling av vår partimotion visar att främst
            Socialdemokraterna och Centern saknar varje insikt i just denna
            problematik och att de är slaviskt bundna vid den första och hittills
            enda utrikes- och säkerhetspolitiska meningsyttring som är känd
            från finansministern, den blivande statsministern. Perssondoktrinen,
            som innebär att besparing är begärd och skall verkställas, är
            nämligen numera huvudlinjen i svensk försvarspolitik.
          </note>
          <note n="798f1f49">
            Perssondoktrinen tar ingen hänsyn till säkerhetspolitiken och
            omvärlden.
          </note>
          <note n="e495931a">
            Perssondoktrinen tar ingen hänsyn till effekterna av besparingarna.
          </note>
          <note n="99606063">
            Perssondoktrinen fastställdes i den ekonomiskpolitiska propositionen
            redan 1994 och innebär att besparingen skall genomföras - kosta
            vad det kosta vill och innan konsekvenserna av besparingen kan
            anges annat än mycket rudimentärt.
          </note>
          <note n="d1e1d53e">
            Frågan om konsekvenserna t.o.m. inom det begränsade försvar som
            regeringen och Centerpartiet ställt sig bakom kvarstår dessutom.
            När vi fattar beslut i dag vet vi inte vilken kvalitet vi får.
            Räcker pengarna till mer än själva flygplanen till flygvapnet?
          </note>
          <note n="1659d747">
            Räcker pengarna till en fortsatt modernisering av
          </note>
          <note n="c576ea11">
            12 brigader i armén?
          </note>
          <note n="027117f9">
            En fortsatt mekanisering - något som jag anser är en självklarhet,
            och jag hoppas att kammarens ledamöter delar min uppfattning -
            kräver att vi fullföljer de planerna i 1992 års försvarsbeslut
            på att anskaffa
          </note>
          <note n="4c4a3b5b">
            600 Stridsfordon 90 och utlösa optionen på ytterligare
          </note>
          <note n="3af5b864">
            90 stridsvagnar. Detta räcker till att förse 9 av de
          </note>
          <note n="63066ae9">
            12 brigaderna med bra och riktig utrustning. Problem kvarstår
            alltså utöver det. Frågan är: Räcker regeringens pengar till det?
          </note>
          <note n="1485e343">
            Samma fråga kan ställas på det marina området.
          </note>
          <note n="74c8a3c0">
            Vi kan ju inte bara prata om volymen när det gäller ytstridsfartyg
            och ubåtar, utan vi måste också koppla detta intimt till kvaliteten.
            Vi har ställt oss bakom regeringens bedömning vad gäller antalet
            på den marina sidan, under den absoluta förutsättningen att förnyelsen
            fortsätter.
          </note>
          <note n="0842075d">
            I mars kommer sanningens minut. Först då vet regeringen och därmed
            också riksdagen vad dagens beslut innebär i denna del. När det
            gäller en del personella och materiella frågor som jag tidigare
            pratat om kvarstår frågetecknen till nästa höst.
          </note>
          <note n="1a439e2c">
            För oss moderater var försvarsbeslutet 1992 ett framsynt beslut
            som stod för förnyelse i motsats till den förstörelse som FB 95,
            om man får kalla det så, faktiskt innebär en avsevärd risk för.
          </note>
          <note n="b64c9976">
            Inriktningen var ett modernt och flexibelt försvar berett på
            olika typer av händelseutveckling, också sådan händelseutveckling
            som inte grundas på den planeringsförutsättning som utrikesutskottet
            och försvarsutskottet gemensamt avvisar - nämligen det som förutsätter
            att ett väpnat angrepp är en del i en internationell stormaktskonflikt
            som eskalerar till hög nivå. Just sådana bindningar kring exakta
            scenarion och angreppsfall - det gäller strategiska situationer
            -
          </note>
          <note n="838e6cb3">
            tror jag är till nackdel för försvarsplaneringen. Vi behöver
            ett flexibelt försvar som kan klara av olika uppgifter i stället
            för att vara fångna i det kalla krigets gamla marginaldoktriner
            och begrepp - t.ex. nordisk stabilitet - som antingen blivit obsoleta
            eller som förlorat sin relevans.
          </note>
          <note n="c132288c">
            I nu föreliggande betänkande finns det ett sammanhållet moderat
            förslag till alternativa beslut som bygger på en annan ekonomisk
            nivå - utan att för den skull, utifrån det dåliga underlag som
            finns - exakt bestämma hur mycket pengar försvaret skall få.
          </note>
          <note n="8854bf1e">
            När det gäller den ekonomiska nivån är det utan tvivel så att
            ett rimligt fullföljande av 1992 års försvarsbeslut kräver en
            ungefärlig nivå motsvarande det beslutet.
          </note>
          <note n="446c5b2c">
            Till sist vill jag kommentera några positiva förändringar i utskottets
            betänkande. Det gäller pliktfrågorna, ledningssystemet och frågorna
            om anställd personal. Utskottet har ägnat avsevärd tid åt att
            försöka titta framåt och bortse från motsättningarna när det gäller
            de ekonomiska frågorna och stridskrafternas utformning. Goda förslag
            har lagts fram som delvis modifierar regeringens.
          </note>
          <note n="dc600ea8">
            Jag förutsätter, försvarsministern, att regeringen nogsamt läser
            igenom utskottets betänkande och lämnar de förändringar i sina
            planeringsanvisningar som detta kräver, så att myndigheterna efter
            dagens beslut får riksdagens ingångsvärden.
          </note>
          <note n="2d168939">
            Fru talman! Jag yrkar bifall till de moderata reservationerna
            1, 2 och 10; detta för tids vinnande. Naturligtvis står jag och
            övriga moderater i samma utsträckning även bakom de andra reservationerna
            från oss moderater.
          </note>
          <note n="b5ca7a53">
            Anf. 62 EVA ZETTERBERG (v)
          </note>
          <note n="9360971b">
            Fru talman! I likhet med föregående talare instämmer jag vad
            gäller det vidgade säkerhetsbegreppet. Det är mycket glädjande
            att vi har fått till stånd ett vidgat säkerhetsbegrepp där frågor
            om miljöhot och om hot mot människors säkerhet har vägts in.
          </note>
          <note n="c55c250f">
            Grunden är den säkerhetspolitiska rapport som kom i våras och
            som på ett förtjänstfullt sätt lyfter fram de faktorer som i minst
            lika hög grad utgör vår gemensamma säkerhet - eller hot mot säkerhet,
            som militära angrepp.
          </note>
          <note n="c2ab3a37">
            Utrikesministern har nu lämnat kammaren, men jag vill välkomna
            det som hon tog upp i sitt anförande, nämligen att det inte bara
            gäller säkerheten i vårt närområde. Sverige som nation är i lika
            hög grad indraget i och berört av, och skall även agera, frågor
            om säkerheten runt om i världen. Inbördeskrig i Afrika, angrepp
            på andra stater i Latinamerika, diktaturer i Asien osv. är angelägenheter
            också för Sverige, eftersom de här sakerna innebär ett hot mot
            den globala säkerheten och för Sveriges möjligheter att fungera
            som nation.
          </note>
          <note n="d82eef59">
            Vidare vill jag instämma i värderingen att Sverige kan göra stora
            insatser på det internationella området
          </note>
          <note n="5d1d7a8b">
            - framför allt inom FN, men även genom OSSE vad gäller säkerheten
            i Europa.
          </note>
          <note n="79932b73">
            Försvarsministern tog upp frågan om minskade försvarskostnader
            och nödvändigheten av att detta görs i ett europeiskt perspektiv
            - flera europeiska länder har ju gått in för kraftigt minskade
            försvarsanslag, liksom exempelvis USA - och det välkomnar jag.
            Däremot hade jag önskat att försvarsministern skulle vara villig
            att gå ännu längre. Vi i Vänsterpartiet är nämligen övertygade
            om att ytterligare besparingar kan göras på Försvarsdepartementets
            område.
          </note>
          <note n="11ea89e5">
            Fru talman! Sedan till frågan om neutralitetspolitiken. Jag understryker
            att det som framgår av det gemensamma betänkandet är oerhört väsentligt,
            nämligen att Sveriges neutralitet och inställning till den militära
            alliansfriheten kvarstår. Där finns ingen förändring.
          </note>
          <note n="f08502d5">
            Jag tror att det är väsentligt att vi tar upp frågan om neutraliteten,
            även om det kommer att fungera i ett förändrat världsläge. Väldigt
            många debattörer tar från tid till annan upp och ifrågasätter
            detta. Det senaste angreppet gjordes av Anders Ehnmark i gårdagens
            Expressen:
          </note>
          <note n="3bba6852">
            "Dubbelheten ingår i det som blivit neutralitetens politiska
            kultur. Den kommer att överleva neutraliteten. Långt efter det
            att vi slutat vara neutrala kommer vi att tänka som om vi vore
            det." Rubriken är Mysteriet i svensk säkerhetspolitik.
          </note>
          <note n="98d0159c">
            Jag tror att vi i samtliga partier har ett starkt intresse av
            att utåt i den offentliga debatten försvara den svenska neutraliteten
            och nödvändigheten av att det begreppet består, både som begrepp
            och i form av verkligt agerande.
          </note>
          <note n="8a673bec">
            Av både regeringens proposition och utskottets betänkande framgår
            det att den svenska ambitionsnivån beträffande deltagande i fredsfrämjande
            aktiviteter står fast och skall ökas. Likaså framgår det att de
            långsiktigt preventiva åtgärderna är ett väsentligt område för
            svensk utrikespolitik.
          </note>
          <note n="fa740892">
            Jag vill instämma i detta och menar att vi därmed också måste
            visa det jag var inne på tidigare, nämligen hur försvarsbudgeten
            för det militära försvaret kan minska och hur vi i stället kan
            satsa betydligt mer på fredsfrämjande aktiviteter och på att agera
            när det gäller preventiva åtgärder.
          </note>
          <note n="8c010f32">
            Det som också framgår av betänkandet, och som kan ge anledning
            till viss oro, är betoningen av hur vi genom ett medlemskap i
            EU kan främja säkerheten.
          </note>
          <note n="2b946398">
            Både Jan Jennehag och Annika Nordgren har tagit upp de problem
            som faktiskt föreligger. Jag skall inte upprepa dem, men jag tror
            att det är oerhört väsentligt att se att svensk säkerhet och svensk
            alliansfrihet mycket väl går att förena utan medlemskap i Europeiska
            unionen. Jag tror också att det är väsentligt att understryka
            att ett svenskt medlemskap i NATO inte är aktuellt.
          </note>
          <note n="ece27456">
            Där vi i betänkandet talar om både VEU och andra internationella
            organisationer menar jag att det är väsentligt att understryka
            att möjligheten till medlemskap och även till observatörsskap
            i VEU inte borde vara förenlig med svensk neutralitet. VEU utgör
            ett försvarssamarbete och syftar på lång sikt till en försvarsunion.
          </note>
          <note n="2d7f2044">
            I betänkandet tar man upp frågan om Petersbergsöverenskommelsen
            från 1992, som stadgar att VEU
          </note>
          <note n="3ee0b897">
            skall kunna ha helt andra uppgifter - av fredlig karaktär, av
            preventiv karaktär osv. Men jag menar att det ändå är klart fastlagt
            vad VEU syftar till, och därmed vore det naturligt för Sverige
            att finna andra kanaler för fredliga uppgifter, t.ex. via OSSE
            och via andra internationella organ.
          </note>
          <note n="3348ebeb">
            Herr talman! Jag kommer nu till det som jag ser som det stora
            problemet i det här betänkandet. Det gäller regeringens och det
            sammansatta utskottets syn på vapenexporten. Man vill från båda
            sidor understryka hur väsentligt det är med internationellt samarbete
            inom försvarsindustrin och hur rimligt det är att staten söker
            underlätta försvarsindustrins arbete och möjligheter till export.
            Man talar t.o.m. från regeringens sida om att aktivt stötta försvarsindustrin
            vad gäller dess exportansträngningar. Längre fram i betänkandet
            tar man också upp frågan om ett svenskt närmande till WEAG, Western
            European Armaments
          </note>
          <note n="12884cd1">
            Group.
          </note>
          <note n="c8d51f7f">
            I och för sig anbefaller utskottet senare viss försiktighet i
            utvecklandet av samarbetet med WEAG.
          </note>
          <note n="8d369892">
            Det välkomnar vi från Vänsterpartiet, men jag menar att det ändå
            klart framgår att utskottets majoritet är för ett officiellt stöd
            till exportindustrin och att man är angelägen om att skapa betingelser
            för en livskraftig försvarsindustri. På den punkten har vi i Vänsterpartiet
            kraftiga invändningar. Vi menar att det inte är ett svenskt intresse
            att utveckla den svenska försvarsindustrin. Vi vill avveckla svensk
            försvarsindustri. Vi vill inte att Sverige engagerar sig i ett
            internationellt utvecklande av försvarsindustrin i Europa eller
            någon annanstans.
          </note>
          <note n="ce385103">
            Försvarsindustrin är naturligtvis angelägen om att säkra sysselsättningen.
            På den punkten kan jag också förstå regeringen som naturligtvis
            inte från en dag till en annan kan lägga ner stora industrier.
            Men jag menar att försvarsindustrin har ett enormt ansvar på det
            här området och att den på intet vis - sett till sviktande finanser
            för vapenindustrin världen över - har försökt leva upp till att
            ta sitt ansvar och utveckla civil produktion.
          </note>
          <note n="60f5f2d9">
            Jag var nyligen på ett besök på Bofors i Karlskoga, och till
            min förfäran såg jag att den utveckling av civila produkter man
            ändå har talat om - att utveckla krockkuddar, att göra om ammunition
            till civila produkter, att ta fram minröjare osv. - är av en oerhört
            liten dimension. Man har inte på allvar satsat här och förstått
            att vapenindustrin som sådan bör minska och att man i stället
            bör satsa på civil produktion. Man har helt enkelt ingen beredskap
            för detta. Jag menar att vapenindustrin har ett ansvar för alla
            de människor som arbetar inom den sektorn och som naturligtvis
            behöver ha fortsatt utkomst.
          </note>
          <note n="e9be7b73">
            En annan fråga som berörs i det betänkande som bara försvarsutskottet
            står för gäller minor. Jag är naturligtvis glad för att man i
            det här betänkandet lyfter fram hur väsentligt det är att Sverige
            fortsätter de internationella insatser som görs för att få bort
            minor, för att få ett internationellt förbud och för att få till
            stånd minröjning i de länder som har drabbats och som har minor.
            Vi vet att Sverige genom svenska förhandlare gör ett utomordentligt
            viktigt och bra arbete på det här området.
          </note>
          <note n="bdd50f09">
            Trots det kvarstår faktum: Vi har kvar minor i det svenska försvaret.
            Jag anser att det är en skamfläck för Sverige att vi inte har
            gjort rent hus på det här området, när vi agerar utåt.
          </note>
          <note n="cd7642c0">
            Jag har tidigare haft en diskussion med försvarsministern om
            detta och har ännu inte fått klart för mig när vi kan komma till
            beslut på den här punkten. Jag beklagar att utrikesministern var
            tvungen att lämna kammaren, för jag menar att för en utrikesminister
            med ansvar för de internationella förhandlingarna måste detta
            vara ytterst besvärande. Jag hoppas att vid ett annat tillfälle
            få svar från utrikesministern på vad man planerar att göra på
            det här området.
          </note>
          <note n="012925ed">
            För övrigt anser jag att verksamheten med svenska minor måste
            upphöra snarast för att vi skall få internationell trovärdighet.
          </note>
          <note n="203029dc">
            Till slut, herr talman, instämmer jag i Vänsterpartiets reservationer,
            men jag vill särskilt yrka bifall till reservation 9 om vapenexporten
            och till reservation
          </note>
          <note n="192cf129">
            15 i försvarsutskottets betänkande om ett internationellt förbud
            mot s.k. antipersonella minor.
          </note>
          <note n="08164454">
            Anf. 63 HENRIK LANDERHOLM (m) replik
          </note>
          <note n="e42815be">
            Herr talman! Mycket av det som Eva Zetterberg sade är av så väsensskild
            karaktär att det skulle ta flera dagar av kammarens debattid att
            reda ut meningsskiljaktigheterna.
          </note>
          <note n="e66d2ece">
            Jag skulle bara vilja ställa ett par frågor till Eva
          </note>
          <note n="27dd8fa7">
            Zetterberg och jag förutsätter att hon representerar sitt parti.
            Frågorna gäller hennes utsaga att Vänsterpartiet vill avveckla
            svensk försvarsindustri. Min första fråga är: Stämmer detta? Min
            andra fråga är: Hur anser Eva
          </note>
          <note n="49c9e269">
            Zetterberg i så fall att detta kan förenas med kravet på ett
            militärt försvar i Sverige även fortsättningsvis och den anskaffning
            av vapen som detta försvar i så fall kräver utifrån?
          </note>
          <note n="eae3109f">
            Vilken högre moral skulle det alltså innebära att bidra till
            arbetstillfällen och produktion av förstörelsebringande materiel
            i andra länder i stället för att producera dem här hemma?
          </note>
          <note n="f8e5bf73">
            Anf. 64 EVA ZETTERBERG (v) replik
          </note>
          <note n="5aebf165">
            Herr talman! Jag trodde att det var en väl känd ståndpunkt att
            Vänsterpartiet hävdar att det går att avveckla svensk försvarsindustri.
            Däremot ser vi naturligtvis att det inte går att göra det från
            en dag till en annan med de konsekvenser det har för sysselsättningen.
            Vi har lagt upp en långsiktig plan. På fem år anser vi att det
            skulle vara möjligt att genomföra detta. Det jag beklagar är att
            försvarsindustrin själv inte har tagit tillfället i akt att utveckla
            alternativ produktion för att ha en beredskap för en sådan förändring.
          </note>
          <note n="4cc5baa9">
            Anf. 65 HENRIK LANDERHOLM (m) replik
          </note>
          <note n="32e3a7b5">
            Herr talman! Jag noterar att Eva Zetterberg inte svarar på min
            fråga. En avveckling av svensk försvarsindustri innebär att även
            det väpnade försvar som Vänsterpartiet föreslår skall finnas i
            framtiden måste förses med vapen från andra länder. Vari ligger
            den högre moralen i att från andra länder köpa de vapen som vi
            behöver till vårt eget försvar? Är det verkligen det Eva Zetterberg
            menar?
          </note>
          <note n="01fd9c1b">
            Anf. 66 EVA ZETTERBERG (v) replik
          </note>
          <note n="a455de79">
            Herr talman! Jag hävdar att det på lång sikt inte behövs någon
            svensk försvarsindustri. Som jag har sagt till Henrik Landerholm
            har vi från Vänsterpartiets sida - inte bara jag personligen -
            talat om att det är möjligt att göra den avvecklingen under en
            flerårsperiod.
          </note>
          <note n="970a614c">
            Vad gäller det framtida behovet av försvarsmateriel så länge
            vi har ett militärt försvar hävdar Vänsterpartiet att svensk försvarsindustri
            på sikt inte behövs, därför att Sverige är ett litet land. Vi
            behöver inte ha den högteknologiska utveckling som finns på det
            området. Det är bättre för vårt land att profilera sig genom att
            ha andra typer av produkter där vi har hög kompetens.
          </note>
          <note n="577a9b52">
            Om vi kommer till det läget - vilket jag hoppas -
          </note>
          <note n="58801204">
            att vi inte har kvar någon svensk försvarsindustri, får vi lov
            att köpa vapen utifrån. Jag tror att en sådan utveckling är fullt
            möjlig. Vad jag menar att försvarsindustrin kan göra är att utveckla
            civila produkter. Det finns ett enormt fält vad gäller exempelvis
            minröjningsapparater och andra typer av produkter som skulle,
            om än inte omintetgöra det som kriget skapat, så åtminstone återställa
            det som kriget har förstört i världen.
          </note>
          <note n="d2c2b1d6">
            Anf. 67 BODIL FRANCKE
          </note>
          <note n="3563bde6">
            OHLSSON (mp)
          </note>
          <note n="7fa9fd74">
            Herr talman! Jag vill lyfta fram ett par saker som
          </note>
          <note n="6de40d1b">
            Annika Nordgren nämnde i sitt anförande. I Utrikesdepartementets
            rapport nr 132 från 1994 står det mycket om hotet mot vår gemensamma
            säkerhet i världen. Men det tror man inte när man ser titeln på
            rapporten "Hållbart bistånd - det svenska biståndet efter UNCED",
            dvs. efter Riokonferensen. Där står:
          </note>
          <note n="88cc4a25">
            "De nya hoten mot vår gemensamma säkerhet är främst kopplade
            till fattigdomsproblematiken, den fortsatt snabba folkökningen,
            knappheten på vissa resurser samt förstöringen av natur och miljö.
            Gemensamt för denna typ av problem är att de inte kan lösas med
            traditionella maktmedel."
          </note>
          <note n="529d24f0">
            De hot som det här talas går inte att förebygga med militära
            maktmedel och med traditionell säkerhetspolitik. De måste tacklas
            på ett helt annat sätt. Jag tror att ett hållbart bistånd och
            ett gott utvecklingssamarbete är en väg att skapa stabilitet i
            ett land. På ett annat ställe i rapporten står det: "Sverige skall
            fortsätta att vara ett av de ledande länderna i världen när det
            gäller bistånd för hållbar utveckling. Detta bör bli en av de
            viktigaste profilfrågorna i svensk utrikespolitik." Utrikesministern
            betonade också detta.
          </note>
          <note n="7e480f9d">
            Att biståndet redan använts som instrument i svensk säkerhetspolitik
            framgår av Sveriges samarbete med Central- och Östeuropa. Man
            anslår pengar
          </note>
          <note n="8c116772">
            1995/96 under titeln "Säkerhetsfrämjande insatser".
          </note>
          <note n="f0f8e00c">
            Men redan 1990 beslutade Sveriges riksdag om ett samarbetsprogram
            med intentioner av det här slaget, kunskapsöverföring, samarbete
            inom högre utbildning, forskning, kultur, åtgärder för förbättring
            av miljön. Det nu aktuella samarbete som det talas om handlar
            om säkerhetsgemenskap, demokratins struktur, en socialt hållbar
            ekonomisk utveckling och en miljömässigt hållbar utveckling. Sverige
            har också preciserat vilka de i samarbetet prioriterade områdena
            är, alla i vårt närområde. Det gäller speciellt de framtida relationerna
            till Ryssland, något som många i dag talat om och som också tar
            en mycket stor plats i andra europeiska länders säkerhetspolitik.
          </note>
          <note n="35cc4cfa">
            Vi är medlemmar i EU - för att nu gå från vårt närområde. Eftersom
            vi är alliansfria och önskar bevara vår neutralitet är vi inte
            med i VEU, the West European Union, från 1948, en organisation
            för försvarsoch säkerhetspolitiskt samarbete. Men vi är observatörer
            där. Tre av Miljöpartiets motioner behandlar just observatörskapet
            i VEU. Samtliga har yrkanden om att Sverige bör avsäga sig, eftersom
            vi inte anser att det går ihop med vår alliansfrihet och neutralitet.
          </note>
          <note n="53949644">
            Dessutom har observatörskapet en tendens att tänja ut sina gränser.
          </note>
          <note n="3f78093f">
            I regeringens FN-skrivelse står: "Den västeuropeiska unionen
            har goda förutsättningar för att tillhandahålla personal och resurser
            för fredsbevarande operationer i FN:s regi. Regeringen önskar
            medverka till att så sker. På grundval av Sveriges observatörskap
            finns beredskap att i vissa fall även delta med personal." Det
            har också talats om möjligheter att inhandla vapen gemensamt på
            ett förmånligt sätt.
          </note>
          <note n="17f5de1c">
            Miljöpartiet tycker att vi skall delta i fredsbevarande insatser
            direkt under FN och inte gå omvägar via regionala organisationer
            som inte kan betraktas som alliansfria. Vår syn på detta hänger
            starkt ihop med vårt oreserverade stöd till FN. FN marginaliseras,
            menar vi, om vi överlåter för mycket åt andra instanser och andra
            länder. Vi är inte ensamma om den åsikten. FN:s generalsekreterare
            har gett uttryck för liknande tankar ett par gånger.
          </note>
          <note n="fe984803">
            Vi anser också att handeln med vapen och samarbete mellan Sverige
            och andra länder vad gäller vapentillverkning inte gör vår alliansfrihet
            och neutralitet särskilt trovärdiga. Jag vill nämna här riktlinjerna
            för krigsmaterielexporten. Jag vill ta upp ett avsnitt i propositionen
            där det står att riktlinjerna för krigsmaterielexporten är att
            den skall tillgodose det svenska försvarets behov eller i övrigt
            vara säkerhetspolitiskt önskvärd och att den inte får stå i strid
            med principerna eller målet för Sveriges utrikespolitik. Regeringen
            skriver så här i propositionen: "De försvarspolitiska behoven
            kan sammanvägas med uppställda utrikespolitiska restriktioner."
            Ordet "sammanvägas" finns inte med i texten om riktlinjerna, och
            det är ett ord som ger möjligheter till tolkningar, som vi menar
            saknar stöd i riktlinjerna.
          </note>
          <note n="d07d8d08">
            Det finns ytterligare en säkerhetspolitisk nivå, den internationella.
            I regeringens FN-skrivelse talas om nödvändigheten av en stark
            global organisation för att möta hoten mot människors säkerhet
            och välfärd, hot som överskrider gränser mellan stater och regioner.
          </note>
          <note n="238b7f39">
            Miljöpartiet anser att FN är den organisationen. Jag nämner medvetet
            inte de konflikter som FN inte klarat av och som man anser till
            stor del får lastas på många medlemsländers illojalitet och brist
            på stöd av olika slag. Men för Sveriges del, som lojalt stött
            FN i alla år, skulle vi vilja föreslå inte bara peace keeping,
            som vi deltagit i ett trettiotal gånger sedan FN:s tillblivelse
            utan det som går under beteckningen peace building, dvs. att efter
            ett vapenstillestånd eller efter en fredsförhandling som slutat
            i en osäker och skör fred sätta in starka effektiva återuppbyggnadsstyrkor,
            lika välutrustade som en välutrustad truppenhet och med mandatet
            att förvandla ett vapenstillestånd eller en skör fred till en
            säker och varaktig fred. En sådan peace building-styrkas trovärdighet
            kan vara avhängig av att dess manskap inte förut uppträtt i landet
            i fråga med vapen i hand.
          </note>
          <note n="36c223e2">
            Jag vill också nämna att jag tror att en traktor är billigare
            än en stridsvagn. Det är kanske det slags styrkor som vi som ett
            litet land skall profilera oss med.
          </note>
          <note n="725e59fe">
            Bifall till våra reservationer har redan yrkats av
          </note>
          <note n="1016666a">
            Annika Nordgren.
          </note>
          <note n="1d0a910c">
            Anf. 68 INGRID NÄSLUND (kds)
          </note>
          <note n="2bdecbb2">
            Herr talman! Jag ber att få yrka bifall till hemställan i det
            betänkande som skrivits av det sammansatta utrikes- och försvarsutskottet.
            Vi har under de senaste åren fått uppleva hur Europa har förändrats.
            Kommunismens förtryck av människovärdet har upphört och ersatts
            av en långsam men målmedveten utveckling mot demokrati, gemenskap
            och förbrödring.
          </note>
          <note n="279a59fe">
            Europas folk och stater måste nu försöka finna sin plats i detta
            nya Europa, eftersom slutet på den politiska, ideologiska och
            militära konfrontationen mellan öst och väst inneburit en ny öppenhet
            och skapat nya möjligheter för förståelse och samarbete. För oss
            som lever i dagens Europa gäller det nu att forma framtidens Europa
            för våra barn.
          </note>
          <note n="2f2f0792">
            Vi kristdemokrater har betonat hur viktigt det är att Sverige
            aktivt stöder OSSE:s arbete med att skapa en regional säkerhetsanordning.
            Detta är även ett sätt att gagna FN:s arbete. Skall FN fungera
            väl, är det nödvändigt med väl utvecklade regionala samarbetsorganisationer.
            Ett enigt utskott understryker att
          </note>
          <note n="78eb3f95">
            OSSE även i fortsättningen kommer att spela en viktig roll i
            den europeiska säkerhetsdialogen och i uppbyggandet av en alleuropeisk
            säkerhetsordning. Det breda säkerhetsbegrepp, innefattande demokratiuppbyggnad
            och främjande av mänskliga rättigheter, som OSSE
          </note>
          <note n="5450b4ef">
            står för är värdefullt. Jag vill tillägga att det också är viktigt
            att OSSE har kunnat ingripa även i den interna konflikt som Tjetjenienkonflikten
            utgjort. Det är någonting som FN ofta dragit sig för, eftersom
            det inte ingått i dess uppdrag. Men nu ser vi en ny möjlighet
            på det här området.
          </note>
          <note n="d5c6e08f">
            Herr talman! Europa behöver mer än någonsin ett fördjupat regionalt
            och säkerhetspolitiskt samarbete.
          </note>
          <note n="1ae36cb4">
            Att verka för tätare mänskliga, kulturella, handelspolitiska
            och säkerhetspolitiska relationer medför stora samhälleliga fördelar
            för varje enskilt land. Men det ger framör allt positiva effekter
            för hela kontinenten -
          </note>
          <note n="2dafbeb2">
            det är vår övertygelse. Det gör att vi kan stå bättre rustade
            inför de tänkbara risker, hot och påfrestningar som vi kan se.
            Det vidgade säkerhetsbegreppet, där konfliktförebyggande samarbete
            och internationella insatser av humanitär och fredsfrämjande karaktär
            ingår, har anammats av de flesta länder.
          </note>
          <note n="984f3634">
            Vi kristdemokrater är övertygade om att det även i fortsättningen
            behövs en integrerad och stark europeisk gemenskap som kan utgöra
            en stabiliserande kärna och en demokratisk inspirationskälla för
            den europeiska kontinenten. Att Sverige aktivt deltar i och utvecklar
            EU:s säkerhetspolitik ger oss som utskottet skriver "en förbättrad
            säkerhetspolitisk situation samt utökade möjligheter att i vårt
            närområde agera i säkerhetspolitiska frågor".
          </note>
          <note n="208354e4">
            När det gäller EU:s uppträdande globalt i relationerna till tredje
            världen och mänskliga rättigheter i internationellt miljösamarbete
            och i relationerna till
          </note>
          <note n="99783182">
            Central- och Östeuropa kan vi aktivt driva svenska intressen.
          </note>
          <note n="c36b848c">
            Herr talman! Den högre ambitionsnivån när det gäller fredsfrämjande
            operationer markerar att totalförsvarets medverkan i det internationella
            säkerhetssamarbetet inom t.ex. FN och OSSE har fått en alltmer
            framträdande plats i svensk säkerhetspolitik.
          </note>
          <note n="62af5b80">
            Dessutom kommer det enligt säkerhetspolitiska bedömningar att
            finnas behov av snabba insatser vid kriser och katastrofer i framtiden.
            Därför är det värdefullt att Sverige ökar sin kapacitet att på
            ett effektivt sätt bidra med hjälp i samband med konflikter och
            katastrofer. Operationerna blir alltmer blandat militära och civila,
            vilket ställer nya krav på samordning av olika insatser. Därför
            skall vi också verka för att stärka förmågan hos FN, OSSE, EU
            och VEU att snabbt agera i fredsfrämjande syfte.
          </note>
          <note n="154d524a">
            Sverige deltar på alliansfri grund i PFF-
          </note>
          <note n="56c8986b">
            samarbetet, dvs. Partnerskap för fred. Genom ökad utbildning
            och samverkan kan vi förstärka vår förmåga att delta i fredsbevarande
            och humanitära operationer under mandat från FN eller OSSE.
          </note>
          <note n="fa2c9813">
            NATO:s utveckling i Europa är oförutsägbar, och viljan och förmågan
            att hjälpa länder som står utanför är osäker. Det betyder att
            icke alliansanslutna stater, dit Sverige hör, måste lita till
            sin egen kraft för att försvara det egna landet. Sverige har intresse
            av att
          </note>
          <note n="5ea440c6">
            NATO:s fortsatta utveckling sker mot en bred säkerhetsgemenskap
            som innebär att man undviker att skapa nya skiljelinjer i Europa.
          </note>
          <note n="28ae742a">
            Herr talman! Med den snabba utveckling mot ett alltmer internationaliserat
            samhälle som vi upplever är det varken möjligt eller önskvärt
            för en liten alliansfri stat som Sverige att isolera sig. Vi är
            i alla bemärkelser starkt beroende av utvecklingen i vår omvärld.
            Det är angeläget för Sverige att respekten för mänskliga rättigheter
            ständigt vinner terräng, att förutsättningarna för en demokratisk
            utveckling förstärks i allt fler stater och att fler stater blir
            involverade i ett allt närmare samarbete och en vidare säkerhetsgemenskap.
            I en sådan gemenskap har både globala och regionala institutioner
            stor betydelse.
          </note>
          <note n="2d6f3ee7">
            Sverige, som är ett litet land, är naturligtvis starkt beroende
            av att det råder balans, inte minst bland de större aktörerna,
            såväl i vårt närområde som i ett mer globalt sammanhang. Även
            om Sverige är ett litet land har vi av hävd tagit en mycket aktiv
            del i internationellt samarbete för en säkrare och fredligare
            värld. Sverige har länge i förhållande till sin folkmängd spelat
            en betydande roll för ett omfattande utvecklingsbistånd.
          </note>
          <note n="c480eec2">
            Vi kristdemokrater är övertygade om att en rättvis ekonomisk
            och hållbar social och miljömässig utveckling har en grundläggande
            betydelse för att en stabil fred och ökad säkerhet vinner terräng.
            Därför ser vi med oro på hur man i många länder sänker sin ambition
            på det här området.
          </note>
          <note n="cc4c7cd4">
            Enligt kristdemokraternas mening är det viktigt att
          </note>
          <note n="3b0a6d18">
            Sverige inte fortsätter sin vandring bort från enprocentsmålet
            som vi ställt upp som ledstjärna i vårt internationella utvecklingssamarbete.
          </note>
          <note n="2af1db51">
            Herr talman! Det ligger i Sveriges eget intresse att konkret
            bidra till fred och säkerhet genom att medverka i fredsfrämjande
            och humanitära insatser på det internationella planet. Vi kristdemokrater
            gör samma bedömning som många andra, nämligen att det blir allt
            viktigare att försöka förhindra att väpnade konfliker bryter ut.
            Vi tror att Sverige har utomordentliga förutsättningar att spela
            en betydelsefull roll i s.k.
          </note>
          <note n="d876c213">
            preventiv diplomati. Vi har en skicklig kår av diplomater som
            redan visat sin duglighet i internationella förhandlingar som
            har rört så olika områden som massförstörelsevapen och hot om
            svår miljöförstöring.
          </note>
          <note n="00dab571">
            Vi menar att det måste vara möjligt för regionala organisationer
            och det internationella samfundet att komma in med medling innan
            katastrofer - men också innan väpnade konflikter - blir ett oåterkalleligt
            faktum. Vi kristdemokrater vill att Sverige skall verka pådrivande
            och bidra till att utverka metoder för att tidigt upptäcka när
            en konflikt är under uppsegling.
          </note>
          <note n="5e3571cc">
            Fredsfrämjande och t.o.m. fredsframtvingade insatser från det
            internationella samfundet börjar bli mer och mer accepterade.
            Det måste också bli naturligt och ses som en realistisk möjlighet
            för utomstående parter att komma in på ett tidigt stadium och
            medla och därmed bidra till att en väpnad konflikt inte bryter
            ut.
          </note>
          <note n="1fb2d8cb">
            En väpnad konflikt medför omätligt lidande för alla stridande
            parter och är ofta mycket svår att få slut på. Vår erfarenhet
            lär oss att det internationella samfundet för det mesta måste
            ingripa när stor skada redan har skett. Till sist kommer de stridande
            parterna ändå att hamna vid förhandlingsbordet. På något sätt
            måste regionala och internationella fora lära sig att ingripa
            tidigare och vinna acceptans för detta. Här menar vi att Sverige
            har stora förutsättningar att bidra till en positiv utveckling
            genom det förtroende vi redan har i det internationella samfundet.
          </note>
          <note n="cfb698b2">
            Herr talman! Kristdemokraterna står bakom det säkerhetspolitiska
            mål som anges i propositionen.
          </note>
          <note n="3dc413c1">
            Sveriges säkerhetspolitik syftar ytterst till att bevara vårt
            lands frihet och oberoende men också till att bidra till säkerhet
            och stabilitet, både i vårt närområde och i världen i stort.
          </note>
          <note n="2754bdac">
            Vår säkerhet grundas i allt högre grad på gemensam säkerhet,
            byggd på hållfasta politiska och ekonomiska relationer mellan
            demokratiska stater. Genom sitt medlemskap i EU deltar Sverige
            i ett europeiskt fredsprojekt, och genom bevarad militär alliansfrihet
            och genom att behålla en betryggande försvarsförmåga ger vi vårt
            bidrag till säkerhetspolitisk stabilitet i det nordeuropiska området.
          </note>
          <note n="cfcfc5cd">
            Vår säkerhetspolitik skall präglas av tydlighet och fasthet.
            Genom den nya situation som råder i vår världsdel är det viktigt
            att Sverige finns med i det växande samarbetet. Vi bör konstruktivt
            arbeta för utvidgningen av EU till de baltiska staterna och länderna
            i Central- och Östeuropa.
          </note>
          <note n="6c0e23da">
            Ett aktivt deltagande i det europeiska samarbetet är en förutsättning
            för att Sverige skall kunna påverka utvecklingen och bidra till
            att skapa en ny freds- och säkerhetsordning på vår kontinent.
            Vi når bäst våra säkerhetspolitiska mål genom att noggrant följa
            utvecklingen och inte permanent binda vår utrikespolitik för varje
            tänkbart läge i en svårförutsägbar framtid.
          </note>
          <note n="07b0f783">
            Vårt mål bör även i fortsättningen vara att lika aktivt delta
            i ett vitt spektrum av internationellt samarbete i olika fora
            för att främja en fredlig och hållbar utveckling i vår värld.
          </note>
          <note n="98ecb69d">
            Anf. 69 BRITT BOHLIN (s)
          </note>
          <note n="be71f89e">
            Herr talman! Det betänkande som vi nu debatterar har det träffande
            namnet Totalförsvarets förnyelse, och det är verkligen en förnyelse
            och en reformering som föreslås. Nu har vi fått en möjlighet och
            ett ansvar att forma en ny försvarspolitik för en ny tid, och
            vi tänker ta till vara den chansen att bygga en stabil säkerhet
            för vår framtid.
          </note>
          <note n="78b95da4">
            Chansen och möjligheten består i vår verklighet, där länderna
            i vår del av världen bygger sin fred och frihet på demokratins
            grundval. Det som för bara några år sedan kunde beskrivas som
            svagt underbyggda förhoppningar är nu realistiska framtidsmöjligheter.
          </note>
          <note n="d87a0adb">
            Ändå finns oro hos många inför framtiden. Det har vi hört i dag,
            inte minst i debatten om Rysslands framtid och utveckling. Den
            oron skall självklart inte negligeras. Men den skall heller inte
            tillåtas dominera vår bild av den tid vi lever i. Med kallt krig
            och status quo på avstånd har den tiden fått en prägel av att
          </note>
          <note n="1952de32">
            Sverige var gynnat.
          </note>
          <note n="5d80473f">
            För våra grannar i östra Europa präglades hela efterkrigstiden
            av orättvisa, förtryck och stagnation. För oss, som skonades av
            krigets härjningar, var det en tid av välmåga och bättre livsbetingelser
            och en säkerhetspolitisk förutsägbarhet. Då, som nu, lät sig många
            förblindas av den militära potentialen och underlät att sätta
            in den i en ekonomisk och social ram. Somliga var rädda för att
            förlora en fiende, andra för att förlora sina illusioner.
          </note>
          <note n="2c44bd54">
            Den enorma kraften i en ny generation - fredsgenerationen, om
            man så vill - i kombination med en teknisk utveckling som binder
            oss samman har underskattats och är underskattad.
          </note>
          <note n="c5d151c3">
            Men inte riktigt av alla. Jag vill gärna citera: "Det kapitalistiska
            ekonomiska systemet har åstadkommit större underverk än Egyptens
            pyramider, romarnas akvedukter eller de gotiska katedralerna.
            Kapitalismen drar genom att snabbt utveckla produktionsmedlen
            och kraftigt förbättra samfärdseln in alla, även de mest obildade
            nationerna i civilisationens krets."
          </note>
          <note n="b6cf837e">
            Det var inte någon företrädare för Svenska arbetsgivareföreningen
            eller någon EU-entusiast som sade detta. Det var paradoxalt nog
            Karl Marx, och det skrevs för mer än 150 år sedan.
          </note>
          <note n="37d4805f">
            Om man bortser ifrån språket är det viktiga budskapet här att
            ingen nation kan i längden leva i förtryck och isolering. Människors
            drivkraft tillåter inte detta.
          </note>
          <note n="da427ba7">
            Detta är en viktig utgångspunkt för oss när vi försöker att forma
            en försvarspolitik mot framtidens krav. Inom alliansfrihetens
            ram kommer vi i samverkan med andra att bidra till en varaktig
            och stabil fredlig utveckling. En viktig grund för detta är ett
            väl anpassat nationellt försvar.
          </note>
          <note n="56433c28">
            I denna process mot ett väl avvägt försvarsbeslut är den offentliga
            debatten viktig. Låt mig dock säga att jag tycker att tonläget
            i debatten stundtals har varit väl högt. Kanske är det en oundviklig
            ingrediens i ett förändringsarbete, men jag måste säga som Tage
          </note>
          <note n="a091355a">
            Danielsson sade i en av sina dikter: "Man måste veta vad orden
            betyder."
          </note>
          <note n="15413372">
            Visst är förändringsarbete svårt och visst är det mänskligt att
            värna om den verksamhet som man känner sig väl förtrogen med.
            Så när det militära etablissemanget slåss för en oförändrad verksamhet
            är det inte förvånande. Men för en hel och sammanhållen säkerhets-
            och försvarspolitik krävs att förändringen sätts in i sitt sammanhang.
            Kravet måste ställas på var och en som vill försvarsmakten väl
            att fundera över vilket som kan skada tilltron till den svenska
            försvarsmakten mest - en rimlig besparing på 10 %
          </note>
          <note n="6ecb1692">
            eller att framstående företrädare alltid talar om vad man inte
            kan göra och aldrig om vad försvarsmakten faktiskt klarar av.
          </note>
          <note n="f7d192e9">
            Jag vågar påstå att ingen försvarsmakt i världen vill vara med
            om besparingar och en omfördelning, men för de allra flesta är
            detta en realitet. Vad många skulle vilja och få förunnas är däremot
            vad vi just nu genomför. Det handlar om en stor kraftansträngning
            i fråga om materiell kvalitetsförbättring. Vi är i full färd med
            att ombeväpna flygvapnet till ett helt nytt flygplanssystem. Då
            talar vi inte bara om flygplan utan också om ett nytt stridsledningssystem
            med bl.a.
          </note>
          <note n="fe1d91e4">
            flygande spaningsradar. I armén arbetar man med organisation
            och personal för nya stridsvagnar, och för marinen har det nyligen
            beslutats om beställning av nya fartyg med ny teknik.
          </note>
          <note n="cca912d5">
            Det är mot den bakgrunden som besparingarna skall ses. Att besparingar
            över huvud taget kan genomföras beror ju på att vår säkerhetspolitiska
            miljö medger detta.
          </note>
          <note n="4d6e5586">
            Det är lönlöst och ofruktbart att ägna kraft åt att försöka frammana
            en hotbild som inte har relevans.
          </note>
          <note n="9821c45c">
            Låt oss i stället lägga vår energi på att utforma försvarsbeslutet
            på ett sådant sätt att vi och alla människor i Sverige känner
            trygghet och är försäkrade om att de förberedelser som gjorts
            motsvarar vårt lands säkerhets- och försvarspolitiska behov.
          </note>
          <note n="39c06155">
            Vi pekar inte ut någon fiende - Sverige har ingen.
          </note>
          <note n="4e603e06">
            Vi formar ett försvar mot en bild av hur ett framtida krig faktiskt
            kan te sig. Tydliga indikationer om detta kunde betraktas i t.ex.
            Gulfkriget för några år sedan.
          </note>
          <note n="e792c656">
            Vår försvarsmakt skall därför formas i tekniskt och personellt
            hänseende mot en sådan inriktning. Där behövs flertalet av landets
            befolkning i olika, men viktiga, uppgifter i totalförsvaret.
          </note>
          <note n="8d350695">
            Där behövs en personal- och ledningsstruktur, organiserad så
            att kreativitet och kompetens fullt ut kan tillgodogöras. Där
            behövs en bra försvarsindustriell kompetens. Där behövs en god
            förmåga att medverka i internationella insatser.
          </note>
          <note n="c72cfa9b">
            Allt detta tar vi nu första steget mot. Låt oss nu, alla goda
            krafter, använda tiden fram till nästa höst för konstruktivt arbete
            mot detta mål. Riksdagens beslut i dag om det framtida totalförsvaret
            präglas av en helhetssyn på samhällets satsningar och åtgärder
            för att förebygga och hantera hot och risker såväl i fred som
            i krig.
          </note>
          <note n="bb40f1fc">
            Totalförsvarets förmåga kommer nu att anpassas till det säkerhetspolitiska
            läget, men vi kommer också att behålla en betryggande beredskap
            för att höja denna förmåga om det säkerhetspolitiska läget försämras.
          </note>
          <note n="6068133e">
            Hur vi nu på olika områden genomför förändringar kommer litet
            senare i debatten att redovisas av andra företrädare för socialdemokraterna
            och Centern.
          </note>
          <note n="91d89638">
            Vårt mål är därmed klart, och nu är vi en bra bit på väg. Inom
            försvarsutskottets ram sätter vi nu i gång med resten av uppgiften.
            Jag för min del ser med tillförsikt fram emot det arbetet.
          </note>
          <note n="8dc36f20">
            Jag yrkar bifall till hemställan i utskottets betänkande.
          </note>
          <note n="7b6b1f4c">
            Anf. 70 HENRIK LANDERHOLM (m) replik
          </note>
          <note n="642ca6f2">
            Herr talman! Det är lätt att instämma i huvuddelen av det som
            Britt Bohlin sade. Jag tvivlar inte på att hon är en varm försvarsvän.
            Men det fattas en massa pengar för att alla dessa vackra ord om
            betryggande försvarsförmåga, om samarbete i en svår förändringsprocess
            och om en verklig förnyelse av försvaret skall kunna förverkligas.
          </note>
          <note n="e8226657">
            1992 års försvarsbeslut krävde en tioårig förnyelseperiod med
            de tillskott som vi då fattade beslut om.
          </note>
          <note n="c90842e5">
            Problemet är nu att dessa pengar fattas i det utkast -
          </note>
          <note n="c117acf2">
            om vi får kalla det så - till försvarsbeslut som i dag ligger
            på riksdagens bord.
          </note>
          <note n="796f79b4">
            Sedan en avslutande sak: Jag tycker inte att man skall angripa
            försvarsmaktens företrädare för att de utifrån professionella
            utgångspunkter klagar. Det handlar om förmågan att kunna uppfylla
            de mål som riksdag och regering har fastställt. Det är deras uppgift
            att göra oss uppmärksamma på den diskrepansen.
          </note>
          <note n="450fb795">
            När det däremot gäller målen skall det inte råda något tvivel
            om att det är riksdag och regering som fastställer dessa. Men
            om vi inte skulle få dessa ständiga varningsklockor om att det
            som vi tilldelar i form av resurser - personal och materiel -
            inte räcker för att uppfylla de högt ställda målen, är det faktiskt
            deras uppgift att säga ifrån. Om de inte gjorde det, skulle de
            inte uppfylla sitt professionella ämbetsmannaansvar.
          </note>
          <note n="83fdf9f6">
            Anf. 71 BRITT BOHLIN (s) replik
          </note>
          <note n="bdeb0658">
            Herr talman! Henrik Landerholm berörde ett mycket viktigt arbetsområde
            när han talade om hur den militära personalen ger sin syn på tillståndet
            och läget och våra möjligheter. Detta är avgörande för vår förmåga
            att kunna använda oss av en anpassningsfilosofi i planeringshänseende.
            Denna filosofi delas av alla i denna kammare.
          </note>
          <note n="51e9aef0">
            För att det skall kunna fungera och för att vi skall kunna ha
            ett tillfredsställande system måste vi ha goda möjligheter att
            få riktig information i rätt ögonblick för att rätt beslut skall
            kunna fattas. Jag får ibland en känsla av - och jag är litet bekymrad
            över - att debatten tenderar att gå i sådana banor att man ständigt
            känner att ropen hörs som att vargen kommer var och varannan dag.
            Detta kan leda till att vi den dag då det skulle behövas en allvarlig
            signal kanske inte fullt ut förstår hur allvarlig den verkligen
            är. Man skall vara rädd om orden, som Tage Danielsson sade.
          </note>
          <note n="c8c2d88b">
            När det gäller den ekonomiska ramen använder moderaterna en häpnadsväckande
            pedagogik. De vet med största säkerhet att den ekonomiska ram
            som har brett stöd här i kammaren inte är tillräcklig. Den är
            felaktig, och det vet man med största säkerhet, det har klargjorts
            i dag.
          </note>
          <note n="950b9a9c">
            Däremot är man inte beredd att precisera hur stor den ekonomiska
            ramen skulle vara för att kunna anses som tillräcklig. Vid ett
            snabbt och slarvigt överslag finner man att moderaterna vill tillföra
            14-15 miljarder årligen till det militära försvaret. Mot vilken
            säkerhetspolitisk verklighet är detta över huvud taget försvarbart,
            Henrik Landerholm?
          </note>
          <note n="0ffcc371">
            Anf. 72 HENRIK LANDERHOLM (m) replik
          </note>
          <note n="c5dacda8">
            Herr talman! Antingen läser Britt Bohlin dåligt eller så misstolkar
            hon medvetet de uppgifter som finns. Det förslag som vi har lagt
            fram när det gäller inriktning för det militära försvaret, inklusive
            den ungefärliga ekonomiska nivå som vi tycker är rimlig, grundar
            sig vad gäller finansieringen på en ungefärlig prolongering av
            1992 års försvarsbeslut. Det innebär att vi avvisar den besparing
            på 4 miljarder kronor som regeringen och försvarsutskottet föreslår.
            Jag har använt samma underlag vid beräkningarna av försvarsvolym
            som Försvarsdepartementet, dvs. Försvarsmaktens underlag när det
            gäller klotskostnader förband för förband. Denna beräkning saknar
            på intet sätt realism och motsvarar på intet sätt de kostnader
            om 14-15 miljarder kronor årligen, som Britt Bohlin vill göra
            gällande.
          </note>
          <note n="9c7b82e8">
            Självfallet skall vi inte ropa att vargen kommer när den inte
            gör det. Jag har i mitt politiska opinionsbildningsarbete alltid
            försökt att hålla mig för god för att ingjuta rysskräck, om man
            får uttrycka det så, i publik och allmänhet. Likväl misstänker
            jag att Britt
          </note>
          <note n="ffd37133">
            Bohlins aversion mot militära befattningshavares verklighetsbeskrivningar
            och analyser naturligtvis beror på att verkligheten är den politiska
            maktutövningens, i socialdemokratisk och centerpartistisk skepnad,
            värsta fiende i detta hänseende. Läget är nämligen så dåligt att
            det inte motiverar dessa besparingar. Besparingarna är ett resultat
            av Perssondoktrinen. Den är beställd och skall nu verkställas.
          </note>
          <note n="1a4d04b9">
            Anf. 73 BRITT BOHLIN (s) replik
          </note>
          <note n="26da9907">
            Herr talman! Jag får börja med att säga att jag över huvud taget
            inte hyser någon aversion mot en öppen debatt om dessa frågor.
            Men jag hyser aversion mot att man inte klart kan redovisa de
            säkerhetspolitiska grunderna för att man hävdar det ena eller
            det andra, vilket jag tycker är precis vad som händer nu.
          </note>
          <note n="c6b9bb36">
            Det är litet orättfärdigt och osjyst mot dem som lyssnar på debatten.
          </note>
          <note n="a35027b5">
            Det är betecknande att Henrik Landerholm kallar de ekonomiska
            besked som vi får från Moderaterna för uppgifter som finns. Vad
            jag har försökt att göra är att läsa vad Moderaterna faktiskt
            skriver i sin reservation och i sin partimotion. Det som de egentligen
            ifrågasätter och på något sätt ångrar är de redan genomförda besparingarna
            som denna riksdag har fattat beslut om. Det verkar som om de nu
            efteråt vill gå in och ersätta besparingsmålen. Då blir den samlade
            bilden att det rör sig om 14-15 miljarder kronor eller, om jag
            skall vara riktigt vänlig i mitt sätt att räkna, 12
          </note>
          <note n="46890035">
            miljarder kronor.
          </note>
          <note n="da33ac9e">
            Återigen: Vilken säkerhetspolitisk verklighet medger att vi nu
            ökar kostnaderna för militärt försvar med 12 miljarder när Sverige
            som en liten nation har levt mitt emellan två stora militära supermakter,
            vars yttersta sysselsättning var att försöka rusta ihjäl varandra?
            Den frågan kräver nog faktiskt ett svar.
          </note>
          <note n="4526b47b">
            Anf. 74 ANDERS SVÄRD (c)
          </note>
          <note n="97fb1500">
            Herr talman! Uppläggningen av försvarsbeslutet i två etapper
            samt införandet av säkerhetspolitiska kontrollstationer är en
            framgång och en utveckling av arbetsmetodiken som stärker riksdagens
            inflytande inför 1996 års försvarsbeslut. Syftet med den proposition
            som försvarsutskottet och sammansatta utskottet haft att behandla
            var att lämna förslag avseende den övergripande inriktningen för
            totalförsvaret. Det inkluderar ställningstaganden angående säkerhetspolitiken
            och försvarspolitiken, målen för totalförsvaret samt ett antal
            övergripande principiella frågor om totalförsvarets utformning
            och struktur men också den ekonomiska ramen. Riksdagen ges på
            detta sätt möjlighet att styra inriktningen på det underlag som
            begärs in från myndigheterna inför etapp 2.
          </note>
          <note n="97bda649">
            Nyordningen med kontrollstationer har redan visat sig vara värdefull.
            Den svårförutsebara utvecklingen kräver att riksdagen har ett
            fast grepp om politiken och nära följer förändringar i vår närhet.
            Försvarsberedningen har som sin allt överskuggande uppgift att
            göra en ny säkerhetspolitisk bedömning inför etapp 2
          </note>
          <note n="d2b1a119">
            av försvarsbeslutet.
          </note>
          <note n="18512b32">
            Centerpartiet stod tillsammans med regeringen bakom propositionen,
            och utskottsbehandlingen har ytterligare förbättrat produkten.
            Jag har därför inte några invändningar att resa mot utskottets
            förslag. Jag kommer däremot att beröra och utveckla några frågeställningar
            som förtjänar vidare belysning.
          </note>
          <note n="613fa500">
            Det är den säkerhetspolitiska utvecklingen i vår omvärld som
            möjliggör en mindre neddragning av försvarsanslagen. Jag skall
            återge tre citat från sammansatta utskottet som konstaterar: "I
            Östersjöområdet finns det nu avsevärt mindre styrkor." "Någon
            kustinvasionskapacitet finns inte kvar." "De baltiska staternas
            frihet innebär en stor militärgeografisk fördel för Sverige."
          </note>
          <note n="39362546">
            Dessa tre citat illustrerar en gynnsam säkerhetspolitisk utveckling
            sedan det förra försvarsbeslutet fattades. Trots att osäkerheten
            kring Rysslands utveckling är stor, finns det i dag möjlighet
            att genomföra besparingar inom totalförsvaret.
          </note>
          <note n="0ffd515a">
            Det vore allvarligt för tilltron till ett försvarsbeslut i två
            etapper, om politikerna inte vågade fatta några viktiga beslut
            i första omgången utan sköt upp allt till nästa år. Min syn på
            moderaternas agerande är att de vägrar att redovisa sin ekonomiska
            ram.
          </note>
          <note n="e703a988">
            Om riksdagen inte före jul klart deklarerar på vilken nivå som
            ÖB och ÖCB har att bereda ett väl avvägt förslag till mars 1996,
            så upprepas bara proceduren i Försvarsberedningen. ÖB skulle åter
            få presentera översiktliga bedömningar för ett antal handlingsvägar,
            och på ett år skulle vi inte komma ett enda steg närmare ett försvarsbeslut.
            En liknelse från fältet får illustrera vad jag menar: Resultatet
            blir självklart bättre om man siktar på ett fast mål i stället
            för på ett rörligt!
          </note>
          <note n="244b27f5">
            För Centerpartiet har det varit viktigt att ett beslut om den
            ekonomiska ramen inte samtidigt skulle innebära en större omläggning
            av anslagsuppräkningen.
          </note>
          <note n="1340e927">
            Därför har vi tydligt avvisat alla propåer om att avskaffa den
            s.k. teknikfaktorn, som innebär att det finns en särskild uppräkningsfaktor
            på grund av att en teknikintensiv verksamhet som Försvaret har
            en mer forcerad kostnadsutveckling än övriga områden.
          </note>
          <note n="a88fae5a">
            Teknikfaktorn innebär inga småpengar för Försvaret.
          </note>
          <note n="ce22797d">
            Teknikfaktorn motsvarar för hela perioden en sammanlagd kostnad
            på ca 5 miljarder kronor.
          </note>
          <note n="b3bca44f">
            Jämfört med det säkerhetspolitiska läget under kalla kriget präglas
            dagens situation av större förändring och osäkerhet. Det är därför
            som regeringen och
          </note>
          <note n="91eb641d">
            Centerpartiet skärper rutinerna för riksdagens säkerhetspolitiska
            uppföljningsarbete genom inrättandet av kontrollstationer och
            genom krav visavi Försvarsmakten på förbättrad planläggning för
            ökad krigsduglighet vid ett försämrat säkerhetspolitiskt läge.
          </note>
          <note n="a1ad078f">
            De som i debatten drar paralleller mellan försvarsbesluten 1925
            och 1996 har inte uppfattat skillnaderna mellan planlagd anpassning
            och den s.k.
          </note>
          <note n="a53c76b1">
            elasticitetsteori som bildade utgångspunkt för 1925
          </note>
          <note n="b10d7f0f">
            års beslut. Tre centrala områden som då försvårade anpassningsförmågan
            är avgörande i dagens anpassningsdiskussion. Det gäller kvaliteten
            och aktualiteten i det politiska beslutsunderlaget, tillgången
            till gränssättande materiel och välutbildat befäl. Det gäller
            också förmågan till planläggning inom Försvarsmakten.
          </note>
          <note n="158eb886">
            Jag bedömer att den politiska nivån genom kontrollstationerna
            har skapat mekanismer som ger en god beslutsberedskap. I utskottets
            betänkande betonas tydligt behovet av att Sverige skall vara självförsörjande
            avseende strategisk försvarsmateriel och att befälskåren skall
            vara överdimensionerad i förhållande till aktuellt dagsbehov.
            Vi är medvetna om vilka komponenter som sätter gränser för en
            upprustning, om hoten tornar upp sig.
          </note>
          <note n="a6dcc8de">
            På den tredje punkten kan det eventuellt finnas skäl att hysa
            större tveksamhet. Det fanns 1925 och det finns i dag, av några
            uttalanden att döma, ett motstånd inom försvarsledningen mot anpassningsfilosofin.
            Det finns en vilja att lägga problemen på den politiska nivån.
            Politisk handlingsförlamning i krislägen skulle vara hindret för
            en planerad höjning av krigsdugligheten. Denna bild behöver åtminstone
            nyanseras.
          </note>
          <note n="5822aa08">
            Under 30-talet, när Hitlertyskland rustade upp, fanns det inom
            den svenska militära ledningen ingen beredskap att använda ökande
            försvarsanslag till att effektivt stärka försvarsförmågan. Detta
            får inte upprepas om det säkerhetspolitiska läget ånyo försämras.
          </note>
          <note n="492d8cb0">
            ÖB:s redovisning i mars 1996 blir ett viktigt test av
          </note>
          <note n="b7624e84">
            Försvarsmaktens förmåga att anamma filosofin om ett svenskt försvar
            som anpassas till hotbilden.
          </note>
          <note n="8008b91a">
            Herr talman! Jag skall nu ta upp tre viktiga frågor
          </note>
          <note n="e85310d3">
            - frågor som myndigheterna skall bereda ytterligare inför etapp
            2 - nämligen ledningssystemet, pliktsystemet och materielfrågorna.
            Jag vill peka på det diskussionsutrymme som här finns.
          </note>
          <note n="4d79d5a5">
            Det är rimligt att en kvantitativt krympande krigsorganisation
            ser över sin ledningsstruktur. Ett sådant uppdrag finns i planeringsanvisningarna
            för Försvarsmakten. Utskottets tillkännagivande betonar ytterligare
            det helhetsperspektiv som måste anläggas vid en översyn av ledningssystemet.
            Den balans som behöver finnas mellan å ena sidan en rationell
            ledning av förband i krig och å andra sidan behovet av samverkan
            med olika delar av det civila försvaret i krig och fred och det
            uppgraderade ansvaret för hela försvaret för att hantera svåra
            nationella påfrestningar i fred, skall också vägas in, tillsammans
            med behovet av kontakt och samverkan med frivilligorganisationerna.
          </note>
          <note n="9862d76c">
            Det sistnämnda kommer Erik Arthur Egervärn att utveckla ytterligare
            senare under debatten.
          </note>
          <note n="5f614a3c">
            Om jag i någon mån skall föregripa en diskussion om antalet försvarsområden
            anser jag att olika lösningar är tänkbara. Utgångspunkten skall
            vara att varje län bör ha någon form av militär representation.
          </note>
          <note n="69e4c1a3">
            Däremot kan - och bör - formerna för denna representation variera
            mellan olika län. Dessutom bör vi tillåta oss att ledningen av
            stridskrafterna i luften, till lands och till sjöss kan variera
            sinsemellan. Funktionalitet och förankring skall förenas. Däremot
            behöver systemet inte vara helt likformigt.
          </note>
          <note n="ffe4b77d">
            Under försvarsbeslutsperioden kommer ca 50 000
          </note>
          <note n="38a8dc62">
            unga män årligen att mönstra. Dessutom kommer förhoppningsvis
            ett i förhållande till i dag större antal kvinnor att frivilligt
            mönstra inom ramen för den nya pliktlagen. När antalet brigader
            minskar i krigsorganisationen behövs färre värnpliktsutbildade
            till brigadorganisationen. Vi riskerar alltså att en stor grupp
            människor, trots att de skulle vilja, inte kan ges en värnpliktsutbildning.
            Detta är inte acceptabelt, eftersom värnpliktsutbildningen och
            den kontakt med
          </note>
          <note n="f1e9de2c">
            Försvarsmakten som då skapas är av avgörande betydelse för försvarets
            folkliga förankring. Detta självklart under förutsättning att
            värnpliktsutbildningen upplevs som relevant, lagom lång och att
            den faktiskt leder till kompetens att medverka i för totalförsvaret
            angelägna uppgifter.
          </note>
          <note n="a6643e90">
            ÖB och ÖCB har nu ett viktigt arbete framför sig med att bereda
            pliktfrågorna inför etapp 2. Behoven av pliktutbildade inom totalförsvaret
            har breddats genom det vidgade säkerhetsbegreppet. Möjligheterna
            att fylla behov inom resten av totalförsvaret ökar genom att brigadorganisationen
            kommer att kräva ett mindre antal utbildade. Hörnstenen för det
            ett år gamla beslutet om totalförsvarsplikt kvarstår ograverad.
            Det är även framgent behovet som skall styra antalet som utbildas
            med stöd av plikt. Jag vill också betona att ÖB:s uppdrag inte
            enbart berör antalet värnpliktiga utan också längden på och innehållet
            i värnpliktsutbildningen. Jag förväntar mig att värnpliktsutbildningen
            kan effektiviseras ytterligare och differentieras tydligare mot
            den framtida uppgiften i krigsorganisationen. Det är dock rimligt
            att anta att ingen värnpliktig skall behöva ha mer än 15 månaders
            grundutbildning.
          </note>
          <note n="bb954d40">
            Herr talman! Inom ramen för ett försvarsbeslut i ett militärt
            alliansfritt land måste alltid stor omsorg ägnas åt försvarsmaterielfrågorna.
            I propositionen föreslås en fortsatt beredning av dessa frågor
            för slutligt ställningstagande i etapp 2 av försvarsbeslutet.
          </note>
          <note n="579c23c4">
            Det är utmärkt att försvarsutskottet - och för all del även näringsutskottet
            - stödjer en fortsatt prioritering av den tekniska och materiella
            förnyelsen inom försvaret. Med en krympande försvarsbudget gäller
            det att göra riktiga avvägningar. Sveriges EU-
          </note>
          <note n="aaa42a1d">
            medlemskap ökar sannolikt möjligheterna för tillförsel av utländskt
            försvarsmateriel. Den ökande komplexitetsgraden och kostnadsutvecklingen
            tillsammans med en, glädjande nog, krympande världsmarknad för
            krigsmateriel ökar behovet av internationell samverkan mellan
            världens försvarsindustrier.
          </note>
          <note n="d0cea9df">
            Försvarsmakten skall som underlag för besluten i etapp 2 redovisa
            hur kompetensen kan säkerställas inom de fyra prioriterade områdena
            telekrigteknik, avancerad signaturanpassningsteknik, undervattensteknik
            och flygteknik. Dessutom skall redovisas hur behovet av ammunition
            och sprängämnen kan säkerställas på mest kostnadseffektiva sätt.
            Sverige har inte råd att göra fel prioriteringar avseende inköp
            och beställningar av försvarsmateriel. De svarta hål som nu belastar
            försvaret illustrerar på ett smärtsamt sätt detta.
          </note>
          <note n="cc9490aa">
            Självfallet kommer försvarsbeslutet 1996 att få omfattande konsekvenser
            för den svenska försvarsindustrin när den krympande världsmarknaden
            kompletteras med en kvantitativ neddragning av det svenska försvaret.
            För försvarsindustrin blir en ytterligare uppdimensionering av
            den civila produktionen sannolikt ett överlevnadsvillkor. Därför
            bör riksdagen uppmärksamma resultaten av den utredning som på
            regeringens uppdrag studerar dessa frågor.
          </note>
          <note n="78b8c830">
            Det behöver inte finnas någon motsättning mellan att uppmuntra
            försvarsindustrins exportansträngningar och att strikt värna lagen
            om krigsmaterielexport.
          </note>
          <note n="20d1dc50">
            Kraven på att mottagarländerna respekterar grundläggande mänskliga
            rättigheter, att mottagarlandet inte befinner sig i väpnad konflikt
            med ett annat land eller plågas av inre väpnade oroligheter skall
            givetvis efterföljas.
          </note>
          <note n="59835cc8">
            Annika Nordgren tog i sitt anförande upp frågan om svenskt totalförbud
            mot att använda antipersonella minor. Jag delar Annika Nordgrens
            uppfattning att
          </note>
          <note n="5ad36afb">
            Sverige bör gå före när det internationella förhandlingsarbetet
            nu gått i stå. Vi har inom Centern inte ändrat uppfattning sedan
            i våras. Just nu pågår emellertid ett utredningsarbete som skall
            vara avklarat i mars 1996 och som skall belysa vilka kompletterande
            åtgärder som måste till vid ett ensidigt svenskt förbud mot antipersonella
            minor. När vi skall fatta det andra och slutliga försvarsbeslutet
            för den kommande försvarsbeslutsperioden har vi ett komplett underlag.
            Då kommer Centern givetvis att hävda att de antipersonella minorna
            skall totalförbjudas, om det så skall bli ett ensidigt svenskt
            förbud.
          </note>
          <note n="78ed30df">
            Herr talman! Jag vill avslutningsvis betona betydelsen av denna
            etapp 1 av 1996 års försvarsbeslut.
          </note>
          <note n="59dd4110">
            Här förenas kontinuitet med nödvändig förnyelse.
          </note>
          <note n="ed84c9f9">
            Den förändrade hotbilden kräver både vidvinkelseende och god
            fokuseringsförmåga på den centrala uppgiften. Det är detta som
            åsyftas med en helhetssyn på totalförsvaret.
          </note>
          <note n="78674093">
            Bifall till hemställan i FöU1!
          </note>
          <note n="faf162f3">
            Anf. 75 HENRIK LANDERHOLM (m) replik
          </note>
          <note n="52aa85c8">
            Herr talman! Det är alldeles riktigt som Anders
          </note>
          <note n="234c4bf9">
            Svärd hävdar att det är viktigt att ha ett fast mål. Problemet
            är bara att det fasta mål som styr Centerpartiets försvarspolitik
            är det i Perssondoktrinen fastlagda besparingsmålet på 4 miljarder.
            Tittar man dessutom totalt på de neddragningar på den militära
            sidan som blir resultatet av den förda politiken finner man att
            minskningarna på den militära sidan är på över 7
          </note>
          <note n="0376aeb4">
            miljarder. Detta är en våldsam urholkning, och det är, som jag
            har uppfattat Centerpartiets försvars- och säkerhetspolitik, ett
            allvarligt brott mot den centerpartistiska traditionen och fasta
            försvarsviljan. Det är anmärkningsvärt att det parti som stått
            stadigast med fötterna i jorden i alliansfrihetsdiskussionen nu
            accepterar en sådan våldsam försvagning av vårt försvar.
          </note>
          <note n="014b327c">
            Jag skulle vilja ställa en fråga till Anders Svärd och den handlar
            om anpassning. Här är vi ute, inte på en farlig väg, för jag tror
            att den är nödvändig, men vi är ute på en mycket osäker väg. Därför
            är det oseriöst att uttala sig med sådan tvärsäkerhet om att det
            här finns fasta planer och detta kommer att fungera. Sanningen
            är att en anpassningsfilosofi egentligen bara inrymmer en mängd
            osäkerheter. Det vi kan göra är att i varje steg försöka undanröja
            dessa osäkerheter.
          </note>
          <note n="d12ac0c2">
            Vi skall vara glada om vi kommer halvvägs i den svåra kedjan
            från upptäckt, identifiering, administrativa och politiska beslut
            till genomförande i den militära organisationen för att höja vår
            försvarsförmåga.
          </note>
          <note n="2417419b">
            Detta är ett problem. Det kan man inte lättvindigt skaka bort
            och säga att det fixar sig.
          </note>
          <note n="51684685">
            Jag hoppas verkligen att såväl Centerpartiet som övriga partier
            tar mycket allvarligt på den process som vi nu har framför oss
            och att de även kan ta de verklighetens bakslag som kan bli resultatet
            av den studieprocess och realiserbarhetsprövning som måste ingå
            i den analys som skall föregå fastläggandet av försvarsbeslutet
            nästa gång.
          </note>
          <note n="e3f5b174">
            Anf. 76 ANDERS SVÄRD (c) replik
          </note>
          <note n="0ff6cae3">
            Herr talman! Jag sade faktiskt i mitt anförande,
          </note>
          <note n="7ea75d05">
            Henrik Landerholm, att anpassning kräver en i förväg genomarbetad
            planering. Det är därför som både propositionen och försvarsutskottets
            betänkande innehåller krav på myndigheterna att inför det slutliga
            försvarsbeslutet 1996 redovisa planer och göra egna bedömningar,
            självfallet utifrån Försvarsmaktens utgångspunkt, av hur pass
            realistiska planerna är.
          </note>
          <note n="899edfcb">
            Sedan skall naturligtvis vi som politiker lägga till våra kunskaper
            och göra vidare bedömningar. Men det är precis detta vi har begärt.
            Jag förstår egentligen inte vad Henrik Landerholm frågar efter
            i det avseendet.
          </note>
          <note n="02403fe4">
            Henrik Landerholm pratar om pengarna och om de ramar som man
            inte kan fastställa. Tillfrågad av Britt
          </note>
          <note n="2745912a">
            Bohlin nyss talade han om att det kanske ändå är 4
          </note>
          <note n="3da45b52">
            miljarder som moderaterna skulle vilja ha ytterligare.
          </note>
          <note n="1d113215">
            Då frågar jag: Vart tar de 3 miljarderna som ni lägger oss ytterligare
            till last vägen i det resonemanget? Är de plötsligt borta?
          </note>
          <note n="d9e1c66f">
            Anf. 77 HENRIK LANDERHOLM (m) replik
          </note>
          <note n="a942fc56">
            Herr talman! På den direkta frågan kan jag svara att vi inte
            ansluter oss till regeringens förslag, om än något modifierat
            i utskottets betänkande, om att utbilda värnpliktiga utöver det
            militära och civila försvarets behov. Det kan handla om 0,5 miljarder,
            det kan handla om 1 miljard, eller det kan handla om 1,5
          </note>
          <note n="880edd9c">
            miljarder. Vi biträder heller inte förslaget om att 400
          </note>
          <note n="e4aaa369">
            miljoner flyttas från det militära till det civila.
          </note>
          <note n="dea4fbf3">
            Det alternativ som riksdagen sannolikt kommer att fastställa
            senare i dag innehåller dessutom en mängd osäkerheter, som kan
            göra 7-miljardersurholkningen av det militära försvaret ännu större.
            Det gäller t.ex.
          </note>
          <note n="0c4a6b08">
            en höjd ambitionsnivå i fråga om det civila försvaret, och det
            gäller en höjd ambitionsnivå i fråga om de internationella insatserna.
          </note>
          <note n="376e239c">
            Jag vidhåller att det underlag som nu ligger på riksdagens bord
            egentligen är för dåligt att fatta beslut på. Jag kan lova att
            när vi står här igen i december nästa år kommer verkligheten i
            detta hänseende att ge mig rätt. Vårt arbete med detta underlag
            under våren kommer nämligen att visa att de förhoppningar som
            fanns om vad denna ekonomiska ram skulle komma att innehålla inte
            kommer att kunna infrias.
          </note>
          <note n="6ceedcf1">
            Anf. 78 ANDERS SVÄRD (c) replik
          </note>
          <note n="e5368513">
            Herr talman! Som Henrik Landerholm mycket väl vet finns det ingen
            som hävdar att vi skall utbilda fler än vad som behövs för de
            uppgifter som skall genomföras. Jag betonade också i mitt anförande
            att det är särskilt viktigt att myndigheterna i det här sammanhanget
            belyser behov och möjligheter att genomföra utbildning som är
            meningsfull och som gör det möjligt att utföra uppgifter.
          </note>
          <note n="7f290625">
            Vad gäller de 400 miljoner kronorna är det sagt att de preliminärt
            flyttas över. Frågan skall bedömas ytterligare. Men detta är ju
            anpassat till det vidgade säkerhetsbegrepp som vi faktiskt har
            varit överens om under förmiddagens debatt.
          </note>
          <note n="d16bd035">
            Henrik Landerholm säger också att det finns ytterligare osäkerheter.
            Ja, det finns några särskilt utpekade områden där myndigheterna
            skall komma in med svar. Det gäller materielfrågorna, ledningsorganisationen,
            osv. Slutliga beslut skall fattas nästa år. Där har vi egentligen
            inte skilda uppfattningar.
          </note>
          <note n="1f927061">
            Jag, Centern och Socialdemokraterna menar ändå att det, med hänvisning
            till den säkerhetspolitiska bedömning som vi faktiskt är överens
            om, är oerhört viktigt att vi vågar sätta ner foten och säga att
            vi med dagens situation kan genomföra denna nedskärning.
          </note>
          <note n="a5c4e1fb">
            Det rör sig inte om någon Perssondoktrin, utan det handlar om
            en säkerhetspolitisk bedömning som är gjord i Försvarsberedningen.
            Sedan skall vi ha kontrollstationer och se hur den kommande utvecklingen
            blir och också vara beredda att ändra oss när det finns anledning.
          </note>
          <note n="9bc4348b">
            Anf. 79 Försvarsminister THAGE G
          </note>
          <note n="053e8f18">
            PETERSON (s)
          </note>
          <note n="117b9580">
            Herr talman! Det försvarsbeslut som Sveriges riksdag i dag kommer
            att fatta sträcker sig över den politiska blockgränsen. Det är
            bra. Det skänker långsiktighet och stabilitet.
          </note>
          <note n="12190238">
            Försvarsbeslutet vilar på fyra hörnpelare. Det är för det första
            ett vidgat säkerhetsbegrepp, som rymmer också icke-militära hot
            och risker. För det andra är det en helhetssyn på det militära
            och civila försvarets uppgifter. För det tredje är det folkförsvarstanken.
            För det fjärde är det gemensam säkerhet.
          </note>
          <note n="836f95e4">
            Grundtanken bakom regeringens försvarspolitik är anpassning.
            Anpassning till ett ljusare säkerhetspolitiskt läge innebär besparingar.
            Anpassning till ett mörkare säkerhetspolitiskt läge innebär ökade
            försvarsutgifter.
          </note>
          <note n="35612d71">
            Anpassningsfilosofin har kritiserats med lösa argument och påståenden
            hämtade ur luften. Den historiska parallellen, att jämföra med
            vad som hände under mellankrigstiden efter 1925 års försvarsbeslut,
            har fått en orimligt stor uppmärksamhet.
          </note>
          <note n="0353be34">
            Anpassning är egentligen något självklart. Alla länder anpassar
            sitt försvar efter hotbilden, dvs. efter den politiska och militära
            utvecklingen i omvärlden.
          </note>
          <note n="a501c21e">
            Anpassning kräver både god underrättelse- och analysförmåga och
            god beslutskraft. Ingen har i debatten ifrågasatt vår svenska
            underrättelse- och analysförmåga, och den skall dessutom förbättras.
            Det är politikernas vilja och beslutskraft som ifrågasätts. Antingen
            påstår man rakt ut i luften att regering och riksdag i dag och
            i framtiden kommer att sakna beslutskraft, eller också anstränger
            man sig litet mer och för fram utvecklingen under 1930-talet som
            belägg för sina påståenden. Jag kan hävda motsatsen och hänvisa
            till utvecklingen efter andra världskriget.
          </note>
          <note n="a4c91d53">
            Men det är inte på detta som kritiken mot anpassningsfilosofin
            faller, utan den faller på den utgångspunkt som kritikerna har.
            Kritikerna tycks mena att
          </note>
          <note n="9a176103">
            Sverige just nu har det för framtiden bäst avpassade försvaret.
            Men vad händer om det säkerhetspolitiska läget försämras? Är politikernas
            förmåga att fatta beslut större om försvarsbudgeten ligger på
            40 miljarder än om den ligger på 36 miljarder? Så är det naturligtvis
            inte. Det viktiga är att vi har en god planering för tillväxt
            om stormmolnen hopas, för att använda
          </note>
          <note n="8c3ffe4f">
            Churchills uttryck.
          </note>
          <note n="9713795a">
            Att den planeringen blir bra och effektiv skall den här regeringen
            se till, och det borgar folkrörelsepartierna Socialdemokraterna
            och Centern för. Vi skall inte tillåta att bristerna i den militära
            planeringen på
          </note>
          <note n="32d0f9bd">
            30-talet upprepas. De 10 % som regeringen vill spara på försvaret
            fram t.o.m. år 2001 är varken en nedrustning eller en avrustning.
            Det är en rimlig och måttfull besparing på försvaret, som säkerhetspolitiskt
            kan motiveras.
          </note>
          <note n="abd02547">
            Inte heller det militära försvaret kan eller får bortse från
            samhällsekonomin. Rakt uttryckt: Nu får alla spara. Runt om i
            landet möter vanliga människor hårda besparingskrav i vården,
            omsorgen och sjukvården. Pensionärer, barnfamiljer och ensamstående
            får dra åt. Försvaret får inte och kan inte heller dra sig undan
            en normal kostnadskontroll och berättigade effektivitetskrav som
            alla andra offentliga verksamheter möter i dagens Sverige. Jag
            anser att det vore skadligt för försvarsviljan om försvaret slapp
            undan.
          </note>
          <note n="db66a083">
            När jag är ute och träffar folk märker jag att de flesta vill
            gå mycket längre i besparingar på försvaret än vad jag och regeringen
            vill. Därför borde det faktiskt vara ett egenintresse för det
            militära försvaret att vara med och spara så att inte den viktiga
            försvarsviljan hos svenska folket skadas.
          </note>
          <note n="836c26fc">
            Inom den civila statsförvaltningen görs besparingar i motsvarande
            procentsatser bl.a. genom effektiviseringar i verksamheten. Många
            myndigheter har lyckats minska kostnaderna och samtidigt öka effektiviteten.
            Jag är övertygad om att försvarsmakten är minst lika bra på att
            spara som andra förvaltningar.
          </note>
          <note n="d1b0ac1f">
            Inom försvarsmakten finns kompetens och förmåga när det gäller
            att jaga kostnader och öka produktiviteten.
          </note>
          <note n="92f448f1">
            Herr talman! Jag har varit i den politiska hetluften i snart
            40 år. Jag har deltagit i många debatter på flertalet politiska
            områden. Men jag tror inte att jag någon gång tidigare har mött
            så mycket av överdrifter, av råskäll och t.o.m. rena personpåhopp
            som nu på försvarsområdet. Jag har mött väldigt många människor
            som stillsamt har frågat mig om regeringen avser spara 90 %, eftersom
            det har blivit ett sådant förfärligt oväsen från somligt håll.
          </note>
          <note n="0d09d8da">
            Dessutom verkar det faktiskt vara så, att varje gång som aggressiva
            högertidningar angriper besparingen blir effekten av detta minskad
            försvarsvilja och ännu högre krav på besparingar. Därmed har de
            medverkat till den polarisering av försvarsfrågan som nu finns
            ute hos folket, och det beklagar jag.
          </note>
          <note n="0e6316bf">
            Nu är visserligen det militära försvaret ett mycket känsligt
            område. Man utmanar starka krafter när man föreslår besparingar
            på försvaret, och det har försvarsministrar i fler länder fått
            erfara.
          </note>
          <note n="3fb35a55">
            Det har t.o.m. gått så långt att en hög militär inte drar sig
            för att hävda att politikerna i Sveriges riksdag spelar hasard
            med svenska folkets säkerhet om försvaret skulle tvingas spara
            10 %. Då skulle förintelsen bli verklighet i Sverige. Vi skulle
            få se bilder på lemlästade kvinnor, barn och soldater på våra
            näthinnor, och våra svenska soldater skulle i framtiden ha samma
            chans som en sälunge på isen. Tala om överdrifter, herr talman!
          </note>
          <note n="73660b82">
            Andra gör gällande att en besparing på 10 %
          </note>
          <note n="237b94f3">
            skulle vara ett risktagande med Sveriges säkerhet. Det är inte
            något seriöst påstående. Skulle verkligen Sveriges försvarsförmåga
            hänga på 10 %? Självklart inte!
          </note>
          <note n="3a0f8e2c">
            90 % av de höga försvarsanslagen blir ju kvar.
          </note>
          <note n="986d5915">
            Land efter land har sparat och kommer att spara betydligt mer
            än vad vi gör utifrån samma säkerhetspolitiska bedömning som vår.
            Varför skulle våra måttfulla besparingar vara ett risktagande
            om inte andra länders betydligt större besparingar är det?
          </note>
          <note n="c2706f5b">
            Detta försvarsbeslut innebär också ett historiskt vägval. Sverige
            måste välja mellan ett folkförsvar och en utveckling mot en yrkesarmé.
            En yrkesarmé vore ett främmande element i vår svenska demokrati,
            eftersom en yrkesarmé skulle leda till att det blev "vi och dom",
            med uppenbara risker att det militära försvaret skulle hamna vid
            sidan om eller t.o.m. ovanför samhället. Socialdemokratin och
            Centern vill inte ha en sådan utveckling.
          </note>
          <note n="0bbf7260">
            Det svenska försvaret skall vara hela svenska folkets angelägenhet.
            Detta måste först och främst komma till uttryck i utbildningens
            omfattning. En bred rekrytering gör att totalförsvaret ständigt
            tillförs nya erfarenheter från det civila livet. Då upprätthålls
            också respekten och förståelsen mellan folk och försvar.
          </note>
          <note n="9caf3a06">
            Försvaret skall naturligtvis ha modern och högteknologisk materiel,
            och vi satsar varje år stora belopp på att åstadkomma detta. Mycket
            talar för att det är användandet av kvalificerad militärteknik
            och strategiska insatsstyrkor som kommer att prägla ett framtida
            krig. En grundläggande förutsättning för vår försvarsförmåga både
            på kort och på lång sikt är vår möjlighet att förhindra att en
            angripare erövrar luftherraväldet, vilket också är skälet till
            att jag i propositionen framhåller luftförsvaret och JAS-
          </note>
          <note n="f3a761c2">
            projektet så starkt.
          </note>
          <note n="bd8227ee">
            Försvarsindustrin är av central betydelse för en liten och militärt
            alliansfri nation, och de långsiktiga materielbehoven måste kunna
            tillgodoses även i tider av oro och krig. Inhemsk kompetens måste
            därför säkerställas på det försvarspolitiskt viktigaste teknikområdena.
          </note>
          <note n="80c71123">
            Herr talman! Försvarsbeslutet innebär ett nytänkande när det
            gäller synen på de civila hoten. Samhället har blivit alltmer
            komplext och specialiserat. Invecklade och sofistikerade tekniska
            system styr alltmer vår vardag, och därigenom har samhällets sårbarhet
            ökat dramatiskt. En olycka eller ett sabotage i det moderna samhället
            riskerar att få långt större och långt allvarligare konsekvenser
            i dag än någonsin tidigare.
          </note>
          <note n="b2037246">
            Slutsatsen är entydig: Vårt samhälle står inför hot och risker
            som kan innebära svåra nationella påfrestningar utan att för den
            skull vara militära hot. Därför måste vi vidga säkerhetsbegreppet.
            Sverige skall bygga upp en beredskap för att kunna möta svåra
            nationella påfrestningar även i fredstid, och det är viktigt att
            vi är beredda och förberedda.
          </note>
          <note n="1968d683">
            Jag menar därför, herr talman, att tiden är mogen för en helhetssyn
            och samverkan mellan totalförsvarets militära och civila delar.
            Totalförsvarets samlade resurser skall kunna användas för att
            försvara både vårt lands frihet och människornas trygghet.
          </note>
          <note n="02e25ce3">
            Anf. 80 HENRIK LANDERHOLM (m) replik
          </note>
          <note n="15e2ca57">
            Herr talman! Jag ber försvarsministern att mer noggrant studera
            det utskottsbetänkande som ligger till grund för dagens beslut.
            Då kanske orden avseende omfattande grundutbildning av värn- och
            civilpliktiga blir något mindre storvulna.
          </note>
          <note n="07447481">
            Sedan över till den ekonomiska sidan. Välfärdsutgifterna har
            tredubblats i vårt land sedan 1970.
          </note>
          <note n="9d08019f">
            Samtidigt har försvarsutgifterna i stort sett stått stilla.
          </note>
          <note n="a101c14c">
            I vår omvärld - både inom NATO och i den forna
          </note>
          <note n="8bda8a02">
            Warszawapakten - inleddes en kraftfull upprustning i slutet av
            70-talet. För länderna i vårt omedelbara närområde, försvarsministern,
            är de exempel som försvarsministern tar inte relevanta.
          </note>
          <note n="67f1aa91">
            Om vi jämför förändringen i försvarsutgifter
          </note>
          <note n="d4027650">
            1980-1993 för länder som Finland och Norge, våra närmast grannländer,
            har det där skett ökningar med
          </note>
          <note n="d68e0c54">
            45 % respektive 33 %. I Danmark är det ökningar med 4 %. NATO:s
            ambitioner har inte minskat i det norra området, utan i Centraleuropa.
            Där finns gränsen mot ett potentiellt hot. Jag vill inte utpeka
            en angripare. Men det rimligaste vore ändock att förbereda sig
            där den militära potentialen och den politiska instabiliteten
            finns.
          </note>
          <note n="e34f487c">
            Jag har i dag fortfarande inte fått ett svar av någon i debatten.
            Kanske försvarsministern kan hjälpa mig att få förklarat vad det
            är för stora säkerhetspolitiska skillnader och händelser mellan
            1992 och 1995 som nu motiverar denna nedrustning. Det är vad det
            handlar om när man skär 25 % rakt av inom försvaret.
          </note>
          <note n="e952de73">
            Man skall använda rätt ord. Vad är det som motiverar denna nedrustning
            på det sätt som regeringen och
          </note>
          <note n="d1311559">
            Centerpartiet föreslår?
          </note>
          <note n="c7800661">
            Anf. 81 Försvarsminister THAGE G
          </note>
          <note n="053e8f18">
            PETERSON (s)
          </note>
          <note n="7384c052">
            Herr talman! Jag förstår egentligen inte Moderaternas uppträdande
            i försvarspolitiken. Först säger man nej till Försvarsberedningen,
            sedan ja, därefter nej och till slut blir man sur över att man
            inte fick vara med. Moderaternas uppträdande i försvarsfrågan
            är litet av en tragedi för dem själva.
          </note>
          <note n="0a521859">
            I dag kan vi i Dagens Nyheter läsa en artikel av den nyvalde
            MUF-ordföranden Thomas Idergard.
          </note>
          <note n="dd2d6b18">
            Han beskriver Moderaternas problem på följande sätt:
          </note>
          <note n="78ee6d92">
            "Problemet är att partiet i dag är isolerat från politiskt inflytande.-
            - - För moderaternas del handlar det om att våga komma upp ur
            skyttegraven." Det är fråga om en självvald isolering för att
            kunna bedriva en hänsynslös oppositionspolitik utan att vilja
            ta ansvar.
          </note>
          <note n="0c9a869e">
            På något sätt har Moderaterna i dag ställt sig vid sidan av Idergard
            går ändå längre. Han säger att Moderaterna finns i graven. Därför
            har jag en fråga till
          </note>
          <note n="722aa898">
            Henrik Landerholm: Vill ni eller vill ni inte ha inflytande?
            Vill ni ha inflytande måste ni faktiskt vara med och ta ansvar.
            Då måste ni komma bort från de extremistiska krafter på högerkanten
            som på ett mycket olyckligt sätt har polariserat försvarsdebatten.
          </note>
          <note n="f593575f">
            Ni måste komma bort från den vanliga grundinställningen att ni
            alltid i alla lägen oberoende av den säkerhetspolitiska situationen
            kräver ökade försvarsutgifter. Ni har på något sätt blivit era
            egna traditioners fånge. Därför är ni ständigt utsatta för lobbyister
            som utan hänsyn till vad som sker i omvärlden kräver mer pengar
            till den militära sektorn.
          </note>
          <note n="2bd964ea">
            Ni måste ta er ur den låsningen, Henrik Landerholm. Ni måste
            komma upp ur skyttegraven. Jag beklagar att ni finns där. Av tradition
            har Högern varit pålitligt i försvarsfrågan. Varför vill ni inte
            ta det ansvaret i dag?
          </note>
          <note n="00fcf985">
            Anf. 82 HENRIK LANDERHOLM (m) replik
          </note>
          <note n="203a6b17">
            Herr talman! Det är uppenbarligen så att Högern eller nuvarande
            Moderaterna fortfarande är det parti som är pålitligt i försvarfrågorna
            och kan stå som garant för en försvarspolitik som inte innebär
            det kraftfulla om än medvetna risktagande som regeringens politik
            innebär. Jag skulle vilja rekommendera försvarsministern att besvara
            mina frågor innan han själv ställer nya.
          </note>
          <note n="6dcb3b6f">
            Frågan om inflytande eller inte är naturligtvis ganska komplicerad.
            Problemet är försvarsministern själv och hans agerande. Han säger
            först ja till mitt förslag till utredningsuppdrag att göra en
            bredare säkerhetspolitisk analys. Därefter blir han överkörd av
          </note>
          <note n="a5579373">
            Ingvar Carlsson och säger nej. Vi hamnade i en situation där
            Moderaterna och sedan också Folkpartiet de facto tvingades ut
            ur Försvarsberedningen.
          </note>
          <note n="6a16c546">
            Jag vill i det avseendet och med en del andra exempel ifrågasätta
            försvarsministerns ledarskap på försvarsområdet. Denna tillrättavisning
            från överordnade - i detta fall Ingvar Carlsson, i en mängd senare
            fall av såväl Ingvar Carlsson som Lena Hjelm-Wallén
          </note>
          <note n="df565fc8">
            - gör att vi inte vet vem vi skall tala med på försvarsområdet.
          </note>
          <note n="6eab775e">
            Försvarsministern går kraftfullt ut med offentliga besked om
            vad svenska får och inte får göra, om de kan stå under NATO-befäl
            eller inte och om det är farligt eller inte med NATO-utbildning.
            Därefter kommer motsatta besked av andra regeringsmedlemmar, och
            inte minst genom det utskottsbetänkande om säkerhetspolitiken
            som vi nu i dag skall fatta beslut om.
          </note>
          <note n="3fbdd35c">
            Jag fick inte svar på mina föregående frågor. Jag skall för att
            få klarhet försöka med en ny fråga. Delar försvarsministern den
            säkerhetspolitiska bedömning och den avsevärt kärvare omvärldsbeskrivning
            som i dag finns på kammarens bord?
          </note>
          <note n="805522b9">
            Anf. 83 Försvarsminister THAGE G
          </note>
          <note n="053e8f18">
            PETERSON (s)
          </note>
          <note n="c24caa91">
            Herr talman! Tragedin är att Moderata samlingspartiet har ställt
            sig vid sidan av, eller enligt er nyvalde ordförande i Moderaternas
            ungdomsförbund, finns i skyttegraven. Ni påverkar inte längre
            inte försvarspolitiken. Det beklagar jag. Av tradition har Moderaterna
            varit pålitligt i försvarsfrågan.
          </note>
          <note n="752b26db">
            Jag tycker också att Moderata samlingspartiet har många dugliga
            försvarspolitiska krafter. En av dem är
          </note>
          <note n="6067e469">
            Henrik Landerholm. Men ni är så fast låsta vid er gamla tradition
            att i varje läge kräva högre försvarsutgifter att ni inte kan
            medverka till en konkret inställning i försvarsfrågan.
          </note>
          <note n="807fb397">
            Förre moderatledaren Gösta Bohman skrev för ett tag sedan en
            läsvärd krönika i en tidning. Hans slutsats var att landets säkerhet
            måste vara vägledande för försvarets styrka, och då måste man
            ta ansvar. Men dagens Moderata samlingsparti, Gösta Bohmans gamla
            parti, tar i dag inget ansvar i försvarsfrågan.
          </note>
          <note n="f43200d1">
            Det tycker jag är en tragedi.
          </note>
          <note n="4a428bd4">
            Herr talman! Det är inte möjligt att ta utvecklingen av de norska
            och finska försvarsmakterna till intäkt för en annan syn på den
            säkerhetspolitiska utvecklingen än den som den svenska regeringen
            har. Det beror på att den norska försvarsstrukturen byggdes upp
            på 50- och 60-talet, materiellt till stor del med amerikansk vapenhjälp.
          </note>
          <note n="5620a1e9">
            I dag är t.ex. det svenska flygvapnet ungefär fyra gånger så
            stort som det norska. Nu måste Norge göra en modernisering av
            sin krigsmateriel.
          </note>
          <note n="a8bb35f2">
            Det samma gäller Finland. Att Finland nu köpt amerikanska F-18
            beror inte på att analysen av det säkerhetspolitiska läget skulle
            avvika från vår egen, utan de tvingas nu att modernisera sitt
            försvar. Därför faller Henrik Landerholms argument om Norge och
          </note>
          <note n="f75a5c40">
            Finland pladask till marken.
          </note>
          <note n="7f41ea04">
            Anf. 84 HÅKAN JUHOLT (s)
          </note>
          <note n="017be7cf">
            Herr talman! Det förslag till försvarsbeslut som vi nu behandlar
            innebär att totalförsvaret får två nya huvuduppgifter. Fram till
            dagens klubbslag är huvuduppgifterna att försvara landet mot väpnat
            angrepp och hävda vår territoriella integritet.
          </note>
          <note n="c5564856">
            Regeringen och försvarsutskottet föreslår nu att internationella
            fredsbefrämjande insatser och insatser vid svåra nationella påfrestningar
            på samhället i fredstid skall förändras från att vara uppgifter
            till att bli huvuduppgifter. Det är en viktig och nödvändig förändring.
          </note>
          <note n="2d441efb">
            Det är endast genom ett aktivt internationellt agerande för att
            skapa gemensam säkerhet som vi också kan förstärka vår egen säkerhet.
            Omvälvningarna i
          </note>
          <note n="713865e3">
            Europa har gett Sverige nya möjligheter att föra en aktiv utrikes-
            och säkerhetspolitik. Världen efter det gamla blocksystemet ger
            oss helt nya förutsättningar att vara med och påverka och ta vår
            del av ansvaret för vår gemensamma framtid.
          </note>
          <note n="02bb1609">
            Därigenom får också det militära försvaret nya och vidgade uppgifter.
            Stöd åt internationell fredsbefrämjande verksamhet blir en ny
            huvuduppgift, inte underställd utan jämställd övriga huvuduppgifter.
          </note>
          <note n="c44f392f">
            Genom utbildning, övningar, utrustning och direkta operationer
            blir de internationella insatserna en integrerad del i totalförsvarets
            verksamhet. Det är förlegat och föråldrat att argumentera för
            att detta skall vara en uppgift separerad ifrån och mindre viktig
            än de gamla huvuduppgifterna.
          </note>
          <note n="947565ba">
            Moderaterna samlingspartiet är fastlåst i detta gamla tänkande.
            Något som också deras debattör
          </note>
          <note n="bc331520">
            Henrik Landerholm här har gett uttryck för. Partiet varken förstår
            eller accepterar resonemanget om totalförsvarets nya huvuduppgifter.
            Det största oppositionspartiet envisas med att beskriva de internationella
            insatserna som "solidaritetsarbete". Det är ett svagt och märkligt
            argumenterande.
          </note>
          <note n="d858e836">
            I partiets egen försvarsrapport skriver man:
          </note>
          <note n="ea33ee8a">
            "Likaväl är inte vårt deltagande av avgörande betydelse för vår
            säkerhet. Insatserna görs i den internationella solidaritetens
            namn".
          </note>
          <note n="41a74fab">
            Inte är det enbart ett solidaritetsprojekt om vi svenskar gör
            insatser för en bättre kärnsäkerhet i
          </note>
          <note n="b75b6365">
            Östersjöregionen. Det rör i allra högsta grad vår egen nationella
            säkerhet.
          </note>
          <note n="76061169">
            Inte handlar det om ett solidaritetsprojekt om vi medverkar till
            att stärka demokratiska strukturer i
          </note>
          <note n="84ac27d5">
            Östeuropa, också inom olika försvarsmakter. Det rör i högsta
            grad vår egen nationella säkerhet.
          </note>
          <note n="64dcdba8">
            Inte handlar det väl endast om ett solidaritetsprojekt om vi
            är med och säkrar freden i Bosnien eller om vi med våra insatser
            förhindrar att konflikten på
          </note>
          <note n="c9efd1ab">
            Balkan växer och sprider sig. Nej, det handlar om
          </note>
          <note n="7a775964">
            Europas fred och vår nationella säkerhet.
          </note>
          <note n="cc87dc3c">
            Nu är det dags att tala klarspråk! De internationella insatserna
            är ingen lyxverksamhet. Det är inget som man kan ägna sig åt i
            mån av tid och resurser. Det handlar om förutsättningen för vår
            gemensamma säkerhet. Hot mot vårt land kan inte endast mötas vid
            landets gränser.
          </note>
          <note n="765067b7">
            År 1982 presenterade Olof Palme rapporten Gemensam säkerhet och
            nedrustning. Göran Lennmarker beskriver detta dokument som ett
            lågvattenmärke i svensk politik. Han är inte här nu, men det finns
            ändå all anledning att påtala att det är en minst sagt upprörande
            beskrivning. I grovt generaliserande termer påstår han att rapporten
            gick ut på att man kröp för olika diktaturer. Detta är inget annat
            än ytterligare ett exempel på uppblåst moderat retorik.
          </note>
          <note n="a57a8533">
            Synsättet som präglade den viktiga rapporten var att ingen kunde
            vinna ett krig på den andres bekostnad. Säkerheten måste byggas
            gemensamt med motståndarna. Säkerheten kräver samarbete. En sådan
            säkerhetsordning måste tillåtas att växa fram successivt. Den
            kan inte skapas vid konferensen eller kongresser, inte heller
            genom folkomröstningar eller vid enskilda riksdagsbeslut. Det
            gäller att bygga på existerande organisationer och institutioner.
          </note>
          <note n="3b10e0ba">
            Jämfört med 1982 finns i dag helt nya möjligheter till samarbete,
            men också helt nya typer av säkerhetshot. Säkerheten omfattar
            mycket mer än den militära dimensionen.
          </note>
          <note n="c1e72260">
            I propositionen beskriver också regeringen bl.a. de ekonomiska,
            sociala och ekologiska hotbilderna. Det handlar alltså om ett
            vidgat och integrerat säkerhetsbegrepp.
          </note>
          <note n="80d53f01">
            Gemensam säkerhet är både ett politiskt mål och en vision om
            hur vi vill att samlevnaden mellan våra stater skall se ut. Det
            är också ett medel, ett instrument, att nå den säkerheten.
          </note>
          <note n="91f6ffc2">
            Det är denna viktiga insikt som saknas hos de försvarsdebattörer
            som inte kan acceptera att den internationella verksamheten blir
            en huvuduppgift för totalförsvaret.
          </note>
          <note n="93c6fd35">
            Regeringen och försvarsutskottet föreslår att försvarsmakten
            skall organisera en internationell styrka för fredsbefrämjande
            insatser under mandat av FN
          </note>
          <note n="4a17085e">
            eller OSSE.
          </note>
          <note n="0b1bc84d">
            Normalt skall styrkan omfatta 800-1 400 personer. Vissa delar
            skall hålla en särskilt hög insatsberedskap och kunna vara på
            plats två veckor efter ett regeringsbeslut.
          </note>
          <note n="990778e3">
            Det är viktigt att slå fast att ambitionsnivån för de fredsbefrämjande
            insatserna inte endast kan mätas i kvantitativa mått. Lika avgörande
            är den beredskap som vårt land är berett att upprätthålla.
          </note>
          <note n="918ab765">
            Sveriges förmåga, möjligheter och förutsättningar att bidra till
            internationell fred och säkerhet skall ökas. Det handlar om en
            tydligt uttalad ambitionshöjning. Det är ett viktigt besked till
            vårt lands medborgare och till omvärlden. Vi skall använda oss
            av de redskap som vid givna tillfällen anses mest effektiva och
            som når bästa resultat.
          </note>
          <note n="35d665f2">
            Utifrån ett vidgat säkerhetspolitiskt synsätt skall vi genom
            politiska, diplomatiska, civila, humanitära och militära bidrag
            ytterligare stärka våra insatser. Vår strävan är att medverka
            i skapandet av en ny säkerhetsgemenskap bortom murar och allianser.
          </note>
          <note n="52915ca4">
            Vårt deltagande i internationella operationer leder med automatik
            till ett nytt och växande behov av försvarsforskning. Det handlar
            inte minst om insatser för att ta fram den teknik som krävs för
            dessa speciella uppgifter.
          </note>
          <note n="232a1b28">
            Det kan exempelvis röra sig om övervakningssystem mot krypskyttar,
            spaning och röjning av minor, icke-dödliga vapen, men också skydd
            mot speciella hotbilder som finns, eller kan finnas, i de nya
            regioner där vi skall operera.
          </note>
          <note n="fad7f8b3">
            Herr talman! Det är regeringens och utskottets uppfattning att
            särskilda civila insatsstyrkor för humanitära insatser skall organiseras.
            Dessa skall fungera som ett komplement till andra humanitära aktioner
            med svensk medverkan. Utbildningen av totalförsvarspliktiga skall
            anpassas så att utbildningen också blir en förberedelse för medverkan
            i internationella insatser.
          </note>
          <note n="dc70d326">
            Erfarenheterna av de internationella hjälpinsatser som genomförts
            av bl.a. Statens räddningsverk och
          </note>
          <note n="a3e19b64">
            Swedrelief är mycket goda. Olika FN-organ kommer i större utsträckning
            att efterfråga svenska insatser.
          </note>
          <note n="bd19b866">
            Utskottet delar också regeringens uppfattning att totalförsvarets
            verksamhet inom detta område bör inriktas på räddnings- och miljöskyddsinsatser
            samt insatser vid omfattande och komplexa katastrofer.
          </note>
          <note n="200c45d3">
            Det är dock värt att påtala att det är först i försvarsbeslutets
            andra etapp som vi skall ta ställning till hur dessa civila styrkor
            skall utbildas, organiseras och förberedas. I det samtalet och
            i beredningen inför det beslutet räknar vi med att många, inte
            minst våra frivilliga organisationer, deltar på ett aktivt och
            konstruktivt sätt.
          </note>
          <note n="24b2596c">
            Herr talman! Totalförsvar i förnyelsen, är namnet på regeringens
            försvarspolitiska proposition. Namnet är ovanligt väl valt. Insikten
            om de vidgade hotbilderna och förmågan att klargöra de vidgade
            uppgifterna kommer att resultera i ökad säkerhet. Säkerhet är
            frihet från hot, och säkerheten är odelbar. Det är avgörande principer
            som ligger till grund för propositionen. Det är ett nödvändigt
            nytänkande och en mycket betydelsefull förnyelse.
          </note>
          <note n="b1a0d6f2">
            Jag vill yrka bifall till utskottets hemställan.
          </note>
          <note n="7900f14f">
            Anf. 85 Förste vice talman ANDERS
          </note>
          <note n="cfe90c1e">
            BJÖRCK (m)
          </note>
          <note n="06dd4c7f">
            Herr talman! När vi senast, 1992, tog ett försvarsbeslut karakteriserades
            det av den dåvarande överbefälhavaren som "ett hederligt beslut".
            Om det försvarsbeslut som skall fattas i dag kan man säga motsatsen.
            Det är ett ohederligt totalförsvarsbeslut.
          </note>
          <note n="0810713a">
            1992 års försvarsbeslut tog ett samlat grepp på totalförsvaret.
            Beslut fattades om ekonomiska ramar men också om grundorganisation,
            om försvarsmaterielfrågor och om värnpliktsfrågor. Det beslutet
            väjde inte för det som var svårt eller obehagligt. Devisen smalare
            men vassare genomfördes också i praktiken.
          </note>
          <note n="5616c9a9">
            Trots att vi då ökade försvarsanslagen i reala termer, var förnyelsebehoven
            på materielsidan så stora på grund av tidigare försummelser att
            några förband måste avvecklas. Det skedde, och vi gav hederligt
            nog i ett sammanhang besked om vilka förband det handlade om.
          </note>
          <note n="abccb5ff">
            På område efter område togs beslut i ett sammanhang, eftersom
            ett försvarsbeslut, herr talman, är en helhet.
          </note>
          <note n="a6a0689a">
            Det försvarsbeslut som vi skall fatta i dag är alltså raka motsatsen
            till det som togs 1992. Det är ett ohederligt, ja, ett fegt beslut.
            Dess tillkomst är ett vinglande och velande mellan att vilja men
            inte kunna, mellan välvilja och flummighet, mellan politisk fumlighet
            och patetiska härskrin. Den är ett försök att transformera folketshusideologi
            till säkerhetspolitiskt önsketänkande.
          </note>
          <note n="34232d7d">
            Dagens försvarsbeslut har en märklig tillkomsthistoria. Jag är
            förvånad över att det har blivit så rörigt med beredningsarbetet.
            Jag hade faktiskt trott mera på
          </note>
          <note n="6f269291">
            Thage G Peterson som försvarsminister. Han har en lång politisk
            erfarenhet, han har innehaft en lång rad centrala politiska positioner
            i vårt land, och jag trodde
          </note>
          <note n="8d636193">
            - med all respekt för de olikheter som vi har i försvarspolitisk
            syn - att Thage G Peterson nog ändå skulle klara det politiska
            hantverket, beredningsarbete och mycket annat, på ett rutinerat
            och skickligt sätt.
          </note>
          <note n="b49cce67">
            Han har, som jag sade, en lång erfarenhet av sådana här frågor.
            Men så blev det, som vi alla vet, faktiskt inte.
          </note>
          <note n="7d7b733a">
            Någon ljuspunkt finns dock i handläggningen. Det är bra att det
            sammansatta utskottet har stramat upp de säkerhetspolitiska skrivningarna.
            Man har rensat bort en del av önsketänkandet och återfallet i
            termer som hör det kalla kriget till vad gäller Sveriges roll.
          </note>
          <note n="90b3bb84">
            Det är tillfredsställande att skrivningarna om utvecklingen i
            närområdet präglas av ökad realism.
          </note>
          <note n="0cdc232d">
            Men de här förbättringarna återfaller inte på försvarsministern.
            Han har varit en bromsande faktor när det har gällt en modernisering
            av den svenska säkerhetspolitiken. Det är andra krafter - på Utrikesdepartementet
            och inte minst här i riksdagen - som skall tackas för att bedömningarna
            har blivit mera realistiska och aktuella, även om det hade funnits
            anledning att gå ytterligare en bit i den riktning som det sammansatta
            utskottet har hållit sig till.
          </note>
          <note n="99dd7101">
            Det skedda innebär emellertid att de båda utskottens bedömningar
            inte hänger ihop. Den omvärldsbild som det sammansatta utskottet
            tecknar följs inte upp av försvarsutskottets majoritet. Där blommar
            den naiva optimismen.
          </note>
          <note n="418a90ad">
            Men om det nu ändå råder en viss enighet om att det kortsiktiga
            hotet mot Sverige har minskat medan fortfarande den långsiktiga
            osäkerheten består, så borde man väl ändå dra de logiska slutsatserna
            av detta för det svenska försvarets vidkommande, men det gör man
            inte. Det är min huvudkritik mot försvarsministern och utskottsmajoriteten
            här i riksdagen.
          </note>
          <note n="57bf688e">
            I en situation som den vi nu befinner oss i satsar man rimligtvis
            på komponenter som har en långsiktig försvarseffekt, t.ex. försvarsmateriel
            och bibehållande av forsknings- och utvecklingskompetens. Även
            om vi sänker de ekonomiska nivåerna är detta en rimlig inriktning,
            om vi nu skall anslå mindre. Det är inget ovanligt att materielsystem
            har en livslängd om 20-30
          </note>
          <note n="52c5370f">
            år, ja, kanske t.o.m. längre tid. Det handlar sålunda om en verkanstid
            för materiel och annat som är längre än tiden mellan första och
            andra världskriget. Efter första världskriget var det som bekant
            många som var övertygade om att vi aldrig mer skulle få några
            krig i
          </note>
          <note n="910649b6">
            Europa.
          </note>
          <note n="05c5e2e3">
            Men nu gör man precis tvärtom. I stället för att utnyttja denna
            relativa avspänning - vi vet inte hur länge den varar - till att
            se om sitt hus inför framtiden satsar man så konsekvent som möjligt
            på kortsiktiga lösningar, på kvantitet i stället för kvalitet.
            Det är det som jag reagerar mot, faktiskt inte bara mot att man
            sänker nivåerna - för om dem kan vi ha olika uppfattningar.
          </note>
          <note n="0f90adc5">
            Detta är det allvarligaste med den försvarspolitik som bär den
            nuvarande regeringens prägel. Försvarsanslagen skärs inte bara
            ned, utan de används inte minst på fel sätt.
          </note>
          <note n="a2fb7328">
            Korttidsutbildade värnpliktiga och alltför stora värnpliktsuttag
            är en dålig användning av skattebetalarnas pengar. Om man utgår
            från att invasionshotet inte är aktuellt under de närmaste åren,
            bör man rimligtvis inrikta försvarspolitiken på att de medel som
            satsas kan användas långsiktigt. Så är t.ex. inte fallet med korttidsutbildade
            värnpliktiga.
          </note>
          <note n="19a78ddb">
            Försvarsministern har under den här beredningen haft en benägenhet
            att producera väldigt mycket luftpastejer. Det är mycket honnörsord,
            välvilja och till intet förpliktigande uttalanden, men substansen
            har lyst med sin frånvaro. Jag vet faktiskt inte om någon i kammaren
            kan komma på ett enda initiativ från försvarsministern som stärker
            det svenska försvaret. Jag har letat och funderat, men det finns
            faktiskt inga sådana initiativ. Detta är en väsentlig skillnad
            mot tidigare, då man satsade på kärnverksamheten, nämligen att
            rationalisera och spara för att få pengar till krigsorganisationen,
            det som är försvarets kärna, det som försvaret ytterst är till
            för.
          </note>
          <note n="f17caf7f">
            Nu går man motsatt väg. Man prioriterar kringverksamheten men
            glömmer krigsorganisationen. Det innebär att man ger svenska skattebetalare
            dålig valuta för de krympande försvarsanslagen.
          </note>
          <note n="4e242efc">
            Uppläggningen av försvarsbeslutet är feg. Man driver nu igenom
            kraftiga budgetneddragningar. Sådant kan vara och är säkert populärt
            i vissa kretsar. Så var det också 1925, då kortsiktigheten firade
            triumfer.
          </note>
          <note n="8f256926">
            Det var populärt ända fram till dess att Hitler förödmjukade
            oss. Då blev det annat ljud i skällan.
          </note>
          <note n="51f996f8">
            Efter dessa neddragningar skjuter man upp nedläggningarna av
            förband till nästa år. Dit skjuter man också försvarsindustrifrågorna
            och en hel del annat.
          </note>
          <note n="a1bed0ed">
            Nästa år, när effekterna blir verklighet, kommer de som står
            bakom dagens beslut att skylla på ett fattat riksdagsbeslut. Man
            kommer att låtsas som om nedläggningar av förband - tro mig, jag
            vet hur det är -
          </note>
          <note n="771b88e1">
            är något som man inte har med att göra.
          </note>
          <note n="beb390a4">
            Då kommer socialdemokratiska och centerpartistiska kommunalråd
            att skrika om att just deras förband skall behållas, på varje
            ort. Men då skall vi upplysa dem om att det är deras partivänner
            i riksdagen och inte ÖB eller någon försvarsgrenschef som de skall
            vända sig till som ansvariga för detta. Detta skall vi göra med
            all önskvärd tydlighet.
          </note>
          <note n="a8e9d84a">
            Dessutom är neddragningarna större än vad som i verkligheten
            syns i propositionen. Man för nämligen kostnader som har legat
            utanför den militära ramen över till denna, och det kommer att
            få effekter.
          </note>
          <note n="15c860c4">
            Herr talman! Det beslut som riksdagen tog 1992
          </note>
          <note n="04eb8d6a">
            var ett hederligt beslut. I samma beslut tog man upp både det
            goda och det onda. Några förband avvecklades förvisso, men det
            kompenserades med en kraftig satsning på materiell förnyelse.
            Vi stod för alla delar av paketet. Vi smet inte undan.
          </note>
          <note n="8c44291a">
            Men nu är det andra tider. Precis som regeringen
          </note>
          <note n="9f6ecbd2">
            Sandler stod och myste vid 1925 års försvarsbeslut myser nu Thage
            G Peterson. Han är säkert nöjd. Kanske lugnar det vänsteroppositionen
            i ett sargat socialdemokratiskt parti.
          </note>
          <note n="6578e600">
            Herr talman! Risken är stor att 1995 års försvarsbeslut av eftervärlden
            och av historikerna kommer att bedömas lika hårt som 1925 års.
            Sverige riksdag har ingen anledning att vara stolt över det s.k.
            försvarsbeslut som nu skall fattas. Svenska folket har anledning
            att känna oro. Förslagets upphovsmän kommer nog i sinom tid att
            få anledning att fundera över vad de har ställt till med.
          </note>
          <note n="b0fc73c6">
            Anf. 86 OLA RASK (s)
          </note>
          <note n="7e1af740">
            Herr talman! Det senaste inlägget upplever jag som ny i denna
            kammare som ett levande bevis för hur man skall argumentera om
            man vill stå vid sidan av en vettig och sansad diskussion. Med
            det sättet att argumentera är det ingen som tar ens inlägg på
            allvar.
          </note>
          <note n="b8eac764">
            Då blir man ställd vid sidan av ett viktigt politiskt område,
            som moderaterna alltmer blir.
          </note>
          <note n="38bf818d">
            Herr talman! Jag hade tänkt att i mitt inlägg hålla mig till
            det civila försvarets roll i det framtida totalförsvaret, en roll
            som jag tycker har fått för litet utrymme i denna debatt.
          </note>
          <note n="eb548dcd">
            Vi står nu inför att fatta ett försvarsbeslut som präglas av
            helhetssyn och med målet att vara i takt med vad framtiden så
            långt vi i dag kan se kan kräva.
          </note>
          <note n="9dbcc2e4">
            Denna helhetssyn på vårt totalförsvar skall som framhålls i propositionen
            präglas av samhällets satsningar och åtgärder för att förebygga
            och hantera hot och risker såväl i fred som i krig. Totalförsvarets
            förmåga skall anpassas till det aktuella säkerhetspolitiska läget.
          </note>
          <note n="e49958fe">
            Det innebär att vi ständigt måste ha en betryggande beredskap
            för att snabbt kunna höja vår förmåga om det säkerhetspolitiska
            läget skulle försämras.
          </note>
          <note n="1e29bf25">
            Enligt min mening är regeringens proposition och utskottets majoritetsutlåtande
            ett väl avvägt förslag till ett framtidsinriktat totalförsvar,
            även om det i förslaget finns saker som innebär att försvarsmakten
            reduceras och att vissa begränsningar görs även inom vissa delar
            av det civila försvaret.
          </note>
          <note n="4004de0e">
            Till det framtidsinriktade målen i totalförsvarsbeslutet tycker
            jag att förslagen när det gäller civilförsvarets vidgade uppgifter
            hör. Ett starkt totalförsvar kräver ett starkt civilförsvar. De
            förutsätter varandra och är båda nödvändigheter.
          </note>
          <note n="12bd328d">
            Ett civilförsvar i framtiden måste ha kraft att värna civilbefolkningen,
            trygga en livsnödvändig försörjning, säkerställa de viktiga samhällsfunktionerna
            och bidra till försvarsmaktens förmåga vid väpnat angrepp och
            vid krig i vår omvärld.
          </note>
          <note n="385701a4">
            Ett civilförsvar i framtiden måste, precis som Håkan Juholt sade,
            kunna genomföra internationella fredsbefrämjande humanitära insatser.
            Ett civilförsvar i framtiden måste stärka samhällets samlade förmåga
            att möta svåra nationella påfrestningar i fred. En central uppgift
            för det framtida civilförsvaret skall vara att öka säkerheten
            för exempelvis elförsörjning, telekommunikationer, informationssystem
            och ledningssystem, så att en tillräcklig förmåga kan garanteras
            vid ett väpnat angrepp.
          </note>
          <note n="06f3c106">
            En ny och viktig uppgift för det civila försvaret skall vara
            att bygga upp resurser och vidta andra förberedelser för att kunna
            delta i fredsbefrämjande och humanitära insatser utomlands.
          </note>
          <note n="784389e3">
            Det civila försvaret skall också ha till uppgift att verka och
            vidta åtgärder för att stärka samhällets förmåga inför svåra nationella
            påfrestningar i fredstid.
          </note>
          <note n="d7ebb10b">
            En ökad samordning av det civila försvarets resurser bör åstadkommas
            och en långtgående integrering av resurser för fred och krig skall
            eftersträvas, precis som det sägs i förslaget.
          </note>
          <note n="692e4f9c">
            Totalförsvarspliktig personal skall utbildas för att stärka samhällets
            förmåga att både hantera svåra nationella påfrestningar i fred
            och kunna utföra uppgifter vid höjd beredskap. Civila beredskapsstyrkor
            skall upprättas.
          </note>
          <note n="b43d4a00">
            Jag vill här understryka det viktiga i att utöver utbildningen
            av 30 000 totalförsvarspliktiga också utbilda 10 000 totalförsvarspliktiga
            för uppgifter inom det civila försvaret.
          </note>
          <note n="c57d334c">
            Låt mig konstatera vad som sägs i regeringens proposition: I
            1992 års försvarsbeslut betonades att det militära försvarets
            behov av stöd från det civila försvaret måste ägnas väsentligt
            ökad och systematisk uppmärksamhet inom totalförsvaret. Detta
            har inte skett i tillräcklig omfattning.
          </note>
          <note n="0c27454c">
            Jag delar regeringens bedömning att en väsentligt ökad uppmärksamhet
            måste ägnas det militära försvarets behov av stöd från det civila
            försvaret. En snabb och säker förmåga att höja krigsdugligheten
            inom det militära försvaret kräver ett bättre system för planering
            och andra förberedelser. Åtgärder måste vidtas för att skapa ett
            bättre säkerhetsskydd för samhällsviktiga anläggningar i fred
            och i krig. För utvecklingsarbetet erfordras bättre samordning
            av den svenska forskningen om nya hot och risker.
          </note>
          <note n="f16a925b">
            Herr talman! Flera av dagens debattörer har tagit upp vår omvärlds
            föränderlighet. Självfallet måste denna föränderlighet påverka
            vår verklighetsbild när det gäller vårt militära och civila försvar.
          </note>
          <note n="22def803">
            När det gäller det civila försvaret är hotbilderna i dag väsentligt
            förändrade. Flyktingströmmarna från olika oroshärdar i vår omvärld
            tränger sig varenda kväll på oss via TV. Många av flyktingarna
            från dessa krigshärjade områden söker sin trygghet i vårt land.
          </note>
          <note n="72a1d562">
            Det civila samhällets sårbarhet när det gäller allt som rör det
            fredstida samhällets självklarheter gör oss också mer utsatta
            än någonsin tidigare. Det gäller bl.a.
          </note>
          <note n="832fcfd9">
            vattenförsörjning, värmeförsörjning, elförsörjning, sjukvård
            och transporter.
          </note>
          <note n="83c40940">
            Av detta framgår att det civila försvaret kommer att utgöra en
            ytterst viktig del av vårt framtida totalförsvar. Det civila försvaret
            kommer i framtiden att behöva skaffa sig förmåga att utöver gamla
            kända uppgifter också hantera nya typer av påfrestningar och störningar.
          </note>
          <note n="a16222b0">
            Det behövs ett nytt utvidgat säkerhetsbegrepp. Det behövs hårdare
            prioriteringar i ett kärvt ekonomiskt klimat. Satsningar på traditionella
            insatser kommer att behöva ställas mot nya behov för att skapa
            ett framtida starkt civilförsvar och totalförsvar.
          </note>
          <note n="7137313f">
            Herr talman! Totalförsvaret består av det militära och det civila
            försvaret i samverkan. Tillsammans skall den militära och civila
            delen av totalförsvaret arbeta för att beredskapen inför hot,
            kris- och krigsförhållanden är god. Vi socialdemokrater och centerpartisterna
            anser att det förslag som nu föreligger uppfyller de krav som
            ställts för att vi skall kunna uppnå målet om ett starkt totalförsvar
            i förnyelse.
          </note>
          <note n="b3f0ad81">
            Låt mig allra sist slå fast att det föreliggande förslaget till
            åtgärder när det gäller civilförsvaret inte får förvanskas i den
            fortsatta myndighetsbehandlingen av vårt totalförsvars uppbyggnad
            till ett starkt framtida totalförsvar i förnyelse.
          </note>
          <note n="4b15ea83">
            Med det, herr talman, yrkar jag bifall till utskottets förslag.
          </note>
          <note n="26a81518">
            Anf. 87 Förste vice talman ANDERS
          </note>
          <note n="b9062eaa">
            BJÖRCK (m) replik
          </note>
          <note n="2cf48fe8">
            Herr talman! Ola Rask pekar på att Moderaterna står utanför och
            vid sidan av försvarsbeslutet. Vi stod vid sidan av 1925 års försvarsbeslut
            också - det försvarsbeslut som drevs fram av Ola Rasks partivänner.
          </note>
          <note n="9e1f6845">
            Det var det försvarsbeslut som ledde till att vi fick kröka rygg
            för Hitler. Det var det försvarsbeslut som ledde till en lång
            rad åtgärder som vi har all anledning att skämmas för i dag.
          </note>
          <note n="f64de4a4">
            Läs om debatten inför 1925 års försvarsbeslut! Jag gjorde det
            i höstas. Dagens inlägg från vissa talare är ett direkt eko av
            vad som sades då från dem som drev fram beslutet. Självgodheten
            och självsäkerheten är desamma: Inga krig är i sikte. Vi kan ta
            det lugnt. Vi har rätt. Vi vet vad som kommer att hända.
          </note>
          <note n="5c8c49a7">
            Det var lagom roligt när det hände.
          </note>
          <note n="0dfc584d">
            Det är bättre att stå vid sidan med hedern i behåll än att anpassa
            sig mot bättre vetande.
          </note>
          <note n="71e59493">
            Anf. 88 ERIK ARTHUR EGERVÄRN (c)
          </note>
          <note n="119a407a">
            Herr talman! På flera punkter innebär Centerpartiets och regeringens
            gemensamma proposition ett viktigt nytänkande. Genom den helhetssyn
            på hot och risker mot vårt samhälle i fred, kris och krig som
            kommer till uttryck i propositionen och som utskottet har ställt
            sig bakom skapas förutsättningar att nå ett hållbart, stabilt
            och uthålligt samhälle. Det vidgade säkerhetsbegreppet och den
            ökade betydelse som totalförsvaret ges när det gäller att förhindra
            och möta svåra nationella påfrestningar kräver ett annorlunda
            förhållningssätt inom försvarsmakten och det civila försvaret.
          </note>
          <note n="51d427ed">
            Internationell samverkan måste kombineras med insatser som gör
            vårt moderna samhälle mindre sårbart. Decentralisering ökar ett
            samhälles hållbarhet och motståndskraft. Detta perspektiv bör
            ges ett större utrymme när boende, kommunikationer, energiförsörjning
            samt varu- och tjänsteproduktion planeras.
          </note>
          <note n="3eac1e78">
            Inom ramen för etapp 2 av försvarsbeslutet bör dessa frågor belysas
            ytterligare.
          </note>
          <note n="0f6ee28c">
            Det har i medierna och tidigare även här i kammaren förts ett
            resonemang som är en smula egendomligt om att ett vidgat säkerhetsbegrepp
            skulle innebära en lägre prioritering av målet att försvara landet
            mot väpnat angrepp. Var och en som läser propositionen eller utskottets
            betänkande inser att ett sådant påstående är grundlöst. Försvaret
            mot ett väpnat angrepp mot vårt land är styrande och dimensionerande
            för totalförsvaret. I närtid och så länge som nuvarande säkerhetspolitiska
            läge består skall grundnivån vara att det militära försvaret skall
            kunna hävda vår territoriella integritet, genomföra internationella
            insatser och utnyttjas vid svåra nationella påfrestningar samt
            givetvis också möta tänkbara angreppshot i nuvarande omvärldsläge.
          </note>
          <note n="4d7c6d4d">
            För att parera ett försämrat läge skall en anpassning vara förberedd
            i ytterligare två nivåer. Jag menar att detta är en beslutsstruktur
            som väl beskriver den dynamik och flexibilitet som är nödvändig
            för försvarsplaneringen. Det avgörande därvidlag är att det politiska
            systemet och, vill jag tillägga, förstås även det militära systemet
            har kunskap och förmåga att fatta upprustningsbeslut i tillräckligt
            god tid och i tillräckligt stor omfattning. Det lär oss erfarenheterna
            från 1920- och 1930-talet, som flera talare har berört här i dag.
            Därför är ett system med återkommande säkerhetspolitiska kontrollstationer
            nödvändigt och förpliktande för den politiska framförhållningen.
          </note>
          <note n="f375fe6f">
            Herr talman! En förutsättning för att uppnå en helhetssyn på
            hot och risker i fred såväl som i krig är en intim samverkan mellan
            det militära och det civila försvaret och mellan frivilligorganisationerna
            och resten av totalförsvaret. Det gör att förändringar i lednings-
            och samverkansstrukturerna måste ske med denna helhetssyn som
            grund. Utskottets påpekande om betydelsen av att i detta sammanhang
            säkerställa de frivilliga försvarsorganisationernas verksamhet
            på lokal och regional nivå är en viktig markering av det frivilliga
            engagemangets betydelse.
          </note>
          <note n="669f79e6">
            Jag bedömer att det vidgade säkerhetsbegreppet kopplat till de
            säkerhetspolitiskt motiverade minskningarna av krigsorganisationen
            ställer frivillig kraft och folkförankring i en ny och än viktigare
            dager. Här återstår förvisso en del att göra. Frivilligrörelsen
            har liksom totalförsvaret i övrigt haft svårt att rekrytera människor
            med invandrarbakgrund. Jag hoppas därför att det uppdrag som ÖB
            nu får för att utveckla bl.a.
          </note>
          <note n="ac7a14fa">
            hemvärnet särskilt kan stimulera fler invandrare att söka sig
            till försvarets frivilligorganisationer. Försvaret kan fungera
            som en mycket viktig faktor för att integrera de nya svenskarna
            i samhället.
          </note>
          <note n="08f3a7ad">
            Centerpartiet föreslog under förra riksmötet att
          </note>
          <note n="86d34dd1">
            Sverige bör delta i upprättandet av en särskild FN-
          </note>
          <note n="261f5e37">
            styrka där delar av förbandet har en extra hög beredskap. Det
            är därför glädjande att riksdagen nu fattar beslut om inrättande
            av försvarsmaktens internationella styrka.
          </note>
          <note n="5d0bf993">
            Sveriges ambitionsnivå bör öka när det gäller deltagande i internationella
            missioner under mandat av FN eller OSSE. Det är viktigt att se
            internationella fredsbefrämjande insatser inte bara som nödvändiga
            uppoffringar i solidaritetens namn. Precis som det sägs i propositionen
            skall man också se det som en värdefull erfarenhet för svenska
            befäl och svenska soldater.
          </note>
          <note n="8bc99d36">
            Principiellt mycket betydelsefullt är också den uppbyggnad av
            civila internationella styrkor som nu påbörjas. Erfarenheterna
            från bl.a. Bosnien lär oss hur svårt det kan vara att uträtta
            humanitära insatser i komplexa miljöer där fredsbefrämjande insatser
            görs samtidigt. Den nödvändiga uppgraderingen av det civila försvaret
            som utskottet förordar innebär förbättrade möjligheter för Sverige
            att ställa s.k. multifunktionella styrkor till FN:s förfogande.
          </note>
          <note n="4d28acd4">
            Den civila utbildningen av totalförsvarspliktiga som föreslås
            starta under senare delen av försvarsbeslutsperioden kommer att
            kunna utgöra en viktig rekryteringsgrund för den civila internationella
            styrkan.
          </note>
          <note n="ea9854c0">
            Herr talman! Hela landet skall försvaras. Det innebär att hela
            landet, alla län, skall ha ett fungerande territorialförsvar.
            Det innebär också att våra brigader skall kunna möta ett angrepp
            oavsett var den eventuella angriparen sätter in attacken. Devisen
            att hela landet skall försvaras innebär i sig inget ställningstagande
            till den geografiska lokaliseringen av fredstida utbildning. För
            mig är det dock tämligen självklart att formuleringen innebär
            ett krav på att de värnpliktiga får en allsidig utbildning, inte
            minst i vintermiljö, som gör det möjligt för förbanden att verka
            i olika terrängtyper och i olika klimat. Detta krav ökar givetvis
            också i betydelse när antalet brigader minskar.
          </note>
          <note n="a1f5424a">
            Uppfattningen om betydelsen av totalförsvaret har en bred förankring
            i hela befolkningen och har naturligtvis också en geografisk dimension.
            Unga män och kvinnor från hela landet måste ges samma möjligheter
            att få en värnpliktsutbildning.
          </note>
          <note n="605736ff">
            Herr talman! Avslutningsvis yrkar jag också bifall till utskottet
            hemställan.
          </note>
          <note n="d6216bcf">
            Anf. 89 CHRISTER SKOOG (s)
          </note>
          <note n="bb442869">
            Herr talman! Regeringens proposition och utskottets betänkande
            har blivit väl diskuterade under dagens lopp. Det finns några
            områden kvar som jag kortfattat tänkte belysa från vår utgångspunkt.
          </note>
          <note n="840c0301">
            Det gäller till att börja med den svenska försvarsindustrin.
            Jag tycker att det finns anledning att framhålla att vi har en
            väl fungerande svensk försvarsindustri som kan hävda sig väl i
            ett internationellt perspektiv. Detta har inte minst visat sig
            i de framgångar som delar av försvarsindustrin har fått genom
            lyckade exportaffärer, inte minst den stora ubåtsordern till Australien
            för några år sedan.
          </note>
          <note n="ca934c5c">
            En av de kanske viktigaste anledningarna till att det här är
            en så väl fungerande del av totalförsvaret är att det har funnits
            ett samarbete och en samverkan mellan användarna, försvarsmakten
            och industrin och industrins företrädare. Jag tycker att vi har
            anledning att vara stolta över den verksamheten.
          </note>
          <note n="28029e93">
            Vi lever i en värld av förändring. Även försvarsindustrin som
            sådan måste klart anpassas i förhållande till den situation som
            vi befinner oss i. Det högsta ansvaret har självfallet försvarsindustrin
            själv. En genomlysning av långsiktigheten är dock nödvändig för
            att man skall kunna se vilken anpassning vi kan ha på sikt av
            den svenska försvarsindustrin och vilka delar, av teknologisk
            art och liknande, som är absolut viktigast att bibehålla. Inte
            minst bör man belysa möjligheten till internationellt samarbete
            för försvarsindustrin.
          </note>
          <note n="d00281cb">
            Flygstridskrafterna och luftförsvaret belyses också i propositionen
            och i utskottets betänkande. Det här är ytterligare en mycket
            viktig del av det svenska totalförsvaret. Regeringens inriktning
            mot en förändring i så måtto att man siktar på ca tolv stridsflygsdivisioner
            innebär att man kan behålla möjligheten att försvara
          </note>
          <note n="8413c638">
            Sverige. Dessa tolv divisioner skall på sikt innehålla
          </note>
          <note n="4ffd0ac0">
            JAS 39 Gripen, som är en av de produkter som jag kanske borde
            ha nämnt i samband med försvarsindustrin. Vi är unika i världen
            när det gäller att producera, utveckla och tillverka moderna stridsflygplan.
          </note>
          <note n="022c4ae4">
            Marinen är också en mycket viktig del av försvarsmakten. Inriktningen
            på marinens verksamhet är också väl beskriven i förslaget från
            regeringen. Utskottet ställer sig i allt väsentligt bakom vad
            regeringen föreslår, nämligen inriktningen på ca 20 ytstridsfartyg
            eller övervattensfartyg och nio ubåtar. Här finns anledning att
            understryka att det gäller nio ubåtar. Det betyder att vi har
            förmåga och möjlighet att om vi så önskar framöver utveckla och
            bygga ubåtar, antingen själva eller i samarbete med någon annan.
            Det tycker jag är viktiga signaler till omvärlden.
          </note>
          <note n="ca8ec714">
            Vad gäller marinens område och försvarsmakten i dess helhet har
            vi anledning att poängtera den möjlighet som bör finnas framöver
            och den politiska vilja som finns hos många, att för hela samhällets
            behov samutnyttja, sambruka och använda de investeringar som gjorts
            inom försvarsmakten. Utskottet utgår från att den nu sittande
            Sjöverksamhetskommittén verkligen har förmåga och kraft att belysa
            och se om det inte går att riva en del av de vattentäta skott
            och revirgränser som finns sedan gammalt. Det finns en gammal
            god regel som förtjänar att upprepas, nämligen att skattebetalarna
            bara skall behöva betala en gång. Om resurserna finns i samhällets
            ägo måste de kunna utnyttjas på ett så bra sätt som möjligt för
            hela samhällets behov.
          </note>
          <note n="7cd395ad">
            Det beslut som vi skall fatta nu i eftermiddag, fru talman, är
            ett rambeslut. Nu har försvarsmakten verkligen en möjlighet att,
            inom de ramar och med den inriktning som riksdagen lägger fast,
            komma tillbaka och tala om hur man organisatoriskt skall bedriva
            sin verksamhet. Det finns mycken kunskap inom detta stora område,
            inte minst bland alla dem som är anställda och arbetar dagligen
            inom försvarets olika delar, och om man lyssnar tillräckligt på
            dem och deras organisationer är jag övertygad om att man kan hitta
            besparingar som kanske t.o.m. effektiviserar en del av verksamheten.
          </note>
          <note n="283f7a77">
            Fru talman! Jag yrkar bifall till utskottets hemställan.
          </note>
          <note n="14409912">
            Anf. 90 LENNART FRIDÉN (m)
          </note>
          <note n="26b0d449">
            Fru talman! Det sägs ju att historien inte upprepar sig. Tänk
            om det vore så väl! Man säger också att det enda vi lär av historien
            är att vi inte lär av historien.
          </note>
          <note n="86b84c8c">
            Det finns det dess värre alltför många exempel på -
          </note>
          <note n="8100c3e8">
            inte minst inom den säkerhets- och militärpolitiska historien.
            Ofta har denna perspektivlöshet lett till förödande situationer,
            och en del folk har fått röna den bittra erfarenheten av det som
            jag tror det var
          </note>
          <note n="0e55023e">
            Mao Zedong som sade: "Ett folk har alltid en armé -
          </note>
          <note n="5fa0ca9f">
            sin egen eller ett annat folks." Fru talman! Jag föredrar vår
            egen!
          </note>
          <note n="10191f4e">
            Alltsedan mitt intresse för politik väcktes, det ödesmättade
            året 1956 - med kriser och krigshandlingar i Suezkanalzonen, i
            Ungern och det otäckt närliggande Poznanområdet i Polen - har
            jag betraktat försvarsutgifterna som den försäkring som vi måste
            betala och där man samtidigt hoppas att den aldrig skall behöva
            utnyttjas. Vi vet ju att det numera finns många som t.o.m. struntar
            i hemförsäkring med motiveringen att samhället får ordna det om
            något händer. Skulle vårt land råka ut för en olycka finns det
            inget "samhälle" som träder in.
          </note>
          <note n="2a7e4853">
            Ett beslut som det vi skall fatta i dag måste vara baserat på
            ett genomträngande och i sak invändningsfritt underlag. Jag anser
            inte att ett sådant finns.
          </note>
          <note n="11b7f31c">
            Ett beslut som det vi skall fatta i dag måste stå i överensstämmelse
            med analyser som har både ett historiskt perspektiv och en säker
            framtidsprognos.
          </note>
          <note n="f950d1a4">
            Utskottet har sett mindre legärt på säkerhetssituationen än försvarsministern
            i sin proposition och borde gett oss ett i överensstämmelser därmed
            bättre beslutsunderlag. Jag anser inte att ett sådant finns.
          </note>
          <note n="12119845">
            Fru talman! Efter Versaillesfreden hoppades många på den eviga
            freden. Slagordet var "aldrig mera krig", och Bertha von Suttner
            och andra fredsaktivister skrev böcker och ordnade med konferenser.
          </note>
          <note n="af65dce9">
            Demokratin skulle segra och förhindra krig -
          </note>
          <note n="2c00e3da">
            trodde man.
          </note>
          <note n="ea6b9f40">
            Tyskland var för evigt militärt krossat - trodde man.
          </note>
          <note n="e9b5318d">
            Sovjetunionen skulle inte utgöra någon fara -
          </note>
          <note n="2c00e3da">
            trodde man.
          </note>
          <note n="d870e275">
            Den stora internationella fredsorganisationen NF
          </note>
          <note n="63554b52">
            skulle hindra nya krig - trodde man.
          </note>
          <note n="55a05567">
            Alla konkreta konflikter skulle lösas av internationella domstolen
            i Haag - trodde man.
          </note>
          <note n="5f89b326">
            Visst är det beklagligt att kunna konstatera att man trodde fel.
          </note>
          <note n="a8ae1c6c">
            Sverige skulle kunna både nedrusta och spara pengar. Ja, det
            trodde man också, och så inleddes den stora s.k. regementsslakten
            1925.
          </note>
          <note n="911bbed7">
            Även efter det andra världskriget var det samma sak. Och jag
            läste häromsistens en intervju med försvarsministern där han sade:
            "Vi trodde att vi skulle få en värld utan krig och nöd. Det var
            en kolossal felbedömning." Och då förstår jag inte varför man
            måste göra om felbedömningarna.
          </note>
          <note n="e5a70b19">
            Jag nämnde just 1925 års försvarsbeslut. Dem fick svenskarna
            sedan dyrt betala när vi skulle återställa vår säkerhet. Alla
            vet i dag att Per Albin Hansson, i ett nödläge, ljög när han sade
            att "vår beredskap är god". En försvarshistorisk analys som jag
            nyligen läste konstaterar, att visst var beredskapen god, men
            inte förrän vårvintern 1945. Då stod kriget inför sitt slut, och
            vi hade mera av tur än av skicklighet lyckats stå utanför. Men
            då hade det också kostat. 1920- och
          </note>
          <note n="eda7a4a9">
            1930-talens besparingar, nedläggningar, uteblivna övningar m.m.
            skulle tas igen. Och pengar fanns inte.
          </note>
          <note n="c8b6446e">
            Folket fick betala. Först blev det en allmän omsättningsskatt.
            Sedan kom värnskatten - är det någon som känner igen det ordet?
            Och slutligen, till musik av Lars-Erik Larsson och ord av Alf
            Henrikson, gick svenskarna "ut efter obligationer". Tre stora
            försvarslån togs upp 1940, 1941 och 1942.
          </note>
          <note n="dc2a9faf">
            Det första lånet motsvarade 18 % av hela statsbudgeten och över
            36 % av försvarskostnaderna. Det andra lånet svarade mot 30 %
            av försvarsbudgeten och 11 % av statens totalbudget. Det tredje
            lånet -
          </note>
          <note n="7000f706">
            som emitterades mellan den 15 januari och den 15
          </note>
          <note n="1e05e03b">
            augusti 1942 - svarade mot 23 %, eller ungefär en fjärdedel,
            av statens budget och för över hälften av försvarskostnaderna,
            nämligen 58 %. Översätt det till våra dagars budgetsiffror och
            penningvärde! Det borde väcka en och annan tanke, förutom den
            att det är för sent att upphandla en brandbil när vådelden redan
            brutit ut.
          </note>
          <note n="772a11b9">
            Det är inte så svårt att inse att det blev en tung börda att
            lösa in alla dessa lån efter kriget. Det var pengar som skulle
            ha gått till bostadssektorn, industrisektorn och utbildningssektorn,
            bara för att nämna något som kunde ha lett till en bättre situation
            ekonomiskt och levnadsnivåmässigt även i dag.
          </note>
          <note n="cb7ac58a">
            Jag har låtit riksdagens utredningstjänst ta fram dessa uppgifter.
            Jag har också bett dem att titta på återbetalningen. Långivarna
            erbjöds i olika omgångar att göra byten mot andra av statens obligationer
            och skattkammarväxlar. Det sista av de lån som var inblandade
            i detta var obligationslånet av den 15 december 1946. Det lånet
            förföll slutligen den 15 december 1992!
          </note>
          <note n="989f13b1">
            Något förenklat skulle man alltså kunna säga att besluten 1925
            hade ekonomiska följdeffekter i 67 år.
          </note>
          <note n="07a2e657">
            Det är sådana perspektiv som vi måste ha när vi fattar beslut.
            Vi kan inte bara låta våra barn och barnbarn och deras efterkommande
            betala, medan vi kortperspektiviskt fattar beslut.
          </note>
          <note n="4983490e">
            Vi har inga garantier för morgondagen, men med litet eftertanke
            kan vi slippa tvingas att bli efterkloka.
          </note>
          <note n="71b2bc43">
            Man behöver kanske inte måla Zjirinovskij på väggen, men när
            vi i intervjuer på TV nyligen har kunnat se en av de främsta presidentkandidaterna
            i Ryssland förklara att han inte är demokrat, därför att det är
            ingen general, eller när vi ser hur samma lands nuvarande ledning
            inte lever upp till gjorda överenskommelser om nedrustning och
            vi vet hur lång tid det tar att ersätta materiel, utbilda och
            träna, bör vi ta oss en ytterligare fundering kring vad vi är
            på väg att besluta.
          </note>
          <note n="48dfa208">
            Vi klarar oss inte en gång till med knappt flygfärdiga Caproniplan
            och utrangerade småjagare som under 1940-talet. Och de som är
            satta att genomföra våra beslut måste få rimliga långsiktiga planer
            att arbeta efter. Det är för dyrt att göra som man gjorde på 1950-talet.
            Efter två år avbröts den nybyggnadsplan för jagare som marinen
            fått. Två jagare såldes med stor förlust till Colombia. De två
            andra i den s.k.
          </note>
          <note n="2f65a76f">
            landskapsserien fick skrotas på stapelbädden.
          </note>
          <note n="2290f1d8">
            "Lappland" och "Värmland" kom aldrig i sjön. Och denna icke-händelse
            kostade i ett svep 42 miljoner.
          </note>
          <note n="2c8d463f">
            Det kan vara ganska dyrt att spara fel. Det och ett historiskt
            säkerhetspolitiskt perspektiv borde ha lett till ett annat förslag
            än det vi har i dag.
          </note>
          <note n="9620f624">
            Fru talman! Det är aldrig för sent att ångra sig. Jag hoppas
            att tillräckligt många gör det i dag.
          </note>
          <note n="d4a5fc28">
            Anf. 91 SVEN LUNDBERG (s)
          </note>
          <note n="1c8f1359">
            Fru talman! Jag tycker att vi i dag har haft en mycket bra debatt
            om vår säkerhets- och försvarspolitik. Debatten har i stort sett
            varit balanserad, och det har gjorts en bra genomlysning av dessa
            viktiga frågor.
          </note>
          <note n="bab602ae">
            Nu har Anders Björck gått härifrån, men hans inhopp i debatten
            är väl det enda som har brutit mot det tonläge som vi har haft
            i debatten i dag. Det var ett eko från en gången tid när Anders
            Björck som en främmande fågel flög in här.
          </note>
          <note n="791e56c5">
            Fru talman! I mitt anförande kommer jag att gå in på de avsnitt
            i betänkandet som behandlar markstridskrafterna, plikttjänstgöringen
            och anställda vid Försvarsmakten.
          </note>
          <note n="f86315f4">
            Alla är i dag ense om att ett väpnat angrepp mot
          </note>
          <note n="1feaa0dd">
            Sverige i dagens politiska läge är praktiskt taget uteslutet.
            Denna insikt förstärks också av att de rent militära förutsättningarna
            är starkt begränsade. I synnerhet gäller detta förmågan att genomföra
            en kustinvasion mot Sverige.
          </note>
          <note n="3db57083">
            Det är mot denna bakgrund av det förbättrade säkerhetspolitiska
            läget som vi nu kan genomföra förändringar och anpassningar som
            det vidgade säkerhetspolitiska begreppet ställer på vårt totalförsvar.
          </note>
          <note n="e04c6274">
            De förändringar som nu sker i vår omvärld motiverar att besparingar
            genomförs inom försvaret för att bl.a. frigöra resurser för de
            nya uppgifter som ligger framför oss - inte minst i det internationella
            samarbetet för fred och säkerhet i Europa.
          </note>
          <note n="5c2699d7">
            Det är inte bara vi i Sverige som har insett att förändringarna
            i vår omvärld motiverar neddragningar av försvarskostnaderna.
            Det sker också i de flesta andra länder, som i många fall genomför
            betydligt större besparingar än vad som sker i vårt land. Den
            frågan har ju varit uppe till debatt här i dag och belysts.
          </note>
          <note n="37a1d9da">
            I det perspektivet vore det märkligt om inte vi i
          </note>
          <note n="a43cf715">
            Sverige skulle ha reagerat på de förändringar som har skett i
            vår omvärld och i säkerhetspolitiken. I debatten har det från
            visst håll framstått som om att vi i Sverige skulle ha en helt
            annan inställning när det gäller våra försvarskostnader och synen
            på säkerhetspolitiken.
          </note>
          <note n="4424436d">
            Det är mot den bakgrunden som utskottets majoritet ställer sig
            bakom de förändringar som regeringen föreslår beträffande markstridskrafterna
            och som bl.a.
          </note>
          <note n="7bc75e2b">
            innebär att fältförbanden bör reduceras till att omfatta cirka
            tolv brigader i tre fördelningar och inte att alla fältförband
            i dagsläget behöver ha full krigsduglighet, dock under den förutsättningen
            att det finns en beredskap för en relativt snabb höjning av krigsdugligheten
            i händelse av att det säkerhetspolitiska läget skulle försämras.
          </note>
          <note n="a5a41423">
            I det här sammanhanget är självfallet de säkerhetspolitiska kontrollstationerna
            av stor betydelse när det gäller att bedöma förändringar i vår
            omvärld i framtiden.
          </note>
          <note n="1a0eb3e6">
            I propositionen skriver regeringen att ett eventuellt beslut
            om en långsiktig tillväxt av markstridskrafterna kan leda till
            att krigsorganisationen utökas med en fördelning med fyra brigader
            och ett större territorialförsvar.
          </note>
          <note n="9094740c">
            Utskottet understryker i betänkandet att en hög personell och
            materiell kvalitet är nödvändig för att fältförbanden med framgång
            skall kunna lösa sina uppgifter i en framtida stridsmiljö.
          </note>
          <note n="4954872f">
            I detta sammanhang vill jag särskilt framhålla att när det handlar
            om fältförbandens krigsduglighet är utbildningen i vintermiljö
            av största vikt. Fältförbanden skall kunna operera och fungera
            även i en extrem vintermiljö. Detta gäller särskilt i ett läge
            när denna organisation reduceras. Vinterutbildade förband kan
            operera över hela landets yta. Däremot kan förband som inte har
            fått en fullvärdig vinterutbildning inte sättas in i strid under
            hårda vinterförhållanden.
          </note>
          <note n="b31325a7">
            Vi har mött trupputbildare som har upplevt detta när det har
            kommit värnpliktiga till dessa vinterförhållanden och icke haft
            vinterutbildning. Då har det för dessa soldater närmast varit
            fråga om att överleva i sträng kyla. Men det handlar inte bara
            om att de själva skall överleva, utan det handlar om att de skall
            kunna utföra sina uppgifter i strid.
          </note>
          <note n="29a88597">
            Fru talman! Utskottet anser, liksom regeringen, att territorialförsvaret
            har viktiga uppgifter när det gäller övervakning och bevakning
            av vårt lands stora yta och försvaret av infrastrukturen. De territoriella
            förbanden bidrar därmed till att underlätta fältförbandens operationsfrihet,
            så att de kan inriktas på att lösa sina primära uppgifter.
          </note>
          <note n="b7ce91b7">
            Utskottet delar regeringens bedömning att territorialförsvaret
            bör kunna omfatta ca 250 000 personer och att 125 000 personer
            i hemvärnet också bör ingå i den volymen. Det är nu fråga om att
            plussa på hemvärnsdelen, som alltså inte har nått upp till detta
            mål på 125 000 personer.
          </note>
          <note n="0f6c3a13">
            Utskottet delar också regeringens förslag att direkt grundutbilda
            vissa totalförsvarspliktiga för bevakningsuppgifter av sådana
            skyddsobjekt inom totalförsvaret som i dag inte har en tillfredsställande
            bevakning.
          </note>
          <note n="08e8d113">
            Det som regeringen nu föreslår beträffande förändringar i fältförbanden
            och i territorialförsvaret är enligt utskottsmajoriteten väl anpassat
            till den förändrade säkerhetspolitiska situationen och till de
            vidgade uppgifter som följer av detta.
          </note>
          <note n="b04f07a9">
            Vad avser avsnittet plikttjänstgöringen i propositionen har regeringen
            angivit ett vidgat behov av totalförsvarspliktiga i förhållande
            till de bedömningar som låg till grund för Pliktutredningens förslag.
          </note>
          <note n="e05f0a78">
            De ökade behoven utgår enligt regeringen från en bredare säkerhetspolitisk
            syn och från tillkommande behov i fred och vid höjd beredskap.
          </note>
          <note n="fdea6fe0">
            Främst handlar det om att direkt grundutbilda totalförsvarspliktiga
            för bevakningsuppgifter inom det militära försvaret men också
            om att stärka samhällets förmåga att klara katastrofer i fred
            och påfrestningar vid höjd beredskap.
          </note>
          <note n="d5f162d6">
            Det är också utskottets uppfattning att ett folkförsvar, där
            var och en bidrar med sin kunskap och sin förmåga, utgör en stor
            tillgång för att stärka försvarspolitikens trovärdighet och förutsättningar
            att stå väl rustad för att motstå allvarliga hot och påfrestningar.
          </note>
          <note n="4ad70111">
            Utskottet vill därmed markera att man ställer sig bakom inriktningen
            att - utifrån en god hushållning med resurserna - utbilda och
            krigsplacera merparten av dem som mönstrat och uttagningsprövats.
            De som inte utbildas utan i stället placeras i utbildningsreserven
            är en viktig resurs för den händelse att anpassningsåtgärder behöver
            vidtas vid ett försämrat säkerhetspolitiskt läge.
          </note>
          <note n="af980c33">
            Utskottet anser också att utbildningen av de totalförsvarspliktiga
            bör få variera med hänsyn till uppgiftens karaktär och omfattning.
            Fler bör således inte utbildas - och inte under längre tid - än
            vad uppgiften kräver.
          </note>
          <note n="ff10e0ad">
            Liksom regeringen framhåller utskottet de frivilliga försvarsorganisationernas
            betydelse inom totalförsvaret och för den folkliga förankringen.
            Det är viktigt att de frivilliga organisationernas kompetens och
            engagemang tas till vara och att det prövas vilka personalbehov
            som kan tillgodoses genom frivilligorganisationernas medverkan
            på olika sätt.
          </note>
          <note n="aa98a67a">
            Fru talman! Regeringen konstaterar att det råder en åldersmässig
            obalans inom yrkesofficerskåren och föreslår att systemet för
            kompetenshöjning ses över samt att det bör prövas om reservofficerare
            och också civila skall kunna utnyttjas mer i utbildningsverksamheten.
            Långsiktigheten bör bli bättre i bemanningsarbetet, och andelen
            kvinnor bör öka i det militära försvaret.
          </note>
          <note n="b8e45cce">
            Utskottet vill särskilt understryka betydelsen av att andelen
            kvinnor ökar i vårt militära försvar.
          </note>
          <note n="83d4a19a">
            Utskottet delar även regeringens uppfattning om behovet av att
            antalet officerare i det militära försvaret bör var större än
            vad krigsorganisationens behov motiverar.
          </note>
          <note n="f263fe24">
            Motiven för detta är att det vid ett eventuellt behov av att
            utöka krigsorganisationen behövs utbildare utöver normalläget
            för att klara en forcerad utbildning. Ett annat skäl är att man
            skall kunna bemanna de förband som skall delta i internationella
            fredsfrämjande insatser utan att den normala grundutbildningen
            allvarligt störs på grund av befälsbrist.
          </note>
          <note n="7c6b404e">
            Fru talman! Med det anförda yrkar jag bifall till hemställan
            i utskottets betänkande och avslag på de reservationer som har
            fogats till betänkandet.
          </note>
          <note n="01552f13">
            Anf. 92 NILS FREDRIK AURELIUS (m)
          </note>
          <note n="878e68ca">
            Fru talman! Innan denna långa debatt är slut skulle jag helt
            kort vilja ge några synpunkter på försvarsområdena och FO-staberna.
            Det kan tyckas vara en mindre fråga i det stora sammanhanget,
            men frågan är nog så väsentlig för försvarets förankring på många
            håll i landet.
          </note>
          <note n="31dd5e43">
            I motion Fö9 har jag och Leif Carlsson argumenterat för att försvarsområdena
            borde bevaras så länge den nuvarande länsindelningen består. Särskilt
            måste situationen där ett län saknar FO-stab undvikas. I
          </note>
          <note n="9229ad94">
            varje fall ger propositionen Totalförsvar i förnyelse inte ett
            tillräckligt underlag för att nu drastiskt minska antalet försvarsområden,
            menar vi.
          </note>
          <note n="f3fcea8c">
            Redan i inledningen av propositionen betonas det folkliga engagemangets
            betydelse: "--- ett försvar som saknar folklig förankring och
            som åsidosätter sin viktigaste resurs, människan, blir ett främmande
            element i demokratin." Så står det på s. 9.
          </note>
          <note n="009207f1">
            Vidare påpekas det i propositionen att det bör ske en samordning
            mellan totalförsvaret och de myndigheter och andra organ som sköter
            riskhantering i fredstid. I dag har också kommunerna i väsentliga
            avseenden ansvaret för totalförsvarsförberedelserna.
          </note>
          <note n="8f39b300">
            Detta kräver att det finns en motsvarande militär samarbetspartner
            på regional nivå.
          </note>
          <note n="f9fe26ff">
            Mot denna bakgrund är det svårt att förstå hur regeringen kunde
            komma till slutsatsen att antalet försvarsområden kunde minskas
            med en tredjedel.
          </note>
          <note n="e3175714">
            "Regeringen har bedömt att en minskning av antalet försvarsområden
            är möjlig. Detta innebär att principen ett försvarsområde -ett
            län frångås." Så står det på s. 96. Denna slutsats är motsägelsefull
            med tanke på resonemangen om folklig förankring och samordning
            tidigare i propositionen.
          </note>
          <note n="f1dfde4d">
            Det finns ytterligare ett argument mot att drastiskt minska antalet
            försvarsområden, och det är att den ekonomiska vinsten blir liten.
            Frivillig- och hemvärnsverksamheten behövs också i framtiden.
            Det blir svårare och dyrare att administrera denna på avstånd.
          </note>
          <note n="22990c34">
            Ett försök att administrera två försvarsområden från en plats
            prövades under några år genom att Kalmar försvarsområde sköttes
            från Växjö. Detta visade sig dock vara en mindre bra lösning,
            och Kalmar försvarsområde återupprättades därför så sent som
          </note>
          <note n="2a6b6edd">
            1990.
          </note>
          <note n="8535962f">
            Många av de moderna försvarsområdena är i dag mycket kostnadseffektiva.
            Nu är skrivningen i utskottets betänkande om vår motion och några
            andra faktiskt riktigt positiv. Jag citerar från s. 45 i betänkandet:
            "Att nu låsa sig till en viss volymmässig reduktion av antalet
            försvarsområden, utan att se hur väl ett sådant beslut passar
            in i helheten, vore olämpligt. ---
          </note>
          <note n="3bb95f0d">
            Utskottet förutsätter sålunda att regeringen hösten
          </note>
          <note n="b8f9cb77">
            1996 utifrån en helhetssyn förelägger riksdagen ett underlag
            för principställningstaganden om det framtida militära ledningssystemets
            utveckling."
          </note>
          <note n="b9056bc5">
            Detta är något annat än det som står i propositionen och som
            jag nyss citerat. Med utskottets skrivning kan man säga att det
            omedelbara hotet om ogenomtänkta sammanläggningar av försvarsområden
            och staber är undanröjt.
          </note>
          <note n="4d39ac5d">
            Fru talman! Eftersom motionen fått en så pass positiv behandling
            och eftersom en efterlängtad votering stundar avstår jag från
            att nu utveckla resonemanget vidare. Jag har heller inget yrkande.
            Frågan återkommer, som sagt, nästa år.
          </note>
          <note n="e7a18c39">
            Anf. 93 HÅKAN JUHOLT (s) replik
          </note>
          <note n="e5b35701">
            Fru talman! Det som Nils Fredrik Aurelius refererade till är
            det viktigt att betona och notera. Hur samordningen mellan det
            militära och det civila försvaret skall ske är avgörande. Det
            är också en av de uppgifter som skall utredas inför nästa etapp
            av försvarsbeslutet.
          </note>
          <note n="020a6eb7">
            Länsindelningen behöver nödvändigtvis inte vara den effektivaste
            indelningen för den här organisationen. Därför är det fel att
            göra en hemställan om en länsvis indelning. Det viktiga är att
            samordningen mellan det civila och det militära försvaret fungerar,
            så att inte en del decentraliseras och en del centraliseras och
            uppgiften att öka samordningen därmed bifogas. Därför tycker jag
            att skrivningen i betänkandet är utmärkt.
          </note>
          <note n="80ad29ce">
            Anf. 94 NILS FREDRIK AURELIUS (m)
          </note>
          <note n="8a1c5b02">
            replik
          </note>
          <note n="93546e49">
            Fru talman! Jag är helt övertygad om att vi har mycket olika
            åsikter här. Men jag sade att jag var nöjd med utskottets skrivning
            till skillnad från vad som står i propositionen. Under utskottets
            behandling skedde en avsevärd förbättring. Det är uppenbart.
          </note>
          <note n="b3d78f19">
            Det är klart att hela frågan måste ses över. Det som väl framför
            allt bör undvikas, som vi motionärer sett på detta och som jag
            nu ser saken, är att vi får en situation där det i ett visst län
            inte finns någon som helst försvarsnärvaro. I andra län kan det
            finnas t.ex.
          </note>
          <note n="e34c5823">
            tre försvarsområden. Då är det väl ganska naturligt att man ser
            över strukturen. Men en situation där ett län saknar militär närvaro
            tror jag vore olyckligt från totalförsvarssynpunkt.
          </note>
          <note n="30c2fd74">
            Anf. 95 LENNART BRUNANDER (c)
          </note>
          <note n="b5e2baad">
            Fru talman! Som Nils Fredrik Aurelius sade är människan en mycket
            viktig del i försvaret, kanske den viktigaste delen. Det är ju
            ändå för att försvara vårt land och oss människor som landet har
            ett försvar. Därför är det viktigt att det svenska försvaret är
            en angelägenhet för alla människor och att vi kan se till att
            det är så också i framtiden.
          </note>
          <note n="160a89a0">
            Ett försvar som är väl förankrat hos människor är således en
            nödvändighet. För oss i Centerpartiet har det varit en målsättning
            i samband med alla försvarsbeslut och försvarsdiskussioner som
            förekommit att det skall vara på det sättet. Men det gäller att
            få fram en kombination av militärt och civilt försvar som resulterar
            i bästa möjliga försvarskraft och överlevnadsförmåga.
          </note>
          <note n="ead12ec5">
            Men för den skull kan inte hur mycket pengar som helst satsas
            på det svenska försvaret i en situation där vi behöver spara.
            Det finns naturligtvis begränsningar, och de måste preciseras.
          </note>
          <note n="e3b60ddc">
            Jag vill inte påstå att det är enklare att spara inom den sociala
            sektorn än det är att spara inom försvarssektorn. Vi måste naturligtvis
            vara beredda att spara i olika sammanhang. Syftet med det hela
            är ju att få en bättre samhällsekonomisk situation. Det råder
            inget tvivel om att det svenska försvaret har att tjäna på en
            stabil samhällsekonomi.
          </note>
          <note n="b5b305b9">
            När kronan föll i värde förlorade försvaret stora resurser, eftersom
            mycket blev dyrare. Nu när kronan stärks som resultatet av en
            ekonomisk politik där försvarsfrågorna utgör en del sparar försvaret
            genom att utländska importerade komponenter blir billigare.
          </note>
          <note n="b68053ad">
            Nu ligger förverkligandet av försvarspolitiken i fråga framför
            oss. Det är ramarna i de diskussionerna som vi i dag tar.
          </note>
          <note n="d46c257e">
            Jag skulle vilja att de som framöver har att hantera dessa frågor
            lade på minnet att det gäller att se till att vi får ett försvar
            som klarar hela Sverige. För oss som bor på Västkusten är det
            oerhört väsentligt att Västkustens försvar byggs upp på ett sådant
            sätt att vi kan klara den här uppgiften. Militärkommando Väst
            och
          </note>
          <note n="78bf6995">
            I 15 utgör viktiga delar i detta sammanhang.
          </note>
          <note n="e2c74d20">
            Västkusten är Sveriges port mot världen. Så är det i fredstid
            med de hamnar som finns på Västkusten och så är det i ännu högre
            grad i en avspärrningssituation då Västkusten är vårt andningshål.
            Det är oundgängligen nödvändigt att ha en sådan försvarsuppbyggnad
            att vi kan försvara och hålla det här andningshålet att användas
            för den införsel som krävs för de förnödenheter som vi måste ha
            och även för att få ut de produkter som vi i nämnda situation
            måste få ut.
          </note>
          <note n="7185b068">
            Dessa viktiga saker måste finnas med i det arbete som skall ligga
            till grund för det beslut som skall tas litet längre fram.
          </note>
          <note n="af8ec908">
            Den minskade numerären i vårt framtida militära försvar är också
            en viktig sak. Som flera tidigare har påpekat är det väsentligt
            att vårt hemvärn får bättre resurser. Hemvärnet måste få bättre
            resurser för att kunna uppfylla sin viktiga roll i detta sammanhang.
          </note>
          <note n="cb31fce2">
            Vidare är det viktigt med ytterligare möjligheter till utbildning
            och övningar för att vi därmed skall kunna klara den hotbild som
            i större utsträckning kommer att finnas i framtiden. Då kommer
            den lokala försvarsorganisationen att vara ännu viktigare än tidigare.
          </note>
          <note n="ef4de4d2">
            Fru talman! Det här är några randanmärkningar i anslutning till
            den debatt som vi haft om försvarspolitiken. Litet grand har jag
            också talat om vad som gäller för framtiden och om hur jag tycker
            att man bör utveckla och utnyttja de resurser som ställs till
            försvarets förfogande.
          </note>
          <note n="60df8a63">
            Överläggningen var härmed avslutad.
          </note>
          <note n="c8183f43">
            Beslut
          </note>
          <note n="7d0745c0">
            UFöU1 Sveriges säkerhetspolitik
          </note>
          <note n="beea9ffb">
            Mom. 5 (militär alliansfrihet m.m.)
          </note>
          <note n="9d1413c7">
            1. utskottet
          </note>
          <note n="c6f8da75">
            2. res. 3 (fp)
          </note>
          <note n="663a04b6">
            3. res. 4 (mp)
          </note>
          <note n="3e712c93">
            Förberedande votering:
          </note>
          <note n="a4c5da0d">
            28 för res. 3
          </note>
          <note n="b3f78cf5">
            14 för res. 4
          </note>
          <note n="1d473ba7">
            269 avstod
          </note>
          <note n="71eaee7a">
            38 frånvarande
          </note>
          <note n="d29a17ef">
            Kammaren biträdde res. 3.
          </note>
          <note n="0cfcbbf9">
            Huvudvotering:
          </note>
          <note n="6191ac14">
            251 för utskottet
          </note>
          <note n="d2306867">
            22 för res. 3
          </note>
          <note n="dfdbdd02">
            39 avstod
          </note>
          <note n="5f01daa0">
            37 frånvarande
          </note>
          <note n="7ec0f454">
            Kammaren biföll utskottets hemställan.
          </note>
          <note n="94ea9add">
            Partivis fördelning av rösterna:
          </note>
          <note n="a4ffc95f">
            För utskottet: 145 s, 52 m, 21 c, 1 fp, 19 v, 13 kds
          </note>
          <note n="30a16a6a">
            För res. 3: 22 fp
          </note>
          <note n="6f5fd632">
            Avstod: 1 s, 21 m, 1 c, 16 mp
          </note>
          <note n="3ee7f0ef">
            Frånvarande: 15 s, 7 m, 5 c, 3 fp, 3 v, 2 mp, 2 kds
          </note>
          <note n="3da1f1c1">
            Maud Ekendahl, Mikael Odenberg, Rolf Gunnarsson och Birgitta
            Wistrand, samtliga (m), anmälde att de avsett att rösta ja men
            markerats ha avstått från att rösta.
          </note>
          <note n="7ed25274">
            Mom. 7 (Västeuropeiska unionen (VEU)
          </note>
          <note n="9d1413c7">
            1. utskottet
          </note>
          <note n="b5a3fb06">
            2. res. 6 (mp)
          </note>
          <note n="6615402c">
            Votering:
          </note>
          <note n="370cb410">
            277 för utskottet
          </note>
          <note n="84b30cfe">
            35 för res. 6
          </note>
          <note n="5f01daa0">
            37 frånvarande
          </note>
          <note n="7ec0f454">
            Kammaren biföll utskottets hemställan.
          </note>
          <note n="94ea9add">
            Partivis fördelning av rösterna:
          </note>
          <note n="5003579d">
            För utskottet: 146 s, 73 m, 22 c, 23 fp, 13 kds
          </note>
          <note n="2092265b">
            För res. 6: 19 v, 16 mp
          </note>
          <note n="3ee7f0ef">
            Frånvarande: 15 s, 7 m, 5 c, 3 fp, 3 v, 2 mp, 2 kds
          </note>
          <note n="9363d3f2">
            Mom. 27, 28 och 29 (Sveriges relation till WEAG
          </note>
          <note n="dc17facb">
            m.m.)
          </note>
          <note n="9d1413c7">
            1. utskottet
          </note>
          <note n="497ccdda">
            2. res. 9 (v, mp)
          </note>
          <note n="6615402c">
            Votering:
          </note>
          <note n="370cb410">
            277 för utskottet
          </note>
          <note n="a8e49cf5">
            35 för res. 9
          </note>
          <note n="ee9ce78e">
            2 avstod
          </note>
          <note n="aafee0d2">
            35 frånvarande
          </note>
          <note n="7ec0f454">
            Kammaren biföll utskottets hemställan.
          </note>
          <note n="94ea9add">
            Partivis fördelning av rösterna:
          </note>
          <note n="386bc597">
            För utskottet: 146 s, 74 m, 21 c, 23 fp, 13 kds
          </note>
          <note n="9753c529">
            För res. 9: 19 v, 16 mp
          </note>
          <note n="b0bdbfda">
            Avstod: 1 m, 1 c
          </note>
          <note n="6bf80d09">
            Frånvarande: 15 s, 5 m, 5 c, 3 fp, 3 v, 2 mp, 2 kds
          </note>
          <note n="cee4965e">
            Mom. 30 (praxis vid krigsmaterielexport m.m.)
          </note>
          <note n="9d1413c7">
            1. utskottet
          </note>
          <note n="ceef34dc">
            2. res. 10 (m)
          </note>
          <note n="6615402c">
            Votering:
          </note>
          <note n="f4404a81">
            Kammaren biföll utskottets hemställan genom uppresning.
          </note>
          <note n="7b9b072f">
            Mom. 31 (tillämpning av riktlinjer för krigsmaterielexport)
          </note>
          <note n="9d1413c7">
            1. utskottet
          </note>
          <note n="80465e31">
            2. res. 11 (mp)
          </note>
          <note n="6615402c">
            Votering:
          </note>
          <note n="8eae7d1c">
            296 för utskottet
          </note>
          <note n="c634a104">
            19 för res. 11
          </note>
          <note n="4ac7a5fb">
            34 frånvarande
          </note>
          <note n="7ec0f454">
            Kammaren biföll utskottets hemställan.
          </note>
          <note n="94ea9add">
            Partivis fördelning av rösterna:
          </note>
          <note n="ce3c8417">
            För utskottet: 147 s, 75 m, 22 c, 23 fp, 16 v, 13
          </note>
          <note n="f37c7536">
            kds
          </note>
          <note n="924e82e0">
            För res. 11: 3 v, 16 mp
          </note>
          <note n="ba594e5f">
            Frånvarande: 14 s, 5 m, 5 c, 3 fp, 3 v, 2 mp, 2 kds
          </note>
          <note n="f14df88d">
            Övriga moment
          </note>
          <note n="7ec0f454">
            Kammaren biföll utskottets hemställan.
          </note>
          <note n="9993df02">
            FöU1 Totalförsvarets förnyelse
          </note>
          <note n="2e52ecc2">
            Mom. 1 (försvarspolitikens inriktning)
          </note>
          <note n="9d1413c7">
            1. utskottet
          </note>
          <note n="6338ba4e">
            2. res. 1 (m)
          </note>
          <note n="6615402c">
            Votering:
          </note>
          <note n="014874e1">
            238 för utskottet
          </note>
          <note n="3771dc65">
            75 för res. 1
          </note>
          <note n="b780ff19">
            1 avstod
          </note>
          <note n="aafee0d2">
            35 frånvarande
          </note>
          <note n="7ec0f454">
            Kammaren biföll utskottets hemställan.
          </note>
          <note n="94ea9add">
            Partivis fördelning av rösterna:
          </note>
          <note n="26a8dba1">
            För utskottet: 147 s, 22 c, 22 fp, 19 v, 15 mp, 13
          </note>
          <note n="f37c7536">
            kds
          </note>
          <note n="7aaad72b">
            För res. 1: 75 m
          </note>
          <note n="26e1df31">
            Avstod: 1 fp
          </note>
          <note n="5fdadc37">
            Frånvarande: 14 s, 5 m, 5 c, 3 fp, 3 v, 3 mp, 2 kds
          </note>
          <note n="434b768c">
            Mom. 2 (totalförsvarets ekonomiska ram)
          </note>
          <note n="9d1413c7">
            1. utskottet
          </note>
          <note n="7d2b7280">
            2. res. 2 (m)
          </note>
          <note n="4b34efc1">
            3. res. 3 (fp)
          </note>
          <note n="bb245e6e">
            4. res. 4 (v)
          </note>
          <note n="47b53153">
            5. res. 5 (mp)
          </note>
          <note n="13b1170d">
            6. res. 6 (kds)
          </note>
          <note n="0c0718f3">
            Förberedande votering 1:
          </note>
          <note n="0d67d6bf">
            15 för res. 5
          </note>
          <note n="9773532e">
            13 för res. 6
          </note>
          <note n="f62a770f">
            284 avstod
          </note>
          <note n="5f01daa0">
            37 frånvarande
          </note>
          <note n="aee29dfa">
            Kammaren biträdde res. 5.
          </note>
          <note n="44417e45">
            Förberedande votering 2:
          </note>
          <note n="cd915496">
            19 för res. 4
          </note>
          <note n="0d67d6bf">
            15 för res. 5
          </note>
          <note n="ed676012">
            281 avstod
          </note>
          <note n="4ac7a5fb">
            34 frånvarande
          </note>
          <note n="c12318bf">
            Kammaren biträdde res. 4.
          </note>
          <note n="02e079b0">
            Förberedande votering 3:
          </note>
          <note n="8ee7937e">
            23 för res. 3
          </note>
          <note n="cd915496">
            19 för res. 4
          </note>
          <note n="fcce1737">
            273 avstod
          </note>
          <note n="4ac7a5fb">
            34 frånvarande
          </note>
          <note n="d29a17ef">
            Kammaren biträdde res. 3.
          </note>
          <note n="3e712c93">
            Förberedande votering:
          </note>
          <note n="da78d2d9">
            71 för res. 2
          </note>
          <note n="8ee7937e">
            23 för res. 3
          </note>
          <note n="ccdd8393">
            220 avstod
          </note>
          <note n="aafee0d2">
            35 frånvarande
          </note>
          <note n="900611b0">
            Kammaren biträdde res. 2.
          </note>
          <note n="0cfcbbf9">
            Huvudvotering:
          </note>
          <note n="242c8b6c">
            168 för utskottet
          </note>
          <note n="e8866071">
            75 för res. 2
          </note>
          <note n="1e088eff">
            72 avstod
          </note>
          <note n="4ac7a5fb">
            34 frånvarande
          </note>
          <note n="7ec0f454">
            Kammaren biföll utskottets hemställan.
          </note>
          <note n="94ea9add">
            Partivis fördelning av rösterna:
          </note>
          <note n="0e36195f">
            För utskottet: 146 s, 22 c
          </note>
          <note n="3f17dcf6">
            För res. 2: 75 m
          </note>
          <note n="4ca6cab4">
            Avstod: 1 s, 23 fp, 19 v, 16 mp, 13 kds
          </note>
          <note n="ba594e5f">
            Frånvarande: 14 s, 5 m, 5 c, 3 fp, 3 v, 2 mp, 2 kds
          </note>
          <note n="5d83bdfc">
            Mom. 10 (uppgifter, principiell inriktning och utveckling i stort
            för det militära försvaret i övrigt)
          </note>
          <note n="9d1413c7">
            1. utskottet
          </note>
          <note n="ceef34dc">
            2. res. 10 (m)
          </note>
          <note n="82262f7e">
            3. res. 13 (mp)
          </note>
          <note n="514ce24a">
            4. res. 14 (kds)
          </note>
          <note n="0c0718f3">
            Förberedande votering 1:
          </note>
          <note n="340eae0b">
            17 för res. 13
          </note>
          <note n="e2821f2b">
            13 för res. 14
          </note>
          <note n="68d69732">
            286 avstod
          </note>
          <note n="3ef3df25">
            33 frånvarande
          </note>
          <note n="58515077">
            Kammaren biträdde res. 13.
          </note>
          <note n="3e712c93">
            Förberedande votering:
          </note>
          <note n="e5932039">
            74 för res. 10
          </note>
          <note n="396b87e4">
            17 för res. 17
          </note>
          <note n="a98ad803">
            224 avstod
          </note>
          <note n="4ac7a5fb">
            34 frånvarande
          </note>
          <note n="cbe783ed">
            Kammaren biträdde res. 10.
          </note>
          <note n="0cfcbbf9">
            Huvudvotering:
          </note>
          <note n="242c8b6c">
            168 för utskottet
          </note>
          <note n="f40fb4ee">
            75 för res. 10
          </note>
          <note n="6e8c9f3f">
            73 avstod
          </note>
          <note n="3ef3df25">
            33 frånvarande
          </note>
          <note n="7ec0f454">
            Kammaren biföll utskottets hemställan.
          </note>
          <note n="94ea9add">
            Partivis fördelning av rösterna:
          </note>
          <note n="7ca26582">
            För utskottet: 147 s, 21 c
          </note>
          <note n="7e877048">
            För res. 10: 75 m
          </note>
          <note n="8bccb233">
            Avstod: 1 c, 23 fp, 19 v, 17 mp, 13 kds
          </note>
          <note n="806b2e15">
            Frånvarande: 14 s, 5 m, 5 c, 3 fp, 3 v, 1 mp, 2 kds
          </note>
          <note n="e4aaf06c">
            Mom. 11 (nationellt förbud mot s.k. antipersonella minor)
          </note>
          <note n="9d1413c7">
            1. utskottet
          </note>
          <note n="a7915fdd">
            2. res. 15 (v, mp)
          </note>
          <note n="6615402c">
            Votering:
          </note>
          <note n="0410d3de">
            263 för utskottet
          </note>
          <note n="26d08180">
            43 för res. 15
          </note>
          <note n="24f59eab">
            8 avstod
          </note>
          <note n="aafee0d2">
            35 frånvarande
          </note>
          <note n="7ec0f454">
            Kammaren biföll utskottets hemställan.
          </note>
          <note n="94ea9add">
            Partivis fördelning av rösterna:
          </note>
          <note n="38fea318">
            För utskottet: 141 s, 74 m, 18 c, 19 fp, 11 kds
          </note>
          <note n="4e12c896">
            För res. 15: 1 s, 3 c, 2 fp, 18 v, 17 mp, 2 kds
          </note>
          <note n="2f017e17">
            Avstod: 5 s, 2 fp, 1 v
          </note>
          <note n="10ff9940">
            Frånvarande: 14 s, 6 m, 6 c, 3 fp, 3 v, 1 mp, 2 kds
          </note>
          <note n="1863e584">
            Mom. 12 (försvaret och miljön)
          </note>
          <note n="9d1413c7">
            1. utskottet
          </note>
          <note n="c34e8c09">
            2. res. 16 (mp)
          </note>
          <note n="6615402c">
            Votering:
          </note>
          <note n="6bfd4957">
            297 för utskottet
          </note>
          <note n="cce87588">
            17 för res. 16
          </note>
          <note n="b780ff19">
            1 avstod
          </note>
          <note n="4ac7a5fb">
            34 frånvarande
          </note>
          <note n="7ec0f454">
            Kammaren biföll utskottets hemställan.
          </note>
          <note n="94ea9add">
            Partivis fördelning av rösterna:
          </note>
          <note n="3bd414ac">
            För utskottet: 147 s, 74 m, 21 c, 23 fp, 19 v, 13
          </note>
          <note n="f37c7536">
            kds
          </note>
          <note n="8d2841e1">
            För res. 16: 17 mp
          </note>
          <note n="b7373d0c">
            Avstod: 1 m
          </note>
          <note n="c0e26d04">
            Frånvarande: 14 s, 5 m, 6 c, 3 fp, 3 v, 1 mp, 2 kds
          </note>
          <note n="6a1c3351">
            Mom. 18 (plikttjänstgöring)
          </note>
          <note n="9d1413c7">
            1. utskottet
          </note>
          <note n="63b04576">
            2. res. 19 (fp)
          </note>
          <note n="6615402c">
            Votering:
          </note>
          <note n="eaddeba1">
            270 för utskottet
          </note>
          <note n="a9fd1ae8">
            23 för res. 19
          </note>
          <note n="3555495c">
            19 avstod
          </note>
          <note n="5f01daa0">
            37 frånvarande
          </note>
          <note n="7ec0f454">
            Kammaren biföll utskottets hemställan.
          </note>
          <note n="94ea9add">
            Partivis fördelning av rösterna:
          </note>
          <note n="9a6b741b">
            För utskottet: 147 s, 71 m, 21 c, 19 v, 12 kds
          </note>
          <note n="9df31742">
            För res. 19: 23 fp
          </note>
          <note n="9688aa01">
            Avstod: 2 m, 16 mp, 1 kds
          </note>
          <note n="85291257">
            Frånvarande: 14 s, 7 m, 6 c, 3 fp, 3 v, 2 mp, 2 kds
          </note>
          <note n="f14df88d">
            Övriga moment
          </note>
          <note n="7ec0f454">
            Kammaren biföll utskottets hemställan.
          </note>
          <note n="4954ce13">
            Beslut om samlad votering
          </note>
          <note n="9afee762">
            På förslag av talmannen medgav kammaren att utrikesutskottets
            betänkanden UU8 och UU10, konstitutionsutskottets betänkanden
            KU10 och KU16, finansutskottets betänkanden FiU2, FiU3 och FiU4
          </note>
          <note n="560a7b99">
            samt justitieutskottets betänkande JuU6 fick avgöras i ett sammanhang
            efter avslutad debatt.
          </note>
          <note n="689415bd">
            5 § Nordiska samarbetsöverenskommelsen
          </note>
          <note n="1ecc780b">
            Föredrogs
          </note>
          <note n="72fca12d">
            Utrikesutskottets betänkande 1995/96:UU8
          </note>
          <note n="7b8ddcf0">
            Nordiska samarbetsöverenskommelsen (prop.
          </note>
          <note n="d5f90b7c">
            1995/96:33)
          </note>
          <note n="f92b5bb9">
            Talmannen konstaterade att ingen talare var anmäld.
          </note>
          <note n="9f9ec5b0">
            (Beslut fattades efter 12 §.)
          </note>
          <note n="65789fb1">
            6 § Europa-Medelhavsavtalet med Tunisien
          </note>
          <note n="1ecc780b">
            Föredrogs
          </note>
          <note n="62b7bb83">
            Utrikesutskottets betänkande 1995/96:UU10
          </note>
          <note n="a1cc5fd1">
            Europa-Medelhavsavtalet med Tunisien (prop.
          </note>
          <note n="23bd974e">
            1995/96:34)
          </note>
          <note n="25894fb6">
            Anf. 96 EVA ZETTERBERG (v)
          </note>
          <note n="dcf0d1b3">
            Fru talman! Jag skall fatta mig mycket kort, därför att jag har
            inga som helst erinringar mot Europa-
          </note>
          <note n="86e54774">
            Medelhavsavtalet med Tunisien. Det är utmärkt att det blir ett
            sådant avtal. Men vad jag vill uppmärksamma kammaren och även
            regeringen på är problemen vad gäller svenska barn och barn som
            har dubbelt medborgarskap med föräldrar eller anhöriga i
          </note>
          <note n="a3897855">
            Tunisien.
          </note>
          <note n="a6fea5d8">
            Flera av oss har blivit kontaktade av svenska föräldrar eller
            deras anhöriga som har problem med bortrövade barn och barn som
            kvarhålls mot den svenska förälderns vilja, trots att det kan
            finnas domar om att barnet skall leva i Sverige. Svenska Ambassaden
            och svenska myndigheter har här ett oerhört stort ansvar när det
            gäller att bistå anhöriga och föräldrar i
          </note>
          <note n="82ca0abf">
            Sverige så att dessa barn kan återvända till Sverige.
          </note>
          <note n="374e5798">
            Jag har fått informationen att det hittills har varit väldigt
            svårt för dem som befinner sig i denna situation att få erforderlig
            hjälp av svenska myndigheter.
          </note>
          <note n="3cb40b31">
            Det är min enträgna uppmaning till regeringen från riksdagens
            sida att man, när man nu tecknar detta avtal, tar med dessa aspekter
            och gör allt som går för att bistå de svenska barn som finns i
            Tunisien så att de kan återvända till Sverige.
          </note>
          <note n="60df8a63">
            Överläggningen var härmed avslutad.
          </note>
          <note n="9f9ec5b0">
            (Beslut fattades efter 12 §.)
          </note>
          <note n="a94c60d9">
            7 § Sjukvårdssamverkan mellan landsting
          </note>
          <note n="1ecc780b">
            Föredrogs
          </note>
          <note n="175e78fb">
            Konstitutionsutskottets betänkande 1995/96:KU10
          </note>
          <note n="800c1bdb">
            Sjukvårdssamverkan mellan landsting (prop.
          </note>
          <note n="18d57d3b">
            1995/96:59)
          </note>
          <note n="f92b5bb9">
            Talmannen konstaterade att ingen talare var anmäld.
          </note>
          <note n="9f9ec5b0">
            (Beslut fattades efter 12 §.)
          </note>
          <note n="747531b4">
            8 § Vilande förslag om avbrytande av tillståndsgivningen på lokalradioområdet
          </note>
          <note n="1ecc780b">
            Föredrogs
          </note>
          <note n="a0c50723">
            Konstitutionsutskottets betänkande 1995/96:KU16
          </note>
          <note n="b9ec23df">
            Vilande förslag om avbrytande av tillståndsgivningen på lokalradioområdet
          </note>
          <note n="f92b5bb9">
            Talmannen konstaterade att ingen talare var anmäld.
          </note>
          <note n="9f9ec5b0">
            (Beslut fattades efter 12 §.)
          </note>
          <note n="5c3f4d9d">
            9 § Ändringar i lagen om allemanssparande, m.m.
          </note>
          <note n="1ecc780b">
            Föredrogs
          </note>
          <note n="cbc9d5c8">
            Finansutskottets betänkande 1995/96:FiU2
          </note>
          <note n="f9fd163c">
            Ändringar i lagen om allemanssparande, m.m. (prop.
          </note>
          <note n="39509efe">
            1995/96:63)
          </note>
          <note n="b44f330c">
            Anf. 97 PER BILL (m)
          </note>
          <note n="bf69dd12">
            Fru talman! Jag vill inledningsvis yrka bifall till den borgerliga
            reservationen i betänkandet.
          </note>
          <note n="8bb01eb7">
            Om ett par veckor är det dags att i denna kammare diskutera tillväxtpropositionen.
            Då skall vi genom att fatta några beslut se till att få bättre
            fart på tillväxten i
          </note>
          <note n="0dc5f9a1">
            Sverige. Samtidigt lägger regeringen fram proposition efter proposition
            som på olika sätt mer eller mindre försämrar tillväxten i Sverige.
            Det sker t.ex. genom höjda skatter på arbete, höjda skatter på
            riskkapital, ökade regleringar eller genom att man på annat sätt
            förändrar de långsiktiga villkoren för företagande.
          </note>
          <note n="ed74ff57">
            I dag är det dags igen. I det här betänkandet är det läkemedelsföretaget
            Pharmacia &amp; Upjohn som får sina förutsättningar i Sverige avsevärt
            försämrade på grund av att man vill att allemansfonderna, som
            är en av de största placerarna i Sverige, inte skall få handla
            med aktier i bolaget.
          </note>
          <note n="dbe773ad">
            Fru talman! Dagens ärende är egentligen en tragisk uppvisning
            på socialdemokratisk antitillväxtpolitik. Förslaget sparar inte
            en enda krona utan innebär att tillväxten minskar sakta men säkert,
            och det sätter krokben för ett av Sveriges viktigaste företag.
          </note>
          <note n="0c02f876">
            Det är ofta svårt att säga i vilka branscher som det kommer att
            bli tillväxt. Det finns dock två områden där expertisen är ganska
            överens. Det ena är informationsteknik och det andra är läkemedels-
            och bioteknik.
          </note>
          <note n="d7c6ab18">
            För mig personligen är Pharmacia &amp; Upjohn ett av
          </note>
          <note n="33f3a401">
            Sveriges mest spännande tillväxtföretag. Företaget är aktivt
            i flera globala branscher, dels läkemedel, dels medicinsk teknik
            och bioteknik. Företaget har 34 000
          </note>
          <note n="3a30d0be">
            anställda varav ungefär 17 000 kommer från gamla
          </note>
          <note n="6a750906">
            Pharmacia och ungefär lika många från Upjohn. Huvuddelen av företagets
            svenska verksamhet är förlagd till Uppsala, Helsingborg, Stockholm
            och Lund. I
          </note>
          <note n="ce45c509">
            Uppsala och Helsingborg är företaget faktiskt den största privata
            arbetsgivaren. Det är bara landstinget och kommunen som är större
            arbetsgivare.
          </note>
          <note n="0a42fdc5">
            I Uppsala har man 2 898 anställda, i Stockholm
          </note>
          <note n="64cb4889">
            2 918, i Helsingborg 627 och i Lund 217 anställda.
          </note>
          <note n="cfcd7352">
            Jag skulle kunna fortsätta uppräkningen.
          </note>
          <note n="821ab9d6">
            Ni kommer dessutom säkert att känna igen många av företagets
            produkter. Man tillverkar t.ex. Healon för ögonkirurgi, Salazopyrin
            för tarminflammationer,
          </note>
          <note n="99c22a06">
            Genotropin som är ett tillväxthormon, Fragmin för att förhindra
            blodproppar osv. Många av er kanske också tuggar på ett Nicorette
            då och då för att bli av med er rökning. Det här är ett företag
            som satsar väldigt stort på forskning. Man har 2 200 personer
            anställda inom forskning och utveckling. Företaget är dessutom
            det företag i Sverige som kanske har mest kunskap och mest erfarenhet
            av bioteknik och genteknik.
          </note>
          <note n="d7c1548f">
            Fru talman! Socialdemokraterna, Vänstern och jag säger troligtvis
            Miljöpartiets företrädare i finansutskottet anser inte att Pharmacia
            Upjohn är ett svenskt företag. Som en följd härav anser man inte
            att allemansfonderna, som har vissa små skattelättnader, skall
            få handla med aktier i bolaget.
          </note>
          <note n="8e1a01b4">
            Däremot vill man fixa ett minimalt litet kryphål i allemansfondernas
            placeringsregler så att de fonder som redan i dag äger aktier
            i bolaget skall få behålla dem eller sälja dem. Däremot skall
            ingen allemansfond få återköpa eller handla med aktien.
          </note>
          <note n="e79b4be6">
            Resultatet av det här trångsynta sättet att försöka lösa problemet
            är att man skapar fler problem för företaget, fler problem på
            aktiemarknaden. Man får inlåsnings- och snedvridningseffekter
            i aktien. Man ökar volatiliteten och får en sämre likviditet i
            aktien.
          </note>
          <note n="0c0204f9">
            Man diskriminerar svenska placerare. Man minskar det svenska
            ägandet i bolaget på sikt. Dessutom gör man det svårare för Volvo
            och staten att få ut ett bra pris på sina stora innehav av Pharmacia
            Upjohnaktier.
          </note>
          <note n="cf05839a">
            Vi moderater vill skapa en bättre och mer långsiktig politik
            för hushållssparande. Vi har föreslagit att samma regler skall
            gälla för privatpersoner oavsett om de sparar i aktier själva
            eller om de köper fondandelar i någon typ av fond. Vi vill återgå
            till den låga och enhetliga aktiebeskattning som gällde innan
            Socialdemokraternas återställare.
          </note>
          <note n="b7a5e836">
            Tyvärr finns det ingen majoritet för våra förslag i riksdagen.
            Just därför har vi i det här betänkandet försökt att göra en konstruktiv
            lösning för Pharmacia
          </note>
          <note n="fea4bcb2">
            Upjohn och andra sådana här globala företag.
          </note>
          <note n="04210db4">
            Vi vill föreslå att allemansfonderna skall få köpa och handla
            med aktier och andra värdepapper som ges ut av svenska företag
            samt företag vars aktier m.m.
          </note>
          <note n="bc953f64">
            noteras vid svensk börs. Om ni i dag röstar för det förslaget
            ger ni Pharmacia Upjohn stora möjligheter att bli ett globalt
            tillväxtföretag med många svenska ägare.
          </note>
          <note n="c5ca6766">
            Fru talman! Det är för mig obegripligt hur majoriteten i utskottet
            kan svälja det här dumma förslaget.
          </note>
          <note n="eee6da97">
            Det är ett förslag som dessutom kommer från Sveriges blivande
            statsminister, Göran Persson. Förslaget visar med skrämmande tydlighet
            att Göran Persson varken förstår sig på aktiemarknaden eller förstår
            hur man kan skapa ett bra tillväxtklimat i Sverige.
          </note>
          <note n="256fa00d">
            Att ena dagen sätta krokben för ett av Sveriges finaste tillväxtföretag,
            för att sedan om någon vecka återkomma med några tunna förslag
            om hur man skall få i gång tillväxten igen är en typ av politik
            som inte fungerar. Om vi vill skapa goda förutsättningar för tillväxt
            måste alla beslut som fattas här i kammaren vara kloka ur tillväxtsynpunkt.
          </note>
          <note n="92b6547c">
            Fru talman! Tyvärr är vi mycket långt från en sådan situation
            i dagens riksdag. Tack.
          </note>
          <note n="375eb345">
            Anf. 98 SUSANNE EBERSTEIN (s)
          </note>
          <note n="8be0ed89">
            Fru talman! Lagstiftningen om allemanssparande infördes den 1
            april 1984. Sparande kan ske på allemanssparkonto i bank och vissa
            andra institut och i högst två allemansfonder, där sparade medel
            placeras i aktier och andra värdepapper. Allemanssparandet blev
            omedelbart en mycket populär sparform under en tid då sparandet
            behövde uppmuntras och stimuleras.
          </note>
          <note n="f7b34005">
            Anledningen till populariteten var naturligtvis att räntan på
            allemansspar och värdestegringen i allemansfond var skattefria.
          </note>
          <note n="42c51c22">
            År 1993 upphörde den i beskattningshänseende gynnade särställningen,
            men återinfördes fr.o.m.
          </note>
          <note n="a9e680e2">
            1995, då det bedömdes som ett värdefullt bidrag för den svenska
            ekonomin att allemansfonderna främjar företagens tillgång på riskkapital.
            Syftet var också att gynna ett brett ägande av börsaktier.
          </note>
          <note n="ee9e18db">
            Allemansfondernas placeringsregler skiljer sig därför från vanliga
            värdepappersfonders, bl.a. genom att fonderna är begränsade till
            att huvudsakligen investera i svenska aktier eller aktierelaterade
            instrument. Svenskt näringsliv har också genom dessa regler erhållit
            ett betydelsefullt tillskott av riskkapital.
          </note>
          <note n="8d222813">
            Sparandet i allemansfonderna introducerades alltså som ett led
            i att öka basen för hushållens sparande och för att ge en möjlighet
            att tillföra svenskt näringsliv riskkapital. Det var just det
            som utgjorde skälet för skattesubventionering. Även vi som inte
            sparar i allemansfonder är med och betalar detta sparande. Anledningen
            är just att det är viktigt att ge svenska företag stöd.
          </note>
          <note n="40b14e75">
            För Per Bill, som bor i Uppsala och ser Pharmacias anläggning,
            kanske bolaget verkar svenskt. Men verkligheten är att de svenska
            aktieägarna i Pharmacia bytt sina aktier mot aktier i ett nybildat
            amerikanskt bolag, Pharmacia and Upjohn.
          </note>
          <note n="d61319d5">
            Gällande regler innebär att en allemansfonds medel till minst
            70 % skall vara placerade i svenska aktier och aktierelaterade
            instrument, upp till 25 % får placeras i räntebärande värdepapper,
            medan 5 % får placeras i andelar i andra värdepappersfonder. Den
            skattemässiga särbehandlingen upphörde vid utgången av 1993. Men
            sparandet har fr.o.m. den 1 januari
          </note>
          <note n="2c341136">
            1995 återigen blivit skattemässigt gynnat. Som skäl angavs återigen
            att allemansfonderna skall främja de svenska företagens tillgång
            på riskkapital.
          </note>
          <note n="4a5df0b5">
            Allemansfonderna äger 4 % av aktierna i Pharmacia. Det motsvarar
            ett värde av ca 2 miljarder kronor. Enligt nu gällande regler
            skulle detta innehav behöva säljas ut omedelbart. Avsikten med
            den föreslagna ändringen är primärt att undvika en kraftig kurspress
            och oroad aktiemarknad. När regeringen
          </note>
          <note n="08a56e1d">
            Bildt sålde ut Pharmacia utan urskiljning och utan tanke på framtida
            ägarstruktur öppnade man för utländskt övertagande och värnade
            inte om svenskt ägande och det svenska företagandet. Makten över
          </note>
          <note n="21a0306c">
            Pharmacia har också gått till utlandet. Mycket talar för att
            även Celsius är på väg åt samma håll, av samma anledning. Att
            man då, som i m- och kds-motionerna, påstår att man värnar om
            det svenska företagandet framstår inte som seriöst.
          </note>
          <note n="e2ded1cd">
            Eftersom syftet med att skattesubventionera allemansfonderna
            är just att värna om det svenska företagandet, finns det ingen
            anledning att gå längre än regeringen gjort i propositionen. Jag
            yrkar därför, fru talman, bifall till utskottets hemställan och
            avslag på motionerna.
          </note>
          <note n="551aa35e">
            Anf. 99 PER BILL (m) replik
          </note>
          <note n="80efa339">
            Fru talman! Jag skall bara ta upp två saker. Pharmacia Upjohn
            kunde inte ta till en lösning av typen
          </note>
          <note n="8a11c8ba">
            ABB på grund av amerikanska skatteregler som gjorde att man inte
            kunde ha den här typen av holdingbolag, vilket hade löst problemet
            på precis samma sätt som för ABB. Därför tvingades bolaget att
            ha sin juridiska hemvist i USA, medan man har delat upp företaget
            så att lika stor del och lika stort inflytande ligger i Sverige
            som i USA.
          </note>
          <note n="3fc52acd">
            Det andra jag vill poängtera är att när Göran Persson och ni
            andra sålde ut Nordbanken var det faktiskt fler utländska ägare
            som fick tilldelning än det var när den borgerliga tidigare regeringen
            sålde ut Pharmacia.
          </note>
          <note n="729e8ac2">
            Anf. 100 SUSANNE EBERSTEIN (s) replik
          </note>
          <note n="6003f4fd">
            Fru talman! Per Bill! Vi lagstiftar varken för eller emot ett
            enskilt företag. Per Bill påstår i dag - hur han nu kan veta det
            - att förslaget vi har framför oss leder till inlåsningar, snedvridningar,
            sämre likviditet, diskriminering och jag vet inte allt. Stackars
            alla bolag i världen, i så fall, som allemansfonderna inte är
            eller får vara intresserade av. De är verkligen drabbade.
          </note>
          <note n="b33609cf">
            För att inte tala om vad som skulle hända om Moderaterna kom
            i regeringsställning igen. Då skulle det bli etter värre, eftersom
            Moderaterna vill avskaffa allemansfondernas särställning helt
            och hållet.
          </note>
          <note n="5988d4fa">
            Nej, Per Bill, det är bara att erkänna att i det här fallet var
            det ett misstag av den borgerliga regeringen att sälja ut Pharmaciaaktierna
            utan eftertanke och strategi.
          </note>
          <note n="3728de7d">
            Anf. 101 PER BILL (m) replik
          </note>
          <note n="d60b9943">
            Fru talman! Vi som sitter i finansutskottet vet mycket väl att
            Pharmacia, fondhandlarföreningen och representanter för flera
            av allemansfonderna har berättat hur viktigt det är att riksdagen
            går på det borgerliga alternativet och att det kryphål som ni
            socialdemokrater skapar är alldeles för litet. Jag tror alltså
            inte att det råder något som helst tvivel om vilket som är det
            bästa förslaget.
          </note>
          <note n="5590ffef">
            Dessutom: Jag har åtminstone en Mastersutbildning från Handelshögskolan
            i Stockholm, så litet vet jag faktiskt om penningmarknad, kapitalmarknad,
            aktiemarknad, osv.
          </note>
          <note n="a79a0cdf">
            Anf. 102 SUSANNE EBERSTEIN (s) replik
          </note>
          <note n="3b4058fb">
            Fru talman! Eftersom Per Bill själv har berättat hur lönsamt
            Pharmacia är och kommer att vara i framtiden - och det finns verkligen
            ingen anledning för mig att ifrågasätta det - är det väl alldeles
            självklart att de som förvaltar allemansfondernas pengar skulle
            tycka att det vore härligt att få använda sin förvaltning helt
            utan restriktioner.
          </note>
          <note n="01a7c19a">
            Nej, Per Bill, torka krokodiltårarna och stå för den borgerliga
            regeringens beslut att urskillningslöst sälja ut aktierna, och
            hoppas att Celsius inte går samma väg
          </note>
          <note n="c540602a">
            - men det kanske gör mindre, för det bolaget ligger ju inte i
            Per Bills hemkommun.
          </note>
          <note n="d605fc84">
            Anf. 103 ROY OTTOSSON (mp)
          </note>
          <note n="9d8a029d">
            Fru talman! Den här frågan är komplicerad på ett sätt. Men tänk
            efter: Vi lever i en alltmer internationaliserad ekonomi. Företagen
            i Sverige och andra länder får ett alltmer blandat, internationellt
            ägande.
          </note>
          <note n="f8b8fcd2">
            Då är frågan om det verkligen är så klokt att göra som föreslås
            i propositionen och betänkandet, att mer eller mindre stänga ute
            viktiga kapitalplacerare som allemansfonderna - ja, förr eller
            senare utestänger man dem faktiskt, de tvingas ut ur företag med
            betydande utländskt ägande.
          </note>
          <note n="7dfd46bc">
            I Pharmaciafallet innebär det att inflytandet från de svenska
            ägarna med tiden blir mindre. Det ökar risken för att investeringarna
            vartefter styrs bort från
          </note>
          <note n="cbdfff9c">
            Sverige. Det innebär att vi i det här landet tappar arbetstillfällen,
            att vi tappar utveckling på ett väldigt viktigt tillväxtområde.
          </note>
          <note n="b84555c6">
            Vi har i utskottet stött propositionen, men efter att ha diskuterat
            frågan litet mer ingående har vi kommit fram till att det faktiskt
            är viktigare att se till att det svenska inflytandet i företaget
            bevaras och utvecklas än att hålla strikt på allemansfondernas
            regler. Vi kommer därför att stöda reservationen.
          </note>
          <note n="f4d370e7">
            Jag misstänker att allemansfonderna är på väg att ha spelat ut
            sin roll. De blir i längden omöjliga i en alltmer internationaliserad
            ekonomi. Det viktiga är ju faktiskt inte vem som äger, utan det
            viktiga är den ekonomiska utvecklingen, hur företagen fungerar
            och, för vår del, att vi får en bra utveckling i Sverige.
          </note>
          <note n="1cd9f1ea">
            Därför, fru talman, yrkar jag bifall till reservationen.
          </note>
          <note n="de11492a">
            Anf. 104 PER BILL (m)
          </note>
          <note n="6ceedd19">
            Fru talman! Det är mycket trevligt att Roy Ottosson och hans
            parti lyssnar och funderar, även efter det att klubban har fallit
            i finansutskottet. De har kommit fram till precis samma ståndpunkt
            som socialdemokraterna i Uppsala, nämligen att det förslag som
            läggs fram här i riksdagen är felaktigt och att det borgerliga
            förslaget är det bästa.
          </note>
          <note n="b6c637be">
            Anf. 105 SUSANNE EBERSTEIN (s)
          </note>
          <note n="a2c519c1">
            Fru talman! Roy Ottosson! Jag vill bara återigen påpeka att man
            måste komma ihåg syftet med allemansfonderna. Är det inte i stället
            så att vi skall eftersträva att AP-fonderna får köpa mer aktier?
            Om det blir möjligt kan vi också eftersträva det som Roy
          </note>
          <note n="a0da5168">
            Ottosson efterlyser. Det instrument som allemansfonderna utgör
            kan emellertid aldrig användas för att behålla företagen i Sverige.
          </note>
          <note n="8e5c13c8">
            Anf. 106 ROY OTTOSSON (mp)
          </note>
          <note n="34935e56">
            Fru talman! Där har Susanne Eberstein uppenbarligen fel. I det
            konkreta fall vi nu diskuterar, dvs.
          </note>
          <note n="9a3252d9">
            Pharmacia-Upjohn, minskar det svenska inflytandet i företaget
            om betänkandet går igenom. Det vill vi försöka förhindra eller
            åtminstone bromsa så långt det går.
          </note>
          <note n="ea15898a">
            Det är emellertid en svår avvägning. Det är därför vi i utskottet
            inte var beredda att ta ställning för reservationen. Vi ville
            tänka litet mer på det här. I och för sig framförde jag i utskottet
            liknande synpunkter som dem jag framför nu, dvs. att det är en
            svår avvägning mellan dels ägarinflytandet från svensk sida, dels
            placeringsreglerna för allemansfonderna - det är ju fråga om en
            skattesubvention för allemansfondernas del. Det var också därför
            som jag nyss antydde att skattesubventionen kanske är en dålig
            subvention. Vi borde kanske hitta bättre sätt än detta att få
            fram mer riskkapital till svenska företag.
          </note>
          <note n="caac2e73">
            I det aktuella fallet hotas ändå utvecklingen av ett i Sverige
            väldigt betydelsefullt företag, ett av framtidsföretagen, som
            växer mycket snabbt och som är en spjutspets in i framtiden. Vi
            har vägt de två argumenten och kommit fram till att det är viktigare
            att se till att svenskt ägande och svenskt inflytande på Pharmacia-Upjohn
            utvecklas och bevaras.
          </note>
          <note n="da0a2c80">
            Anf. 107 PER BILL (m)
          </note>
          <note n="492485b6">
            Fru talman! Det är mycket positivt att höra Roy
          </note>
          <note n="b89f3fc9">
            Ottosson tala. Jag håller helt med honom när det gäller allemansfondernas
            ägande.
          </note>
          <note n="196c11ca">
            Det är så typiskt att man sedan får höra socialdemokraternas
            tungor slinta och att de säger att det är nya löntagarfonder som
            skall äga Pharmacia. Det är inte tillväxt.
          </note>
          <note n="b3ab8e59">
            Anf. 108 SUSANNE EBERSTEIN (s)
          </note>
          <note n="b9ce3ca0">
            Fru talman! Jag sade AP-fonderna.
          </note>
          <note n="60df8a63">
            Överläggningen var härmed avslutad.
          </note>
          <note n="9f9ec5b0">
            (Beslut fattades efter 12 §.)
          </note>
          <note n="190a0781">
            10 § Försäljning av vissa högskolefastigheter vid Chalmers tekniska
            högskola i Göteborg, m.m.
          </note>
          <note n="1ecc780b">
            Föredrogs
          </note>
          <note n="7140cc95">
            Finansutskottets betänkande 1995/96:FiU3
          </note>
          <note n="580ad725">
            Försäljning av vissa högskolefastigheter vid Chalmers tekniska
            högskola i Göteborg, m.m. (prop.
          </note>
          <note n="5bebba0b">
            1995/96:66)
          </note>
          <note n="033db573">
            Anf. 109 SONJA REMBO (m)
          </note>
          <note n="a4f0d311">
            Fru talman! Vi har nu att behandla ytterligare en s.k. återställare,
            nämligen regeringens förslag till försäljning av vissa högskolefastigheter
            vid Chalmers tekniska högskola i Göteborg till Statliga Akademiska
          </note>
          <note n="1ffdb59a">
            Hus i Göteborg AB och återkallande av bemyndigandet till regeringen
            att lämna lån till Chalmers och
          </note>
          <note n="181561dc">
            Högskolan i Jönköping.
          </note>
          <note n="d4bea0c8">
            Som ett led i den borgerliga regeringens arbete med att höja
            utbildnings- och forskningsnivån i Sverige och ge utrymme för
            förnyelse, utveckling, ökad kvalitet och mångfald gavs universitet
            och högskolor en betydande frihet att själva bestämma om och ta
            det fulla ansvaret för sin egen organisation och verksamhet. De
            tidigare löntagarfondernas medel användes för att bilda ett antal
            forsknings- och utbildningsstiftelser.
          </note>
          <note n="4b2c44dd">
            Som ett led i dessa ansträngningar gavs Chalmers tekniska högskola
            och Högskolan i Jönköping möjligheter att drivas i stiftelseform.
            Detta skedde på de båda högskolornas egen begäran. Syftet var
            att genom mångfald i ägandet stimulera högskolesystemet ytterligare.
            Häri ingick att Chalmers enligt avtalet med staten skulle ges
            möjligheter att överta ägandet av mark och fastigheter.
          </note>
          <note n="dbaa2366">
            Forsknings- och utbildningsstiftelserna har inte lämnat den nuvarande
            regeringen någon ro. Stora ansträngningar har gjorts för att upphäva
            stiftelsernas självständighet och rådighet över sina tillgångar.
            Nu är det Chalmers och Jönköpings tur.
          </note>
          <note n="46c7b4a9">
            Jag uppehåller mig i fortsättningen vid Chalmers, eftersom frågan
            inte är lika aktuell för Högskolan i
          </note>
          <note n="956aa017">
            Jönköping.
          </note>
          <note n="ce31a93b">
            Förslaget i propositionen, som stöds av majoriteten i utskottet,
            innebär kortfattat att staten frånträder det avtal som tecknats
            mellan staten och Chalmers om överlåtelse av fastigheterna till
            Chalmers.
          </note>
          <note n="3bb534fb">
            Jag medger att här finns en komplikation. Göteborgs kommun har
            villkorat donationer av den mark som det är fråga om till att
            staten på marken uppför byggnader för utbildning och forskning.
            Likaså har inskrivits återgångsklausuler innebärande att mark
            och byggnader återgår till kommunen för den händelse att marken
            inte skulle komma att användas för föreskrivet ändamål. I flertalet
            av avtalen har också intagits förbud för staten att överlåta fastigheterna.
          </note>
          <note n="e0753d7a">
            Göteborg har i de förhandlingar som har följt på stiftelsebildningen
            krävt ersättning av staten för att återta markvillkoren. Någon
            uppgörelse har ännu inte kommit till stånd, i varje fall inte
            någon som jag är medveten om. Jag kan inte finna någon annan förklaring
            till kommunens hittillsvarande kallsinnighet och bristande intresse
            för Chalmers framtid än att också den är socialdemokratiskt styrd.
          </note>
          <note n="15130c6b">
            En delfråga är den mark som behövs för fastighetsbildning avseende
            ett länge efterlängtat mikroelektronikcentrum som är under uppbyggnad
            och som har blivit kraftigt försenat på grund av oklarheten om
            markfrågorna. I denna fråga har emellertid Göteborg visat god
            vilja genom att återta markvillkoret. Men inte ens detta har kunnat
            förmå regeringen att gå vidare.
          </note>
          <note n="1ff69ea9">
            Regeringens bristande vilja att försöka lösa frågan avspeglas
            också i dess vägran att i avvaktan på resultatet av förhandlingarna
            förlänga den option som
          </note>
          <note n="622ec3b2">
            Chalmers hade och också utnyttjade på avtalad tid.
          </note>
          <note n="44b867db">
            Är det då viktigt för Chalmers att äga sina egna lokaler? Ja,
            självklart är det viktigt. Ägande och ansvar hör samman. Det skulle
            ge stiftelsen den fulla frihet som avsågs med stiftelsens bildande.
            Det skulle också ge större effektivitet i förvaltningen.
          </note>
          <note n="cd27655b">
            Jag vill gärna citera vad de tre fackliga organisationerna vid
            Chalmers skrev i en artikel den 26 oktober i år i Göteborgs-Posten:
            "Regeringens förslag gör att viss klarhet skapas och att förutsättningar
            för
          </note>
          <note n="86c73db7">
            Chalmers att gå vidare nu finns. Det är samtidigt oklart hur
            förslaget praktiskt skall genomföras då
          </note>
          <note n="0efd7497">
            Göteborgs kommun inte utfäst sig att medverka. Med förslaget
            begränsas också möjligheten för Chalmers att kunna visa positiva
            resultat genom sin nya verksamhetsform då skolan inte tillåts
            äga fastigheterna.
          </note>
          <note n="379d9d2e">
            Vidare försämras möjligheten att lyckas på lång sikt, då eget
            ägande av fastigheterna var en avgörande verksamhetsfördel med
            stiftelsebildningen. Möjligheten finns fortfarande att Chalmers
            får äga sina fastigheter. Och därmed ges den fulla frihet som
            avsågs med stiftelsebildningen. Detta ser vi som den bästa lösningen.
            Drivfjädern för Chalmers att lyckas, som skulle blivit tvingande
            med eget ägande, försvinner delvis om stiftelsen vingklipps på
            det sätt som nu föreslås. Regeringen ger med sin proposition Chalmers
            rätten att misslyckas. Detta är dåligt." Så skriver de fackliga
            organisationerna vid Chalmers.
          </note>
          <note n="309063a7">
            Fru talman! Regeringens argument för att frångå avtalen är krystade.
            Bl.a. framhålls det som konkurrenssnedvridande om Chalmers och
            inte KTH skulle äga sina fastigheter. Detta argument tyder på
            att regeringen anser att Chalmers fastighetsförvaltning skulle
            kunna bli effektivare än den som KTH är hänvisad till. Slutsatsen
            borde snarare vara att också KTH
          </note>
          <note n="739f61e3">
            skulle ges möjligheter att, om man så önskar, få äga den mark
            och de fastigheter som man inte redan äger.
          </note>
          <note n="3385ba54">
            Ett annat argument är att det i Göteborg skulle komma att finnas
            två aktiebolag som var för sig skulle äga och förvalta universitets-
            och högskolefastigheter.
          </note>
          <note n="ab96d8d6">
            Något objektivt argument eller empiriskt underlag för att visa
            att detta skulle vara negativt anförs inte.
          </note>
          <note n="699d1c3f">
            Likaså anförs i propositionen att Göteborgs universitet skulle
            tvingas hyra vissa av sina lokaler av ett fastighetsbolag som
            skulle ägas av Stiftelsen Chalmers tekniska högskola. Jaha, frågar
            jag mig. Än sedan då? Skulle det vara så mycket sämre än att hyra
            av Statens Fastighetsverk, Statliga Akademiska Hus i
          </note>
          <note n="a3fb3c64">
            Göteborg AB eller för den delen av en kommunal eller privat fastighetsägare?
            Det handlar om 15 % av lokalkostnaderna.
          </note>
          <note n="aec53ca2">
            Vidare sägs att de lån till de båda högskolorna som staten har
            utlovat i avtalen skulle stå i motsatsställning till statens ambitioner
            att sanera sina finanser. För det första är villkoren knappast
            så fördelaktiga att staten skulle ta någon nämnvärd risk. För
            det andra blir det knappast fördelaktigare att staten nu tvingas
            stå som låntagare till Chalmers investeringar, i första hand den
            halva miljard som mikroelektronikcentrumet projekterats till.
            Chalmers har också förklarat sig beredd att diskutera finansieringsfrågorna.
            Det tycker jag regeringen skall göra. Det här är ingenting annat
            än svepskäl och utgör inte hållbara motiv för att staten skall
            frångå sina åtaganden gentemot Chalmers.
          </note>
          <note n="b20261ac">
            I stället bör staten medverka till att förnyade förhandlingar
            kommer till stånd med Göteborgs kommun och Chalmers. Det är fullständigt
            obegripligt att kommunen skulle kunna acceptera att marken av
            staten kan överlåtas till Statliga Akademiska Hus i
          </note>
          <note n="7fc36cd0">
            Göteborg AB, men inte till Stiftelsen Chalmers tekniska högskola
            enligt de avtal som träffades vid stiftelsens bildande.
          </note>
          <note n="77d5f5b6">
            Propositionens ihålighet framgår också av att en förutsättning
            för ett genomförande av regeringens intentioner är att pågående
            överläggningar mellan staten och kommunen leder till att de formella
            hindren undanröjs och att statens eventuella förpliktelser gentemot
            kommunen samtidigt upphör. Detta kostar förmodligen staten någonting.
            I dag kanske vi kan få veta hur mycket.
          </note>
          <note n="b0cb9542">
            Det borde således vara fullt möjligt att åstadkomma ett avtal
            i vilket Chalmers ikläder sig en skyldighet att uppfylla ändamålsförpliktelserna
            och accepterar återgångsklausulerna i avtalen mellan Göteborg
            och staten. Syftet med dessa villkor - att fastigheterna inte
            används för andra ändamål än utbildning och forskning - sammanfaller
            med Chalmers intressen.
          </note>
          <note n="0871a344">
            Och vem kan utgöra en bättre garanti för att fastigheterna i
            framtiden används för det avsedda ändamålet än just den högskola
            som bedriver sin verksamhet i fastigheterna?
          </note>
          <note n="cfe26af6">
            Chalmers är i dag en av Nordens mest framstående tekniska högskolor
            med en erkänt högklassig utbildning och forskning. Chalmers ambition
            är att utvecklas till en ledande teknisk högskola i världen. Som
            svenska och göteborgare är jag stolt över Chalmers.
          </note>
          <note n="f04e0406">
            Men jag är djupt bedrövad över det politiska spel som pågår mellan
            den socialdemokratiska regeringen och socialdemokraterna i Göteborg
            och som har inneburit att Chalmers har fått ägna värdefull kraft
            åt förhandlingar och därigenom förött dyrbar tid.
          </note>
          <note n="8e9c8e82">
            Jag uppmanar socialdemokraterna i riksdagen och i Göteborg: Släpp
            den statliga tvångströjan, ge Chalmers full rådighet över sina
            fastigheter och fullborda stiftelsebildningen. Ge Chalmers rätten
            att lyckas!
          </note>
          <note n="8aa00562">
            Fru talman! Jag yrkar bifall till den reservation i
          </note>
          <note n="c80f3630">
            FiU3 som de fyra tidigare regeringspartierna står bakom.
          </note>
          <note n="2e1c8884">
            Anf. 110 SONIA KARLSSON (s)
          </note>
          <note n="1fbc34de">
            Fru talman! Den här frågan är nog inte så svår som det låter
            när man lyssnar på Sonja Rembo. Det handlar om en effektiv förvaltning
            av fastigheter. Det handlar om att ta vara på de stora fördelar
            som finns i ett samlat ägande och en samordnad förvaltning av
            universitetsfastigheterna i Göteborg. Och det skapas inga nya
            problem vare sig för byggandet av ett mikroelektronikcentrum eller
            för Chalmers verksamhet i övrigt.
          </note>
          <note n="27dfde32">
            Låt mig ta det från början. I finansutskottet tillstyrker vi
            att vissa högskolefastigheter som ägs av staten och som upplåtits
            för Chalmers tekniska högskola skall försäljas till Statliga Akademiska
            Hus i
          </note>
          <note n="425e9bc9">
            Göteborg AB. Vidare föreslår vi att riksdagen återkallar bemyndigandet
            för regeringen att lämna lån till
          </note>
          <note n="d423c269">
            Stiftelsen Chalmers Tekniska Högskola och Stiftelsen
          </note>
          <note n="181561dc">
            Högskolan i Jönköping.
          </note>
          <note n="7d9b2c97">
            Bakgrunden är denna. Statliga Akademiska Hus AB
          </note>
          <note n="5b6bacbb">
            ägs till 100 % av staten. Detta bolag äger i sin tur sju dotterbolag
            som av staten förvärvat fastigheter som nyttjas för universitet
            och högskolor. I propositionen erinras om att Statliga Akademiska
            Hus i Göteborg
          </note>
          <note n="a1888810">
            AB är bildat för att äga och effektivt förvalta utbildningsfastigheter.
            Regeringen anser att det finns betydande vinster med ett samlat
            ägande och en samordnad förvaltning av universitetsfastigheterna
            i Göteborg. Om Chalmers Tekniska högskola skulle äga fastigheterna
            leder det dessutom till olika förutsättningar för olika universitet
            och högskolor. Kungliga
          </note>
          <note n="bae729f4">
            Tekniska högskolan och Chalmers tekniska högskola skulle inte
            konkurrera på lika villkor.
          </note>
          <note n="3163b1a7">
            Även i utbildningsutskottets yttrande konstateras att det finns
            stora fördelar i ett samlat ägande och en samordnad förvaltning
            av universitetsfastigheterna i
          </note>
          <note n="e1fb7832">
            Göteborg. Utskottet finner att det är logiskt att så sker. Att
            vara under en gemensam förvaltning driftsmässigt och ekonomiskt
            ger vinster som bör tillvaratas. Dessutom är det självfallet en
            fördel om samma förutsättningar råder för våra universitet och
            högskolor.
          </note>
          <note n="99101f29">
            I finansutskottet delar vi de bedömningar som görs både av regeringen
            i propositionen och av utbildningsutskottet i dess yttrande till
            oss.
          </note>
          <note n="84957ea2">
            Som har sagts här, har Moderaterna, Folkpartiet,
          </note>
          <note n="5e364f2b">
            Centern och kds i sin reservation motsatt sig regeringens förslag,
            precis på det sätt som Sonja Rembo har redovisat.
          </note>
          <note n="339b01b3">
            Förutom de "ideologiska" skäl som Sonja Rembo har mot ett fortsatt
            statligt ägande av de fastigheter vi talar om, har i debatten
            också framförts att ett byggande av ett mikroelektronikcentrum
            vid Chalmers skulle fördröjas och försvåras av ett bifall till
            regeringens förslag. Utskottet vill särskilt framhålla att detta
            inte är fallet.
          </note>
          <note n="64e78a07">
            En projektering och ett byggande av ett mikroelektronikcentrum
            skulle kunna påbörjas omgående efter det att Chalmers har tecknat
            ett preliminärt avtal med
          </note>
          <note n="03ff1e99">
            Statens fastighetsverk. Ett byggande av ett mikroelektronikcentrum
            påverkas alltså inte på något sätt av den fråga som vi nu diskuterar.
          </note>
          <note n="7d773c48">
            Eftersom Sonja Rembo i sitt anförande underströk att detta kraftigt
            skulle ha försenats tycker jag att det finns skäl att gå in på
            just det här ärendet litet mer.
          </note>
          <note n="82ae6d10">
            Representanter från Chalmers tekniska högskola uppvaktade utbildningsutskottet
            den 9 november.
          </note>
          <note n="522672ea">
            Både jag och Sonja Rembo var med på utbildningsutskottet och
            lyssnade. Där sade man från Chalmers sida att detta hade dragit
            ut på tiden. Man var osäker och trodde inte att man skulle kunna
            komma i gång att bygga.
          </note>
          <note n="b7aeb2ca">
            Det förhåller sig på det viset att regeringen den 5
          </note>
          <note n="4a6cf834">
            oktober uppdrog åt Statens fastighetsverk att utreda förutsättningarna
            för att överta det pågående projektet och byggandet av detta center
            från Chalmers tekniska högskola. Regeringen sade till Fastighetsverket
            att man ville ha en redovisning senast den 15 november.
          </note>
          <note n="00205156">
            Den 9 november skrev Statens fastighetsverk och meddelade regeringen
            att Chalmers, som man hade haft samtal med, fortfarande inte hade
            kommit in med de handlingar som Chalmers hade lovat att lämna
            in.
          </note>
          <note n="a3a376ee">
            Det gällde underlag och arkitekthandlingar. Därför kunde inte
            Fastighetsverket lämna detta till regeringen den 15 november.
          </note>
          <note n="fd145411">
            Finansutskottet justerade det här ärendet den 21
          </note>
          <note n="a46db9b6">
            november, och då hade fortfarande inga handlingar kommit in till
            Fastighetsverket, trots att man från
          </note>
          <note n="377e897d">
            Chalmers sida den 9 november påstod att det var andra som försenade
            detta.
          </note>
          <note n="8a82689b">
            Om det är någon som har fördröjt detta ärende är det Chalmers.
          </note>
          <note n="6cb3de63">
            Jag vill med detta yrka bifall till hemställan i finansutskottets
            betänkande i dess helhet och avslag på reservationen.
          </note>
          <note n="b847a71e">
            Anf. 111 SONJA REMBO (m)
          </note>
          <note n="1d574aed">
            Fru talman! Sonia Karlsson säger att det inte är några problem.
            Låt mig återgå till vad de fackliga representanterna skriver.
            Det kan kanske förklara vad det handlar om.
          </note>
          <note n="8eed8c6b">
            När Chalmers blev stiftelsehögskola 1994 var frågan om fastigheternas
            ägande den viktigaste frihetsfrågan. Tidigare ägde och förvaltade
            staten själv sina fastigheter. Nybyggnation i Chalmers regi var
            omöjlig. Långa projekttider där ansvaret för projektering och
            kostnadsutveckling låg utanför högskolans kontroll bidrog till
            ett trögt, dyrt och ineffektivt system.
          </note>
          <note n="8ac608ee">
            Dessa verksamhetshinder skulle helt försvinna om
          </note>
          <note n="7c7b89bb">
            Chalmers fick kontroll och rådighet över alla egna resurser.
            Chalmers ledning ansåg att skolan bättre än någon annan skulle
            kunna ikläda sig rollen som ägare och förvaltare av fastigheterna
            då staten varit en dålig värd.
          </note>
          <note n="2323126e">
            Så ser verkligheten ut, Sonia Karlsson. Och det är en mycket
            bra beskrivning av de problem som uppstår när man måste ta in
            ytterligare en part, nämligen staten, i en sådan verksamhet.
          </note>
          <note n="462a258f">
            Om vilken produktionsverksamhet som helst skulle tvingas att
            gå via staten för att göra sina investeringar i egna fastigheter
            där man bedriver sin verksamhet skulle vi se att det helt enkelt
            inte fungerar.
          </note>
          <note n="7e546b3c">
            Det blir trögt, ineffektivt och dyrbart. Det går ut över verksamheten.
          </note>
          <note n="c4d625e0">
            Det är detta, Sonia Karlsson, som är det bärande motivet för
            stiftelsebildningen och för att stiftelsen skulle få äga sina
            fastigheter. Det var en av förutsättningarna för att Chalmers
            skulle ge sig in i stiftelseformen över huvud taget.
          </note>
          <note n="6a735dcb">
            Men socialdemokraterna i regeringen har med hjälp av socialdemokraterna
            i Göteborg av ideologiska skäl satt ett streck i räkningen för
            en effektivisering av Chalmers verksamhet.
          </note>
          <note n="e7b6185e">
            Anf. 112 SONIA KARLSSON (s)
          </note>
          <note n="1fb1eebc">
            Fru talman! Om man skall hänvisa till ideologiska skäl tror jag
            att det fanns ganska mycket ideologi i att regeringen den 15 september
            1994 beslutade om överlåtelseavtalet till Chalmers i Göteborg.
            Det var tre dagar före valet, och jag tror att det låg ganska
            mycket ideologi i det.
          </note>
          <note n="f8c315e8">
            Den historiska bakgrunden är ju denna. År 1993
          </note>
          <note n="e2ae90b4">
            beslutade riksdagen att dela upp Kungliga byggnadsstyrelsen i
            Vasakronan, Statens fastighetsverk och
          </note>
          <note n="ed69cc8b">
            Statliga Akademiska Hus. Det var just för att Statliga
          </note>
          <note n="227ca901">
            Akademiska Hus skulle ta hand om dessa universitetsfastigheter,
            att man skulle få en närmare och snabbare kontakt och få en bra
            förvaltning.
          </note>
          <note n="22fc5433">
            Nu kan vi se att Statens fastighetsverk har gått in till Chalmers
            och bett om att få ett underlag för att man snabbt skall kunna
            ta över och få i gång byggandet. Det är Chalmers som inte har
            lämnat in handlingarna i tid för att detta skall hinna bli gjort.
          </note>
          <note n="4aba02c4">
            Anf. 113 SONJA REMBO (m)
          </note>
          <note n="d7076c51">
            Fru talman! Jag tycker att Sonia Karlsson skall tala med Chalmers.
            Det är mycket intressanta diskussioner och mycket intressanta
            inblickar man får i det spel som har pågått och fortfarande pågår.
          </note>
          <note n="648778ee">
            Det är också märkligt att se hur socialdemokraterna har ändrat
            sig på den här punkten. När riksdagen antog finansutskottets betänkande
            1992/93 nr 8 om den nya organisationen för förvaltning av statens
            fastigheter och lokaler skrev socialdemokraterna i finansutskottet
            en reservation där de sade att det även kan vara rimligt att överväga
            att ge universitet och högskolor möjligheter till egen förvaltning
            av de fastigheter som utnyttjas i verksamheten. På den reservationen
            står bl.a. Sonia Karlssons namn med.
          </note>
          <note n="9729a378">
            Jag förstår inte varför Sonia Karlsson helt har ändrat uppfattning
            på den här punkten och inte vill ge
          </note>
          <note n="1abedb33">
            Chalmers den möjlighet som nu finns att faktiskt äga sina fastigheter.
          </note>
          <note n="1c9decd5">
            Jag tycker också att det finns anledning att gå tillbaka till
            detta. Om nu inte Sonia Karlsson vill lyssna på mig, kan hon åtminstone
            lyssna på facket vid
          </note>
          <note n="f1da4ffb">
            Chalmers. De tycker jag inte är alldeles orimligt. De säger så
            här: Vi förstår att en socialdemokratisk regering kan känna begränsad
            entusiasm för ett avtal ingånget av en borgerlig regering. Att
            helt gå vid sidan av träffade avtal, som nu sker, är ett svek
            mot tidigare utfästelser. Vi ser det som oacceptabelt.
          </note>
          <note n="facf5e96">
            Man talar också om att stiftelsebildningen föregicks av kontakter
            mellan Chalmers och socialdemokraterna, som då var i opposition,
            för att man skulle förvissa sig om att avtalet skulle komma att
            genomföras. Man fick den uppfattningen att socialdemokraterna
            skulle acceptera stiftelsen. Detta tysta medgivande var avgörande
            för att Chalmers ledning accepterade stiftelseerbjudande hösten
            1993.
          </note>
          <note n="b418b952">
            Det är en hårresande inkonsekvens som visas av socialdemokraterna
            i den här frågan, Sonia Karlsson.
          </note>
          <note n="649d6346">
            Det är ett helt oacceptabelt agerande.
          </note>
          <note n="9669706f">
            Anf. 114 SONIA KARLSSON (s)
          </note>
          <note n="1c52a8e2">
            Fru talman! Det är faktiskt litet roande att lyssna på Sonja
            Rembo. Om det nu var så hårresande att socialdemokraterna ändrade
            sig måste jag tala om även Sonja Rembo och moderaterna ändrade
            sig.
          </note>
          <note n="b79767d0">
            När beslutet om Fastighetsverket, Vasakronan och
          </note>
          <note n="7f0c9cf4">
            Statliga Akademiska Hus fattades hänvisade man till att det var
            så bra att universitetsfastigheterna hamnade inom Statliga Akademiska
            Hus. Det finns även skriftligt på det Sonja Rembo. Om vi skall
            ta den diskussionen kan vi konstatera att vi har ändrat oss på
            flera håll.
          </note>
          <note n="d4eee9f6">
            I reservationen diskuterade vi socialdemokrater att det eventuellt
            var möjligt att föra över den här förvaltningen till universiteten.
            Det gjorde vi därför att det fortfarande handlar om statligt ägda
            fastigheter.
          </note>
          <note n="ad5e37b7">
            Det var inte så att de skulle privatiseras och säljas.
          </note>
          <note n="246056a3">
            Det är en betydande skillnad.
          </note>
          <note n="1d0d4595">
            Jag tycker vidare att moderaterna oftare borde lyssna på de fackliga
            representanterna. Jag tror att man efter hand kommer att inse
            att det inte är någon fara å färde. Det kommer att bli ett byggande
            bara man får ordning på handlingarna.
          </note>
          <note n="91280ab4">
            Jag kan informera om att man nu har kommit så långt i diskussionerna
            mellan Fastighetsverket, Chalmers och Statliga Akademiska Hus
            att man skall ha ett möte den 19-20 december för att påbörja projekteringen.
            Fastighetsverket kommer sedan i vecka 3
          </note>
          <note n="d71f47f8">
            eller vecka 4 att överlämna ärendet till Finansdepartementet.
            Jag tror att vi kan lugna de fackliga representanterna med det
            blir ett byggande och att det kommer att bli ordning på det här.
          </note>
          <note n="626f1207">
            Anf. 115 SONJA REMBO (m)
          </note>
          <note n="8f896fe1">
            Fru talman! Bara helt kort: Det gläder mig om man sätter sig
            ned och talas vid. Jag hoppas att man kommer fram till en konstruktiv
            lösning.
          </note>
          <note n="1b650701">
            Låt mig bara för att det inte skall uppstå något missförstånd
            poängtera att det faktiskt var den tidigare borgerliga regeringen
            som lade fram förslaget om stiftelsebildningen och om att Chalmers
            skulle få äga sina fastigheter.
          </note>
          <note n="0f5442c6">
            Anf. 116 SONIA KARLSSON (s)
          </note>
          <note n="46e6f040">
            Fru talman! Vi var som bekant mycket emot att man skulle föra
            över 18 miljarder av allmänna medel till privata stiftelser. Vi
            inlade en klar reservation mot detta.
          </note>
          <note n="c85c41e5">
            Också jag tycker att det är bra att vi kan få en diskussion om
            projekteringen. Statens fastighetsverk har sedan den 5 oktober
            på regeringens uppdrag försökt att få i gång sådana diskussioner
            med Chalmers, och de har nu äntligen kommit till stånd.
          </note>
          <note n="60df8a63">
            Överläggningen var härmed avslutad.
          </note>
          <note n="9f9ec5b0">
            (Beslut fattades efter 12 §.)
          </note>
          <note n="535e8d32">
            11 § Riksdagens revisorers verksamhet under budgetåret 1994/95
          </note>
          <note n="1ecc780b">
            Föredrogs
          </note>
          <note n="885abb1d">
            Finansutskottets betänkande 1995/96:FiU4
          </note>
          <note n="c9247cb0">
            Riksdagens revisorers verksamhet under budgetåret 1994/95 (redog.
            1995/96:RR1)
          </note>
          <note n="f92b5bb9">
            Talmannen konstaterade att ingen talare var anmäld.
          </note>
          <note n="9f9ec5b0">
            (Beslut fattades efter 12 §.)
          </note>
          <note n="8a8748e9">
            12 § Samhällstjänst
          </note>
          <note n="1ecc780b">
            Föredrogs
          </note>
          <note n="3f033fc7">
            Justitieutskottets betänkande 1995/96:JuU6
          </note>
          <note n="4b0e507d">
            Samhällstjänst (prop. 1995/96:51)
          </note>
          <note n="f92b5bb9">
            Talmannen konstaterade att ingen talare var anmäld.
          </note>
          <note n="c8183f43">
            Beslut
          </note>
          <note n="ca2b3b41">
            UU8 Nordiska samarbetsöverenskommelsen
          </note>
          <note n="7ec0f454">
            Kammaren biföll utskottets hemställan.
          </note>
          <note n="5da43c3a">
            UU10 Europa-Medelhavsavtalet med Tunisien
          </note>
          <note n="7ec0f454">
            Kammaren biföll utskottets hemställan.
          </note>
          <note n="bde6e79f">
            KU10 Sjukvårdssamverkan mellan landsting
          </note>
          <note n="7ec0f454">
            Kammaren biföll utskottets hemställan.
          </note>
          <note n="1fd47fbb">
            KU16 Vilande förslag om avbrytande av tillståndsgivningen på
            lokalradioområdet
          </note>
          <note n="7ec0f454">
            Kammaren biföll utskottets hemställan.
          </note>
          <note n="4fc5d9a4">
            FiU2 Ändringar i lagen om allemanssparande, m.m.
          </note>
          <note n="828c65de">
            Mom. 1 (ändring i lagen om allemanssparande)
          </note>
          <note n="9d1413c7">
            1. utskottet
          </note>
          <note n="14bfc462">
            2. res. (m, c, fp, kds)
          </note>
          <note n="6615402c">
            Votering:
          </note>
          <note n="d01c9f81">
            165 för utskottet
          </note>
          <note n="e2d8eeb1">
            146 för res.
          </note>
          <note n="71eaee7a">
            38 frånvarande
          </note>
          <note n="7ec0f454">
            Kammaren biföll utskottets hemställan.
          </note>
          <note n="94ea9add">
            Partivis fördelning av rösterna:
          </note>
          <note n="9ce1890e">
            För utskottet: 146 s, 19 v
          </note>
          <note n="53c7bea3">
            För res.: 73 m, 22 c, 23 fp, 17 mp, 11 kds
          </note>
          <note n="a5f1a1f0">
            Frånvarande: 15 s, 7 m, 5 c, 3 fp, 3 v, 1 mp, 4 kds
          </note>
          <note n="c26317ee">
            Mom. 2 och 3
          </note>
          <note n="7ec0f454">
            Kammaren biföll utskottets hemställan.
          </note>
          <note n="8b9002ee">
            FiU3 Försäljning av vissa högskolefastigheter vid
          </note>
          <note n="f90a0c3d">
            Chalmers tekniska högskola i Göteborg, m.m.
          </note>
          <note n="9d1413c7">
            1. utskottet
          </note>
          <note n="14bfc462">
            2. res. (m, c, fp, kds)
          </note>
          <note n="6615402c">
            Votering:
          </note>
          <note n="40fb58e0">
            182 för utskottet
          </note>
          <note n="631528f5">
            131 för res.
          </note>
          <note n="e71f59d0">
            36 frånvarande
          </note>
          <note n="7ec0f454">
            Kammaren biföll utskottets hemställan.
          </note>
          <note n="94ea9add">
            Partivis fördelning av rösterna:
          </note>
          <note n="c420d480">
            För utskottet: 146 s, 19 v, 17 mp
          </note>
          <note n="38f67c0a">
            För res.: 73 m, 23 c, 23 fp, 12 kds
          </note>
          <note n="505548ce">
            Frånvarande: 15 s, 7 m, 4 c, 3 fp, 3 v, 1 mp, 3
          </note>
          <note n="f37c7536">
            kds
          </note>
          <note n="d4e75392">
            FiU4 Riksdagens revisorers verksamhet under budgetåret 1994/95
          </note>
          <note n="7ec0f454">
            Kammaren biföll utskottets hemställan.
          </note>
          <note n="53ab96a8">
            JuU6 Samhällstjänst
          </note>
          <note n="7ec0f454">
            Kammaren biföll utskottets hemställan.
          </note>
          <note n="1179d586">
            Beslut om uppskjuten votering
          </note>
          <note n="c397df01">
            På förslag av talmannen medgav kammaren att de ärenden som hann
            debatteras färdigt under återstoden av dagens sammanträde fick
            avgöras vid arbetsplenum torsdagen den 7 december.
          </note>
          <note n="0c16139e">
            13 § Tvåpartsprocess m.m. i de allmänna förvaltningsdomstolarna
          </note>
          <note n="1ecc780b">
            Föredrogs
          </note>
          <note n="707c62c5">
            Justitieutskottets betänkande 1995/96:JuU7
          </note>
          <note n="db847246">
            Tvåpartsprocess m.m. i de allmänna förvaltningsdomstolarna (prop.
            1995/96:22)
          </note>
          <note n="95ec4dc9">
            Anf. 117 ALICE ÅSTRÖM (v)
          </note>
          <note n="bca15ea9">
            Fru talman! Vi skall i dag fatta beslut om att ändra i vårt rättegångsförfarande
            - om att införa en tvåpartsprocess i de allmänna förvaltningsdomstolarna.
          </note>
          <note n="e4f21f3a">
            Det är ett både viktigt och bra steg. Vänsterpartiet tycker att
            tvåpartsprocess i de allmänna förvaltningsdomstolarna är en bra
            utveckling. Men i dag ser vi också en utveckling där mycket inom
            vårt rättsväsende omprövas, effektiviseras och ändras. Det är
            otroligt viktigt att i dessa förändringar se en helhetsbild och
            att skapa ett sammanhang i rättsväsendet.
          </note>
          <note n="0e2a4c8c">
            När man nu inför tvåpartsprocessen i förvaltningsmål ändrar sig
            denna typ av mål på ett ganska radikalt sätt. Domstolarna har
            fortfarande utredningsskyldighet, men en tvåpartsprocess innebär
            ändå att denna utredningsskyldighet kommer att urholkas.
          </note>
          <note n="f1f6f76d">
            Detta har påpekats av många remissinstanser. I kontakter som
            jag har haft med domstolar och med olika människor inom rättsväsendet
            har det också påpekats att denna förändring och förskjutning kommer
            att ske i och med ett tvåpartsförhållande.
          </note>
          <note n="a229e258">
            Att införa ett system med tvåpartsprocess är inte fel. Men i
            propositionen finns inga lagförslag som ändrar på domstolarnas
            utredningsskyldighet. Förskjutningen kommer att innebära att enskilda
            människor kommer att ställas emot en myndighet som är part i ett
            mål. Det är bara att konstatera att myndigheten har en helt annan
            möjlighet att förbereda sina ärenden - man har en utredningskapacitet
            bakom sig
          </note>
          <note n="df0f6ac7">
            - än vad den enskilda personen har. När tillgången till rättshjälp
            inte är lika stor som i andra mål - rättshjälpen är väldigt begränsad
            i förvaltningsmål - innebär det att den enskilda människan kommer
            i kläm.
          </note>
          <note n="4b7d5dfd">
            Vi i Vänsterpartiet är positiva till förändringarna.
          </note>
          <note n="27c3fee6">
            Vi är positiva till en tvåpartsprocess. Men när man inte samtidigt
            gör övervägningar som ger enskilda människor större möjlighet
            till rättshjälp innebär denna förändring att rättssäkerheten för
            den enskilda människan minskar. Det kan Vänsterpartiet aldrig
            ställa upp på. Därför yrkar vi avslag på propositionen, trots
            att vi är överens med majoriteten om att det är en bra reform.
          </note>
          <note n="dc0082ad">
            Man beviljar inte människor möjlighet till rättshjälp i annan
            utsträckning än tidigare. Vi vet också att den utredning som ser
            över frågorna om rättshjälp inte gäller utvidgning av möjligheter
            till rättshjälp utan tvärtom besparingar inom detta område. Därför
            kan vi inte se reformen genomföras.
          </note>
          <note n="a8ffb5de">
            Vi i Vänsterpartiet önskar att regeringen tar kritiken på allvar.
            Det kommer kritik från många olika håll som innebär att det finns
            en fara i förslaget. Vi önskar att man ser över frågan och återkommer
            med en proposition där det görs en koppling till ökade möjligheter
            till rättshjälp.
          </note>
          <note n="8a3e5b56">
            Det är viktigt att den enskilda människans rättssäkerhet inte
            minskar utan tvärtom ökar när man ändrar och gör stora förändringar
            i rättssystemen. Därför, fru talman, yrkar vi avslag på propositionen.
            Jag yrkar bifall till vår reservation. Jag önskar att vi allihop
            i kammaren ser till att vi får tillbaka detta mycket bra förslag
            och att det då är förstärkt på ett oerhört viktigt område.
          </note>
          <note n="e31493e5">
            I detta anförande instämde Ewa Larsson (mp).
          </note>
          <note n="2f3f2ae9">
            Anf. 118 GÖRAN MAGNUSSON (s)
          </note>
          <note n="0d71fb3e">
            Fru talman! Jag skall börja med att yrka bifall till justitieutskottets
            betänkande nr 7 som handlar om tvåpartsprocess i förvaltningsdomstolarna.
            Samtidigt vill jag yrka avslag på reservationen.
          </note>
          <note n="34294c04">
            Frågan om tvåpartsprocess i förvaltningsdomstolarna har diskuterats
            i olika sammanhang och den har också utretts. Senast lämnade Domstolsutredningen
            vissa förslag på det här området.
          </note>
          <note n="216f93a6">
            Regeringen har i sin proposition föreslagit att man skall införa
            en obligatorisk tvåpartsprocess, där den myndighet som först fattar
            beslut i ärendet blir motpart alternativt får rätt att överklaga
            ett beslut i en förvaltningsdomstol som går myndigheten emot.
          </note>
          <note n="e8af225a">
            I propositionen har man undantagit socialförsäkringsmålen från
            den här processförändringen. Genom initiativ i utskottet läggs
            nu fram förslag som innebär att även socialförsäkringsmålen, som
            utgör en ganska stor del av länsrätternas arbetsunderlag, också
            skall omfattas av den nya lagstiftningen om tvåpartsprocess.
          </note>
          <note n="7b66b74b">
            Bedömningen är också att det är bra att man får enhetliga regler
            beträffande processföringen i länsrätterna. Det är också enligt
            min uppfattning bra att man får den här tvåpartsprocessen. Alice
            Åström från
          </note>
          <note n="ab59ee3e">
            Vänsterpartiet har också kraftigt understrukit att detta i sak
            är en bra förändring.
          </note>
          <note n="b7337d27">
            Reservationen gäller inte heller själva sakfrågan utan handlar
            om möjligheterna för den enskilde att föra processen och att göra
            sin rätt gällande på ett bra sätt i den händelse man får en myndighet
            som motpart.
          </note>
          <note n="e296a4a0">
            För regeringens och utskottsmajoritetens del vilar hela det här
            resonemanget på att man inte gör någon uttunning av det som brukar
            kallas för domstolens utredningsskyldighet och domstolens processledning.
          </note>
          <note n="91ffa740">
            Även det har att göra med vilket material, underlag, som kommer
            fram till den enskildes förmån och vilket material som kommer
            fram från motparten i den händelse det är en myndighet.
          </note>
          <note n="5503de13">
            Den här frågan är naturligtvis oerhört viktig. Det är angeläget
            att den enskilde har ordentliga möjligheter att göra sin rätt
            gällande. Därför vill jag som svar på Alice Åströms argumentation
            citera några rader ur betänkandet, eftersom jag tycker att de
            fångar upp detta. Jag har också sagt att man i sammanhanget skall
            erinra om att myndigheterna enligt lag och förordning, som det
            brukar heta, har en skyldighet att agera objektivt och opartiskt
            - egentligen även i sin roll som motpart till den enskilde.
          </note>
          <note n="7fa94dfc">
            Utskottet säger alltså med anledning av uttalanden kring utredningsskyldigheten
            och eventuell risk för att den skall uttunnas:
          </note>
          <note n="4194c7d0">
            "Utskottet vill - - - understryka att detta bör ses utifrån ett
            praktiskt perspektiv och att domstolen alltjämt har det yttersta
            utredningsansvaret i förvaltningsprocessen. Sammantaget ger regelsystemet
            således goda möjligheter för den enskilde att av domstolen få
            erforderlig hjälp vid utformandet av sin talan.
          </note>
          <note n="19c17c24">
            Utskottet anser dock att frågan om domstolens utredningsansvar
            är så betydelsefull att den bör ägnas särskild uppmärksamhet vid
            den i propositionen aviserade utvärderingen av reformen. Resultatet
            härav bör tas till vara i de fortsatta överväganden rörande förvaltningsprocessen
            som alltjämt pågår i regeringskansliet till följd av Domstolsutredningens
            förslag."
          </note>
          <note n="91b8a314">
            Mot bakgrund av dessa uttalanden från utskottsmajoritetens sida
            finns det ingen anledning att måla upp ett dystert perspektiv
            sett ur den enskildes rättssynpunkt. Man kan inte utgå från att
            utredningsskyldigheten skall uttunnas. Det är i stället angeläget
            att vi betonar att det inte sker någon förändring i de materiella
            reglerna beträffande domstolens utredningsansvar eller materiella
            processledning.
          </note>
          <note n="f9768257">
            Mot den bakgrunden anser utskottsmajoriteten att det finns betryggande
            förutsättningar för att den enskildes rätt inte skall bli åsidosatt.
            Man skall ha möjligheter att föra en sådan här process.
          </note>
          <note n="e08b0e7d">
            Anf. 119 ALICE ÅSTRÖM (v)
          </note>
          <note n="62c9f615">
            Fru talman! Jag önskar att jag inte hade behövt måla ut en så
            dyster bild. Jag tycker dock att det inte går att bortse från
            att även den utredare som har ansvar för att se över rättshjälpslagen
            har uttryckt att en tvåpartsprocess kan tunna ut domstolens utredningsskyldighet
            i förvaltningsmålen. Lagrådet har i det här ärendet uttryckt farhågor
            om att ett tvåpartssystem inom förvaltningsprocessen kommer att
            leda till en förskjutning i de praktiska handläggningsformerna
            mot tillämpandet av en förhandlingsprincip, till skillnad från
            den nu gällande officialprincipen. Detta skulle bli fallet trots
            att inga lagändringar har gjorts.
          </note>
          <note n="41b105b1">
            Det finns så tydliga signaler om att den här förändringen kommer
            att ge de här konsekvenserna. Jag är tacksam för att man kommer
            att följa upp det här och för att man kommer att göra en utvärdering
            av reformen, där man kommer att se om det här har inträffat eller
            inte. Trots det tycker jag att signalerna redan nu har varit så
            starka att man inte kan låta människor komma i kläm tills vi har
            fått en utvärdering. Utvärderingen kommer troligen att kunna konstatera
            att det har blivit en sådan här utveckling.
          </note>
          <note n="12ca2476">
            Anf. 120 GÖRAN MAGNUSSON (s)
          </note>
          <note n="53ffcac8">
            Fru talman! Det handlar om en bedömning av riskerna. Det är klart
            att man kan understryka uttalanden från Lagrådet och från den
            särskilda utredaren av rättshjälpen, som har uttalat vissa farhågor
            för att det kan komma att ske en uttunning i det här sammanhanget.
            Men Alice Åströms sätt att argumentera hjälper så att säga domstolarna
            på traven med att tunna ut detta. Det är angelägnare för riksdagen
            att - precis som majoriteten gör - understryka att beslutet om
            tvåpartsprocess inte innebär någon förändring av utredningsskyldigheten.
            Det är snarare så att man lägger större vikt och tyngd vid att
            domstolen faktiskt klarar av att genomföra sin utredningsskyldighet.
          </note>
          <note n="f54cb0b0">
            Mot den bakgrunden tycker jag faktiskt, eftersom
          </note>
          <note n="a737c1cf">
            Alice Åström och hennes parti starkt gillar saken att man enhälligt
            i kammaren borde kunna rösta för att förslaget genomförs.
          </note>
          <note n="c4c33234">
            Anf. 121 ALICE ÅSTRÖM (v)
          </note>
          <note n="55a2cf4a">
            Fru talman! Jag höll på att säga att det känns trevligt, men
            det är inte rätt ord. Göran Magnusson har dock en stark tro på
            att tack vare att jag står och pratar om farhågorna för att utredningsskyldigheten
            i domstolarna kan tunnas ut kommer domstolarna att ta det som
            intäkt för att de kan göra på det sättet. Nej, jag tror inte att
            det handlar om att jag står här i talarstolen och uttrycker farhågor.
          </note>
          <note n="44702c8a">
            Jag tycker att de signaler som har funnits är så pass viktiga
            att man borde ha tagit upp frågan och även sett över den i samband
            med övergången till en tvåpartsprocess. Jag önskar också att vi
            hade kunnat ställa oss bakom förslaget och fatta ett enhälligt
            beslut. Man kan inte utesluta den ena delen. Vi anser att det
            här måste genomföras i samband med att man också ser över möjligheterna
            till rättshjälp.
          </note>
          <note n="5376e52e">
            Anf. 122 GÖRAN MAGNUSSON (s)
          </note>
          <note n="2f063dae">
            Fru talman! Betydelsen av Alice Åströms eller mina egna uttalanden
            här i kammaren skall naturligtvis inte överdrivas. Jag försöker
            övertyga domstolen om att man måste vara aktsam och följa upp
            utredningsskyldigheten. Jag förlitar mig naturligtvis framför
            allt på att domstolarna läser vad som står i lagen m.m. och följer
            vad man skall göra i detta fall, nämligen klara utredningsskyldigheten
            och ha en materiell processledning som innebär att relevanta fakta
            för att kunna döma i målet faktiskt kommer fram.
          </note>
          <note n="12d7b6c4">
            Det är ju skillnad mellan förvaltningsdomstolen och den allmänna
            domstolen, där ju parterna har ansvaret för att ta fram materialet
            i betydligt större utsträckning. Men när det gäller förvaltningsdomstolen
            är det alltså domstolen som har ansvaret för att det underlag
            och det material som behövs för att kunna döma i målet faktiskt
            kommer fram. Jag förlitar mig på att domstolarna följer de regler
            som har satts upp.
          </note>
          <note n="a06f347b">
            Till sist vill jag återigen understryka att det sker en uppföljning
            av de här erfarenheterna. Det är ju bra att vi får i gång tvåpartsprocessen
            och ett uppföljningsarbete, och i den fortsatta hanteringen av
            förvaltningsprocesslagen finns det anledning att återkomma med
            hänsyn till de erfarenheter som vinns på det här området.
          </note>
          <note n="60df8a63">
            Överläggningen var härmed avslutad.
          </note>
          <note n="2896dc56">
            (Beslut skulle fattas den 7 december.)
          </note>
          <note n="d6305db1">
            14 § Rwandatribunalen
          </note>
          <note n="1ecc780b">
            Föredrogs
          </note>
          <note n="017da667">
            Justitieutskottets betänkande 1995/96:JuU8
          </note>
          <note n="ee756ec5">
            Rwandatribunalen (prop. 1995/96:48)
          </note>
          <note n="b5c31dbf">
            Andre vice talmannen konstaterade att ingen talare var anmäld.
          </note>
          <note n="2896dc56">
            (Beslut skulle fattas den 7 december.)
          </note>
          <note n="cdeeb5c5">
            15 § Frister vid anhållande och häktning
          </note>
          <note n="1ecc780b">
            Föredrogs
          </note>
          <note n="55624773">
            Justitieutskottets betänkande 1995/96:JuU9
          </note>
          <note n="7ec9469a">
            Frister vid anhållande och häktning (prop.
          </note>
          <note n="7ec6fbf5">
            1995/96:21)
          </note>
          <note n="a5d71e8e">
            Anf. 123 CHRISTEL ANDERBERG (m)
          </note>
          <note n="c8fd07ff">
            Fru talman! Sommaren 1993 vikarierade jag som chefsåklagare i
            Ludvika. Jag hade då ett fall där en man gjorde sig skyldig till
            ett mycket allvarligt våldtäktsförsök, en överfallsvåldtäkt, i
            Stadsparken i
          </note>
          <note n="3d9401dc">
            Ludvika. Gärningen fullbordades inte, tack vare att ett gäng
            ungdomar råkade komma i närheten av det buskage dit kvinnan hade
            dragits in och hörde hennes skrik på hjälp. De här ungdomarna
            ingrep mycket handgripligt. Det var alltså inte alls fråga om
            något frivilligt tillbakaträdande från gärningsmannens sida.
          </note>
          <note n="e60b6397">
            Jag begärde mannen häktad, men detta ogillades av tingsrätten.
          </note>
          <note n="74a8985f">
            Den som är på sannolika skäl misstänkt för brott för vilket är
            föreskrivet fängelse ett år eller däröver får häktas om det finns
            risk för att han avviker, undanröjer bevis eller försvårar utredningen
            på annat sätt eller fortsätter sin brottsliga verksamhet. Är för
            brottet inte stadgat lindrigare straff än fängelse i två år skall
            häktning ske om det inte är uppenbart att skäl till häktning saknas,
            s.k. obligatorisk häktning. Regeln innebär således en presumtion
            för häktning.
          </note>
          <note n="d4a526c5">
            Regeln om obligatorisk häktning kan emellertid inte tillämpas
            på försöksbrott. Straffet för försök bestäms enligt 23 kap. 1
            § brottsbalken till högst vad som gäller för fullbordat brott.
            Straffet får inte sättas under fängelse om lägsta straffet för
            det fullbordade brottet är fängelse i två år eller däröver. Minimistraffet
            för försök till nu aktuella brott är således straffminimum för
            fängelse, nämligen fängelse i 14 dagar.
          </note>
          <note n="f84ccb90">
            Min våldtäktsman i Ludvika hade fast bostad och var tidigare
            ostraffad. Han kunde inte förväntas påverka bevisningen i målet.
            Tingsrätten ansåg alltså inte att någon av de särskilda häktningsgrunderna
            förelåg. Och regeln om obligatorisk häktning var ju inte tillämplig.
            Han försattes alltså på fri fot i avvaktan på rättegång.
          </note>
          <note n="40bf6878">
            Detta blev en svår chock för målsäganden. Hon var så rädd för
            sin angripare att hon inte kunde bo kvar hemma. Hon fick tas in
            på psykiatrisk klinik i avvaktan på rättegång. Gärningsmannens
            frihet blev offrets ofrihet.
          </note>
          <note n="0b10cc3c">
            Jag har här tagit ett exempel ur verkligheten. Exemplet skulle
            kunna mångfaldigas. Det är i allmänhet så här som svenska domare
            tolkar lagen och lagstiftarens intentioner bakom regelverket.
          </note>
          <note n="1a67b8a6">
            Ändå framhålls det i brottsbalkskommentaren att straffet för
            försök till jämförelsevis grovt brott inte bör sättas under minimum
            i straffskalan för det fullbordade brottet. Det sägs vidare att
            omständigheterna i ett visst fall kan vara sådana att försökshandlingen
            framstår som lika allvarlig som det fullbordade brottet.
          </note>
          <note n="da9067cf">
            Regeln om s.k. obligatorisk häktning motiveras i proposition
            1986/87:112, Anhållande och häktning, med att det nästan alltid
            finns risk för flykt eller kollusion vid sådana brott samt att
            det skulle vara stötande för allmänheten om gärningsmannen lämnades
            på fri fot efter att ha begått så svåra brott, även om något direkt
            stöd för någon av de särskilda häktningsgrunderna inte visats.
          </note>
          <note n="0b5c18ab">
            Mot denna bakgrund tar vi moderater kraftigt avstånd från utskottsmajoritetens
            bedömning att den nuvarande regleringen i allt väsentligt utgör
            en riktig avvägning av de motstående intressen som består å ena
            sidan av den misstänktes intresse av att inte i onödan vara berövad
            friheten och å andra sidan av intresset av samhällsskydd och effektivitet
            i den brottsutredande och brottsbeivrande verksamheten.
          </note>
          <note n="2bce27eb">
            Enligt vår uppfattning befinner vi oss långt från den balanspunkt
            därvidlag som utskottsmajoriteten talar om.
          </note>
          <note n="d7791aff">
            I den praktiska rättstillämpningen leder gällande ordning tvärtom
            till oacceptabla konsekvenser, som exemplet från Ludvika illustrerar.
            Hur kan man tala om att den misstänkte inte "i onödan" skall vara
            berövad friheten när det är fråga om en person som har visat prov
            på svår samhällsfarlighet och det bara beror på yttre, tillfälliga
            omständigheter att brottet inte har fullbordats?
          </note>
          <note n="8e1a226f">
            Sedan den moderatledda borgerliga regeringen börjat sätta brottsoffren
            i blickpunkten har alla partier numera börjat tävla om vem som
            värnar mest om offren. Men detta gäller tydligen bara i tal -
            så snart det kommer till kritan är det fortfarande gärningsmannens
            väl och ve som prioriteras, på bekostnad av målsägandens och samhällsskyddets
            intressen. Detta tycks vara någon form av ryggmärgsreflex hos
            övriga partier.
          </note>
          <note n="388b521e">
            Moderata samlingspartiet anser att regeln om s.k.
          </note>
          <note n="e702314c">
            obligatorisk häktning skall gälla inte bara när det för det fullbordade
            brottet inte är stadgat lindrigare straff än fängelse i två år,
            utan också vid allvarliga fall av försök, förberedelse och stämpling
            till sådant brott.
          </note>
          <note n="d6153dfe">
            Fru talman! Jag yrkar bifall till reservation 2.
          </note>
          <note n="eaa98d4e">
            I övrigt ställer vi oss bakom förslagen i proposition 1995/96:21,
            som innefattar viss uppmjukning av de tidsfrister som nu gäller
            för åklagaren att begära en anhållen person häktad och för tingsrätten
            att hålla häktningsförhandling.
          </note>
          <note n="d5bee5da">
            Jag har hela tiden hyst uppfattningen att Sverige var onödigt
            undfallande när det gällde att efterkomma
          </note>
          <note n="553d0873">
            Europakommissionens och Europadomstolens tolkningar av uttrycken
            "promptly" och "judicial power" i
          </note>
          <note n="ef88ce9b">
            Europakonventionen. Härigenom har Sverige påtagit sig ett ok,
            som bl.a. innebär mycket höga kostnader.
          </note>
          <note n="5ae40b7f">
            Den utvärdering som Domstolsverket nu har gjort av
          </note>
          <note n="124a2fba">
            1988 års häktningsreform visar att inte mindre än
          </note>
          <note n="45465422">
            27,5 % av alla häktningsförhandlingar sker under veckoslut och
            på helgdagar. Reformen har också, precis som väntat, lett till
            att det blivit fler häktningar än med de gamla reglerna, och det
            på ett sämre beslutsunderlag.
          </note>
          <note n="7f69257a">
            Fru talman! Jag yrkar bifall till regeringens förslag, som utgör
            en rimlig avvägning mellan Europakonventionens krav och processekonomiska
            aspekter.
          </note>
          <note n="08b2e07a">
            Anf. 124 KIA ANDREASSON (mp)
          </note>
          <note n="e586c1f5">
            Fru talman! Lagstiftning som gäller tvångsmedel är alltid en
            avvägning mellan intresset av effektivitet i brottsbekämpningen
            och den skada som uppkommer för dem som drabbas av tvångsmedlet.
          </note>
          <note n="86687829">
            Vi i Sverige är medlemmar av Europarådet, och vi har skrivit
            under den europeiska konventionen om mänskliga rättigheter och
            grundläggande friheter. När det senast visade sig att de svenska
            reglerna om anhållande och häktning inte genomgående följde konventionen
            ändrade vi vår lag. I en rättsstat skall avtal och konventioner
            hållas.
          </note>
          <note n="a3331a48">
            I Sverige har det säkert rått en bred övertygelse om att de svenska
            reglerna i och med 1988 års reform stod i god överensstämmelse
            med konventionens krav på skyndsam inställelse inför en domare.
            Den yttersta gränsen för en sådan domstolsprövning grundade sig
            på Europadomstolens praxis, och hittills har den frist som kan
            godtas varit maximalt fyra dagar.
          </note>
          <note n="73ef474d">
            I Europadomstolens senare avgöranden har domstolen uttalat att
            fyra dagar är en tidsutdräkt som kan godtas då det är fråga om
            mycket grov brottslighet, t.ex. terroristmål m.m. Sannolikt skulle
            domstolen därför numera inte acceptera att fyradagarsfristen utnyttjas.
          </note>
          <note n="ca257255">
            Europadomstolens tillämpning utvecklas fortgående, och konventionens
            regelsystem förtydligas undan för undan. Det är därför viktigt
            att vi i Sverige följer rättsutvecklingen i Strasbourg och vidtar
            nödvändiga åtgärder för att följa vårt konventionsåtagande.
          </note>
          <note n="837af577">
            Det borde stå klart för de flesta att Europakonventionen prioriterar
            rättssäkerhet genom krav på en snabb domstolsprövning framför
            rättssäkerhet i form av en så god polis- och åklagarutredning
            som möjligt.
          </note>
          <note n="5a0696c4">
            Fru talman! Mot denna bakgrund är jag mycket förvånad över regeringens
            förslag som innebär ett steg tillbaka och en försämring av nuvarande
            regler.
          </note>
          <note n="b3189e21">
            Därför yrkar jag bifall till Miljöpartiets reservation 1
          </note>
          <note n="ce5eebdb">
            under mom. 1.
          </note>
          <note n="1dff18d3">
            Regeringens proposition innebär att snabbheten i förfarandet
            kommer att minska genom att tidpunkten för domstolsprövningar
            skjuts framåt. Det innebär en förskjutning av tidpunkten för prövning
            av frihetsberövande upp mot den maximalt tillåtna gränsen som
            är fyra dagar. Detta kallar regeringen i sin proposition för att
            man inför flexiblare tider. Det är ju ett fint uttryck, när man
            i själva verket förlänger dem. Frågan är om en sådan ändring står
            i överensstämmelse med
          </note>
          <note n="a567b38c">
            Europakonventionen.
          </note>
          <note n="975b4d66">
            Domstolsverkets senaste utvärdering innehåller statistik som
            visar att de flesta häktningsframställningar kommer in till tingsrätten
            samma dag eller dagen efter gripandet. Det står i nuvarande lag
            att dessa regler skall tillämpas. Endast 16 % kommer in senare,
            dvs. två eller tre dagar efter gripandet. Utvärderingen visar
            att den enligt lagen tillåtna tiden på fyra dygn för frihetsberövande
            för häktningsförhandling nästan aldrig utnyttjas. Domstolsverkets
            utvärdering visar även att rättssäkerheten inte har påverkats
            genom 1988 års reform och att en klar förbättring rent av har
            åstadkommits genom en snabbare domstolsprövning. Men som sagt,
            det kostar pengar, och regeringen tycker att det blir för dyrt.
            Regeringen beräknar att spara 70 miljoner kronor.
          </note>
          <note n="c1e3b0e7">
            I utskottets övervägande sägs bl.a. att det i propositionen framförs
            att det är angeläget att Europakonventionens krav på skyndsam
            domstolsprövning inte åsidosätts. Detta krav uppfylls enligt utskottets
            mening genom den i lagförslaget intagna föreskriften att häktningsframställning
            och häktningsförhandling skall ske utan dröjsmål. Men nuvarande
            lag är mycket tydlig. Där står det helt klart att det skall göras
            samma dag som anhållningsbeslutet meddelas eller senast dagen
            efter. Bara om det finns synnerliga skäl skall det göras tredje
            dagen efter anhållningsbeslutet. Detta vill man då ändra och i
            stället skriva in att det skall ske utan dröjsmål.
          </note>
          <note n="b0299ab7">
            Frågan är då vad som ligger i begreppet utan dröjsmål. Syftet
            är som bekant att häktningsförhandlingar inte behöver hållas under
            helger om det kan undvikas med hänsyn till fyradagarsfristen.
            Det kan inte vara ett särskilt djärvt antagande att åklagarna
            kommer att väl utnyttja sin enligt lagförslaget utsträckta frist
            alldeles oavsett det faktum att lagförslaget anger att det skall
            ske utan dröjsmål med följden att tingsrätterna riskerar att få
            en alltmer pressad arbetssituation.
          </note>
          <note n="37819535">
            Utskottet understryker i betänkandet att det är ett rättssäkerhetsintresse
            för de misstänkta att utredningen är av god kvalitet, eftersom
            detta kan förebygga onödiga häktningar och onödiga restriktioner
            i häktet.
          </note>
          <note n="656ef8fa">
            Det är självklart att en längre tidsfrist ger möjligheter att
            ta fram ett mer fullständigt utredningsmaterial.
          </note>
          <note n="6584e73e">
            Utförliga förhör kan t.ex. hållas med målsägande och vittnen,
            resultat från tekniska undersökningar kan avvaktas, osv. Att få
            ett frihetsberövande snabbt prövat av domstol utgör emellertid
            i sig en rättssäkerhetsgaranti för den som drabbas av frihetsberövande.
          </note>
          <note n="747439a0">
            Det kan ifrågasättas om den föreslagna ändringen leder till att
            prövningen av en häktningsframställan efter en helg kommer att
            grundas på ett fylligare material. Om utredningsresurserna hos
            polisen dras ned under lördagar och söndagar återkommer ju motsvarande
            problem under måndagen. Risken är då att underlaget för prövning
            av en häktning blir än mer bristfällig än den för närvarande är.
          </note>
          <note n="d99af45c">
            Av Domstolsverkets utvärdering framgår att bifallsfrekvensen
            till häktningsyrkanden alltjämt är mycket hög, att tingsrättens
            häktningsbeslut mycket sällan ändras och att andelen ogillade
            åtal mot häktade inte har ökat i någon nämnvärd omfattning. Detta
            visar sammantaget att häktningsbesluten allmänt sett är välgrundade
            och att rättssäkerheten för den enskilde inte på något avgörande
            sätt har försämrats.
          </note>
          <note n="885938f2">
            Fru talman! I regeringens proposition jämförs förslaget med finsk
            lagstiftning. Men Finland är det nordiska land som har de längsta
            häktningstiderna. I
          </note>
          <note n="9ae1fcc1">
            Danmark har den som gripits som misstänkt för brott en grundlagsskyddad
            rätt att bli ställd inför en domare snarast möjligt och senast
            24 timmar efter frihetsberövandet. 24-timmarsregeln gäller oavsett
            helgdagar.
          </note>
          <note n="808c5a62">
            Liknande bestämmelser finns även i många europeiska länder, t.ex.
            i Norge, Tyskland och England. Men en jämförelse med dessa länder
            görs inte i propositionen, utan fakta om dessa länder undanhålls.
            I stället tar man fram Finland som exempel.
          </note>
          <note n="d582bf3b">
            Sammanfattningsvis vill jag säga att fördelen med det här förslaget
            är att man kan skära ned kostnaderna. Men nackdelen är att Sverige
            blir ett land med förhållandevis långa häktningstider, där häktningsförhandlingar
            i stort sett upphör under veckoslut samt att rättssäkerheten då
            inskränks både när det gäller frihetsberövandet för den anhållne
            och när det gäller att utredningsmaterialet i flera fall då kan
            bli sämre.
          </note>
          <note n="ea071765">
            Anf. 125 CHRISTEL ANDERBERG (m) replik
          </note>
          <note n="b1ef6549">
            Fru talman! Kia Andreasson och jag är överens om att vad som
            nu gäller är att det i konventionen sägs att det är godtagbart
            att häktningsförhandling hålls inom fyra dygn. De förändringar
            som nu föreslås i propositionen innebär inte någon förändring
            därvidlag. Maximigränsen kommer fortfarande att vara fyra dygn.
            Som statistiken visar utnyttjas inte ens den.
          </note>
          <note n="b265a80d">
            Vad som sannolikt kommer att bli framtida bedömningar kan ju
            Sverige faktiskt inte rätta sig efter i dag i det nuvarande samhällsekonomiska
            läget med de besparingsbeting som ligger på polisen, som ligger
            på domstolarna, och som inom kort kommer att läggas på åklagarväsendet.
          </note>
          <note n="1cc42c6e">
            Domstolsverket har vid sin utvärdering inte funnit att de nya
            reglerna efter 1988 skulle ha påverkat rättssäkerheten. Min erfarenhet
            är en annan. Jag vet också att många företrädare för Advokatsamfundet
            anser att de korta tidsfrister som gäller har varit klart menliga
            ur rättssäkerhetssynpunkt.
          </note>
          <note n="c57cfda7">
            Jag kan försäkra Kia Andreasson att jag inte anhåller en person
            på fredagen om jag inte vet att polisen fortsätter att jobba under
            helgen och bedriver förundersökning. Det är en sak att polisen
            jobbar och att jag kan ha kontakt med den per telefon. Men det
            är en annan sak att jag skall sätta mig i bilen och köra tio femton
            mil och inställa mig till en häktningsförhandling en nyårsdag,
            att en advokat skall göra samma sak, att en domare skall göra
            samma sak och att polisen eller människor från kriminalvården
            måste inställa den misstänkte till förhandlingen. Detta kostar
            ju oerhört mycket pengar utan att man vinner särskilt mycket,
            eftersom det är precis som Kia Andreasson sade, nämligen att det
            är få häktningsframställningar som ogillas.
          </note>
          <note n="70f0bd6c">
            Anf. 126 KIA ANDREASSON (mp) replik
          </note>
          <note n="debc2097">
            Fru talman! Det blir en skillnad. Jag lyssnar noga på vad Christel
            Anderberg här säger. Mycket är väl rätt. Christel Anderberg lever
            ju i verkligheten, med sådana här brott runt omkring sig. Men
            jag gör min bedömning utifrån Europakonventionen och utifrån hur
            andra länder inrättat detta och jag kan inte godta att Sverige
            blir ett land med så långa häktningstider att Sverige utmärker
            sig som ett av de länder som är sämst jämfört med vår omvärld.
          </note>
          <note n="62438aac">
            Även om man sparar pengar, vilket jag kan förstå att man gör,
            är det inte värt priset. I ett rättssamhälle är det viktigt att
            ha korta häktnings- och anhållandetider för den enskilde.
          </note>
          <note n="ba9f5bd8">
            Anf. 127 CHRISTEL ANDERBERG (m) replik
          </note>
          <note n="1b64b047">
            Fru talman! Jag kan hålla med om att Sverige, jämfört med hur
            det är internationellt, före 1988 hade långa anhållningstider.
            Men varken då eller nu har det varit långa häktningstider som
            gällt. Tvärtom vill jag nog påstå att Sverige håller sig väldigt
            väl framme när det gäller att snabbt få fram åtalsbeslut och huvudförhandlingar
            i mål mot häktade personer. Där har vi definitivt inte anledning
            att skämmas!
          </note>
          <note n="2e6751cb">
            Anf. 128 KIA ANDREASSON (mp) replik
          </note>
          <note n="197c8e05">
            Fru talman! Praxis i andra länder visar att när det inte gäller
            allvarliga brott, exempelvis terrorism, är häktningstiderna väldigt
            korta. De tänjs inte ut till fyra dagar, vilket denna proposition
            nästan inbjuder till -
          </note>
          <note n="3bf5d9d8">
            det kan alltså bli så att man drar ut på tiden så att praxis
            blir fyra dagar. Men det är klart att jag inte kan förutse det
            med säkerhet. Det ges emellertid här ett sådant utrymme och det
            tycker jag inte att vi skall medverka till.
          </note>
          <note n="331c1650">
            Anf. 129 BIRTHE SÖRESTEDT (s)
          </note>
          <note n="f984e53f">
            Fru talman! De nuvarande reglerna för anhållande och häktning
            tillkom 1988 och omfattar dels förutsättningarna för att besluta
            om häktning, dels en förkortning av de tidsfrister inom vilka
            ett frihetsberövande måste prövas av domstol.
          </note>
          <note n="148cfc27">
            Den svenska lagstiftningen anpassades till den europeiska konventionen
            angående skydd för mänskliga rättigheter och grundläggande friheter,
            Europakonventionen. Därefter har konventionen inkorporerats i
            svensk rätt, och i regeringsformen har intagits en ny bestämmelse
            som föreskriver att lag eller annan föreskrift inte får meddelas
            i strid med våra åtaganden på grund av konventionen.
          </note>
          <note n="fc0bb2f8">
            De olika grunderna för häktning redovisade
          </note>
          <note n="ea71146f">
            Christel Anderberg tidigare här. Det gäller också reglerna för
            när obligatorisk häktning kan ske. De nuvarande reglerna innebär
            att häktningsframställning skall göras samma dag som anhållningsbeslut
            meddelas eller senast dagen efter, vid synnerliga skäl senast
            tredje dagen efter.
          </note>
          <note n="d61fffa9">
            En häktningsförhandling får aldrig hållas senare än fyra dagar
            efter det faktiska frihetsberövandet.
          </note>
          <note n="f3e03c17">
            Lördagar och söndagar jämställs med vanliga arbetsdagar.
          </note>
          <note n="f57931c9">
            Häktningsreformen har inneburit att domstolar och advokater byggt
            upp en beredskapsorganisation. Övriga myndigheter - åklagare,
            polis och kriminalvård -
          </note>
          <note n="9db43ef9">
            har fått utöka sin beredskap. Reglerna har utvärderats vid två
            tillfällen; dels 1989, dels i en rapport som redovisades i maj
            i år.
          </note>
          <note n="4491f547">
            Utvärderingarna har tagit sikte på vilka konsekvenser häktningsreformen
            haft för rättssäkerheten men också på organisatoriska och ekonomiska
            konsekvenser. Av dessa utvärderingar framgår att rättssäkerheten
            inte nämnvärt påverkats, men det framgår också att polis och åklagare
            upplever det som ett problem att hinna med den utredning som behövs.
            Detta kan tolkas så att det finns en viss risk för att rättssäkerheten
            påverkas negativ.
          </note>
          <note n="c165c870">
            Fyradagarsfristen för häktningsförhandling utnyttjas nästan aldrig.
            De flesta häktningsframställningarna kommer till tingsrätten samma
            dag som eller dagen efter gripandet.
          </note>
          <note n="87421dcb">
            De nu föreslagna ändringarna innebär att åklagaren skall göra
            framställningen om häktning utan dröjsmål, och senast kl. 12 tredje
            dagen efter anhållningsbeslut. Häktningsförhandling får aldrig
            hållas senare än fyra dygn efter gripandet.
          </note>
          <note n="4db447a3">
            Genom att införa en flexiblare tidsfrist kan vid behov ökad tid
            användas för brottsutredning, vilket naturligtvis syftar till
            att ge ett bättre underlag inför förhandlingen. Från rättssäkerhetssynpunkt
            är det av intresse att ha så god kvalitet som möjligt på underlaget.
            En flexiblare tidsfrist kan också bidra till att häktningsförhandling
            på helgdagar inte behöver hållas i samma utsträckning som nu.
          </note>
          <note n="62fb6dde">
            Det sägs i förslaget här att häktningsförhandling skall ske utan
            dröjsmål och att utnyttjande av fyradagarsfristen inte skall bli
            regel. Det är angeläget att det sker en skyndsam domstolsprövning.
          </note>
          <note n="bd0df92c">
            Kia Andreasson har här nämnt att vi skulle ha särskilt långa
            tider. Jag kan inte hålla med om att det kan räknas som lång tid
            om häktningsframställning sker utan dröjsmål och inom fyradagarsfristen.
          </note>
          <note n="2184e739">
            Lagrådet, som bl.a. har i uppgift att granska att ny lagstiftning
            inte strider mot gällande lag och att granska att lagstiftningen
            inte strider mot Europakonventionen, har inte haft några invändningar
            mot framlagda förslag. Utskottsmajoriteten gör samma bedömning
            och menar att de flexibla tidsfristerna för anordnande av häktning
            uppfyller Europakonventionens krav. Därmed avstyrker utskottsmajoriteten
            reservation nr 1.
          </note>
          <note n="fc9a21c7">
            Moderaterna vill utvidga tillämpningsområdet för obligatorisk
            häktning till att även gälla grova försöksbrott m.m.
          </note>
          <note n="a98b14dc">
            Det råder bred enighet om att det måste föreligga starka skäl
            för att en person skall berövas sin frihet och att tvångsmedel
            bara skall tillgripas vid verkligt allvarlig brottslighet. Å andra
            sidan finns det ett behov av att skydda medborgarna och samhället
            mot brottslighet av olika slag och av att en effektiv lagföring
            kommer till stånd. Det måste ske en avvägning mellan dessa intressen.
          </note>
          <note n="cda0dd40">
            Christel Anderberg för fram ett exempel från den praktiska verkligheten.
            Men det borde vara ganska sällsynt, om ett grovt försöksbrott
            sker, att det finns möjlighet att häkta på andra grunder. Det
            måste väl finnas en risk för upprepad brottslighet vid ett sådant
            här försök.
          </note>
          <note n="134f1f68">
            De nuvarande reglerna var också föremål för prövning 1988, då
            häktningsreformen genomfördes.
          </note>
          <note n="5bf02445">
            Då tyckte vi, liksom vi nu tycker, att det i allt väsentligt
            är en riktig avvägning av de motstående intressena. Vi avstyrker
            förslaget om en utvidgning av tillämpningsområdet för obligatorisk
            häktning.
          </note>
          <note n="cd868b6b">
            Fru talman! Jag yrkar bifall till hemställan i justitieutskottets
            betänkande nr 9 och avslag på de båda reservationerna.
          </note>
          <note n="6cc70632">
            Anf. 130 KIA ANDREASSON (mp) replik
          </note>
          <note n="8c838684">
            Fru talman! Jag skall fatta mig kort. Birthe sade att det i dag
            inte är långa tider. Nej, det är det inte. Vi tycker att den förändring
            som skedde 1988 är utmärkt.
          </note>
          <note n="a9512895">
            Dagens lagtext fungerar väldigt bra, och därför är det inte långa
            tider. Det står väldigt tydligt i lagtexten att tiderna skall
            vara så här korta och att den längsta tidsfristen bara får komma
            i fråga i synnerliga fall.
          </note>
          <note n="1ebcd426">
            Men det är ju det man vill ändra på genom förslaget i propositionen
            och i stället skriva det flummiga "utan dröjsmål", som inte ger
            så här klara regler.
          </note>
          <note n="cacc6f49">
            I mitt anförande har jag tydligt visat vad jag tycker om att
            det genom förslaget blir möjlighet att ha betydligt längre tider
            och yrkat avslag på det förslaget. I
          </note>
          <note n="4703ee9e">
            jämförelse med Norge, Danmark, Tyskland och England, som har
            24-timmarsregler, kan det bli en väldig skillnad.
          </note>
          <note n="8ef60c29">
            Anf. 131 BIRTHE SÖRESTEDT (s) replik
          </note>
          <note n="4f9b7cad">
            Fru talman! Ur rättssäkerhetssynpunkt är det angeläget med snabb
            handläggning, men det är också angeläget med ett bra underlag.
            Nu har flera remissinstanser - de flesta, däribland Lagrådet -
            och även majoriteten i utskottet bedömt att de föreslagna ändringarna
            inte strider mot Europakonventionen. Då undrar jag, Kia Andreasson:
            Om förslaget inte strider mot konventionen - varför skulle man
            då inte kunna genomföra det, när det blir minst lika effektivt
            och från samhällets synpunkt mindre kostsamt?
          </note>
          <note n="be481d3c">
            Anf. 132 KIA ANDREASSON (mp) replik
          </note>
          <note n="c6a9fad8">
            Fru talman! Nej, det blir inte lika effektivt därför att tidsfristen
            utökas. Vi vill inte att den skall göra det
          </note>
          <note n="513aab01">
            - det är hela poängen. Utvärderingen av de regler som finns i
            dag säger också att det inte finns någon anmärkning från rättssäkerhetssynpunkt,
            utan att det fungerar utmärkt. Det är alltså inte så, Birthe.
            Längre tid behöver inte alls betyda att det blir en bättre utredning.
            Om det blir en häktningsframställning och anhållanden från fredagen
            så blir det ju inte bättre tid utan snarare kortare tid när det
            inte är öppet på helgerna.
          </note>
          <note n="5c3864ca">
            Anf. 133 ANDRE VICE TALMANNEN
          </note>
          <note n="f47e6444">
            Får jag påminna Kia Andreasson om att vi säger både för- och
            efternamn till varandra.
          </note>
          <note n="2ed954c6">
            Anf. 134 BIRTHE SÖRESTEDT (s) replik
          </note>
          <note n="7e6b9b1a">
            Fru talman! Jag vill bara påpeka att det står "utan dröjsmål"
            i lagtexten, och det kan väl inte vara utan betydelse?
          </note>
          <note n="be766282">
            Anf. 135 CHRISTEL ANDERBERG (m) replik
          </note>
          <note n="4c135924">
            Fru talman! Birthe Sörestedt och jag är rörande överens på en
            punkt: Det borde vara mycket ovanligt att en person inte blir
            häktad efter försök till ett så grovt brott som det som jag beskrev.
            Men det är ju inte ovanligt. Tvärtom - det är så här det går till
            i det praktiska rättslivet. Det är just därför som vi moderater
            tycker att det nu är dags för riksdagen att ta sig samman och
            ge regeringen till känna att vi måste vidta någon åtgärd för att
            få en ändring till stånd.
          </note>
          <note n="c0364292">
            Anf. 136 BIRTHE SÖRESTEDT (s)
          </note>
          <note n="4fe20ea1">
            Fru talman! Jag har faktiskt inte någon statistik över hur vanligt
            det är, men jag tror inte att det inte finns andra skäl att häkta
            personer på utan att det exempel som anfördes hör till ovanligheterna.
            Men som jag nämnde i mitt anförande är det en avvägning, och det
            håller Christel Anderberg också med om, men hon anser att den
            som har gjorts inte är riktig. Utskottsmajoriteten har däremot
            ställt sig bakom den.
          </note>
          <note n="60df8a63">
            Överläggningen var härmed avslutad.
          </note>
          <note n="2896dc56">
            (Beslut skulle fattas den 7 december.)
          </note>
          <note n="71b0d9c0">
            16 § Europarådets förverkandekonvention
          </note>
          <note n="1ecc780b">
            Föredrogs
          </note>
          <note n="6245c870">
            Justitieutskottets betänkande 1995/96:JuU10
          </note>
          <note n="af1b8c3c">
            Europarådets förverkandekonvention (prop.
          </note>
          <note n="7ec6fbf5">
            1995/96:21)
          </note>
          <note n="b5c31dbf">
            Andre vice talmannen konstaterade att ingen talare var anmäld.
          </note>
          <note n="2896dc56">
            (Beslut skulle fattas den 7 december.)
          </note>
          <note n="fc404c1b">
            17 § Pliktexemplarslagen, m.m.
          </note>
          <note n="1ecc780b">
            Föredrogs
          </note>
          <note n="d1c975ea">
            Kulturutskottets betänkande 1995/96:KrU4
          </note>
          <note n="a6064941">
            Pliktexemplarslagen, m.m. (prop. 1995/6:71)
          </note>
          <note n="b5c31dbf">
            Andre vice talmannen konstaterade att ingen talare var anmäld.
          </note>
          <note n="2896dc56">
            (Beslut skulle fattas den 7 december.)
          </note>
          <note n="2bd4e1b9">
            Ajournering
          </note>
          <note n="d3281e60">
            Kammaren beslöt kl. 17.55 att ajournera förhandlingarna till
            kl. 19.00 för middagsuppehåll.
          </note>
          <note n="55f849b6">
            Återupptagna förhandlingar
          </note>
          <note n="f68e182c">
            Förhandlingarna återupptogs kl. 19.00.
          </note>
          <note n="6a769526">
            18 § Anställning med lönebidrag
          </note>
          <note n="1ecc780b">
            Föredrogs
          </note>
          <note n="7e6300ee">
            Arbetsmarknadsutskottets betänkande 1995/96:AU4
          </note>
          <note n="19e365e0">
            Anställning med lönebidrag (prop. 1995/96:96)
          </note>
          <note n="1f935626">
            Anf. 137 ANNA ÅKERHIELM (m)
          </note>
          <note n="1b0f7970">
            Herr talman! Betänkande AU4 behandlar dels godkännande av överskridande
            av anslaget 1994/95
          </note>
          <note n="1907837e">
            för lönebidrag, dels en omfördelning av högst 200
          </note>
          <note n="7e3e2acf">
            miljoner kronor från anslaget Arbetsmarknadspolitiska åtgärder
            till lönebidragsanslaget, dels ett antal motioner med begäran
            om ytterligare omfördelning och insatser för arbetslösa icke arbetshandikappade
            personer som fyllt 60 år.
          </note>
          <note n="a47cdf8d">
            Vi moderater accepterar i rådande situation regeringens förslag,
            men vi delar inte yrkandena om ytterligare omfördelning och utvidgning
            av målgruppen.
          </note>
          <note n="97d5565b">
            Jag skall i det följande så kortfattat som möjligt beskriva vår
            principiella inställning till syftet med lönebidrag.
          </note>
          <note n="291a2ae2">
            Denna bidragsform som infördes 1980 ersatte arkivarbete och halvskyddad
            sysselsättning. 1984 genomfördes en viktig förändring som innebar
            att lönebidrag skulle förbehållas sökanden med arbetshandikapp.
            Arbetshandikapp definieras som arbetssökande som på grund av fysisk,
            psykisk, förståndsmässiga eller socialmedicinska handikapp har
            problem att ta sig in på eller bli kvar på arbetsmarknaden. Vi
            moderater ställer oss bakom denna definition.
          </note>
          <note n="36dc77ca">
            I juli 1991 infördes det flexibla lönebidraget. Det är en förändring
            som vi moderater under många år arbetade för och i hög grad stödde.
            Reformen innebar en genomgripande och principiell kursändring.
            Det tidigare regelstyrda systemet med fasta bidragsnivåer, beroende
            på arbetsgivarkategori, ersattes av ett förhandlingsbidrag. Bidragsnivån
            skulle fastställas med hänsyn tagen till den enskildes behov och
            förutsättningar beträffande arbetsförmåga och graden av funktionsnedsättning.
            Just flexibiliteten gav möjligheter att ta hänsyn till utveckling
            och förbättring, och det är ett positivt inslag i synsättet på
            arbetshandikappade.
          </note>
          <note n="53ea9055">
            Överläggningar sker mellan arbetsförmedlingar,
          </note>
          <note n="1e15e510">
            AMI, den sökande, arbetsgivare och fackliga organisationer. Det
            skall också upprättas en handlingsplan för rehabiliteringsarbetet.
          </note>
          <note n="9c804c02">
            Reformen förväntades leda till att den genomsnittliga bidragsnivån
            skulle sjunka så att fler kunde anställas inom en given medelsram.
            Andra förväntningar var fler avgångar till osubventionerat arbete
            och att bidragsnivån skulle fastställas med hänsyn till graden
            av arbetshandikapp i förhållande till arbetsuppgifterna.
          </note>
          <note n="cfc162d7">
            Det skedde alltså en precisering, genom att man tydligt markerade
            individen och individens möjligheter och begränsningar. Syftet
            är att rehabilitera, inte att ge ett permanent bidrag. Det är
            som jag ser det en mycket viktig signal. Men man markerade också
            att det kan finnas särskilda skäl för vissa grupper till förlängning
            och högre bidragsnivåer. Även dessa slutsatser ställer vi oss
            bakom.
          </note>
          <note n="68871ca8">
            Riksrevisionsverket har inom ramen för sin förvaltningsrevision
            granskat arbetsförmedlingarnas hantering av det flexibla lönebidraget,
            visserligen i ett tidigt skede av reformen, men kommentarerna
            får ändå anses vara en fingervisning och argument för att det
            är viktigt att noga följa utvecklingen.
          </note>
          <note n="13d9b74f">
            Man skriver i sammanfattningen följande: Dokument om handikapp
            saknas i vissa fall. Icke arbetshandikappade får i viss utsträckning
            del av stödet.
          </note>
          <note n="6dc46901">
            Arbetshandikappade rehabiliteras i begränsad omfattning inom
            ramen för en lönebidragsplacering.
          </note>
          <note n="6a90bf06">
            Förmedlingarnas förhandlingskompetens är otillräcklig.
          </note>
          <note n="82eb3297">
            Den totala volymen, inom givna ramar, är i hög grad beroende
            av de två sist punkterna, nämligen arbetsförmedlingarnas förmåga
            att utifrån en framåtsyftande rehabiliteringsplanering i det enskilda
            fallet förhandla om bidragsnivån. Däri ligger också ett krav på
            att arbetsgivaren tar sitt ansvar.
          </note>
          <note n="95924d54">
            Herr talman! Jag har uppehållit mig länge vid lönebidragets konstruktion
            och syftet med detta anslag därför att jag anser det vara rätt
            och riktigt att så långt som möjligt rehabilitera till ett arbete
            och göra det efter en så objektiv och strikt bedömning som möjligt,
            för att man skall kunna acceptera att även detta anslag kan ha
            sin begränsning.
          </note>
          <note n="92143e02">
            Att då, som utskottet föreslår, under anslaget Lönebidrag införa
            en ny målgrupp, arbetslösa icke arbetshandikappade personer som
            fyllt 60 år, avvisar vi moderater bestämt.
          </note>
          <note n="d8585635">
            Varje beslut som förs in på annan grund tränger, hur man än bollar
            med anslagen, i praktiken undan en arbetshandikappad från arbetsmarknaden.
            Att vara handikappad är för många ett livslångt förhållande som
            inte kan jämföras med att vara svårplacerad i 60-
          </note>
          <note n="f43bd0de">
            årsåldern. Situationen för äldre är besvärlig men får lösas på
            annat sätt för att inte urholka lönebidragssystemet.
          </note>
          <note n="f25215d5">
            Ett litet exempel på svårigheterna när grupp ställs mot grupp.
            Ungdomar som får en bra utbildning inom yrkessärskolan vill, precis
            som alla andra ungdomar, ha ett jobb och har vissa förväntningar.
            För att de inte skall förlora sina kunskaper och färdigheter är
            det viktigt att det finns andra alternativ än dagcenterplatser.
          </note>
          <note n="b953b68a">
            Till sist, herr talman, vill jag också en liten stund uppehålla
            mig vid alla de skrivelser som inkommit med anledning av propositionen,
            framför allt från organisationer och föreningar.
          </note>
          <note n="464d0620">
            De flesta av oss har på olika sätt och under många år deltagit
            i föreningslivet. Vi vet hur föreningsverksamhet bedrivs och hur
            det fungerar. Men det får aldrig bli så att en förenings ekonomi
            och framtid i stor utsträckning vilar på antalet lönebidragsanställda.
          </note>
          <note n="b5a1bf79">
            Vi gör både de arbetshandikappade och föreningslivet en björntjänst
            genom ett sådant förfarande. Jag tror att det är viktigt om vi
            gemensamt kunde vara tydliga på den punkten.
          </note>
          <note n="0dc5aef2">
            Vi moderater har många synpunkter på arbetsmarknadsministerns
            hanterande av sitt verksamhetsområde, men i det här fallet vill
            jag citera vad han sade i DN häromdagen: Det är viktigt att hålla
            i minnet att lönebidragen är till för att hjälpa arbetshandikappade
            att få jobb. Inte för att stödja verksamhet i organisationer eller
            ideella föreningar med dålig ekonomi.
          </note>
          <note n="719d6420">
            Det finns med andra ord, utifrån vad jag har sagt, skäl att begära
            att regeringen återkommer till riksdagen med en redovisning av
            hur lönebidragssystemet fungerar.
          </note>
          <note n="9c54fcc8">
            Med detta, herr talman, yrkar jag bifall till vår reservation
            nr 1.
          </note>
          <note n="043f69f3">
            Anf. 138 MARGARETA ANDERSSON (c)
          </note>
          <note n="80a5ffff">
            Herr talman! Jag vill inleda mitt anförande med att yrka bifall
            till Centerpartiets reservationer till förslaget.
          </note>
          <note n="66b2a929">
            Frågan om nivån på lönebidragen kan tyckas vara av mindre betydelse
            för de flesta av oss. Som väl är, är det bara ett fåtal människor
            som uppfyller kriterierna för att få anställning med lönebidrag.
            Men riktigt så enkel är inte bilden. Vi medborgare berörs i fler
            fall än de som får lönebidragsanställning. Vi berörs som medlemmar
            i organisationer och föreningar som har tillgång till den här
            arbetskraften. Då blir vi plötsligt många fler. Dessutom berörs
            vi alla som skattebetalare av hur vi hanterar våra medmänniskor.
            Skall de som har nedsättning av arbetsförmågan få delta i det
            normala arbetslivet, eller skall de ställas utanför det vanliga
            livet och bli förtidspensionärer eller arbetslösa?
          </note>
          <note n="8be3d923">
            Anslaget för Särskilda åtgärder för arbetshandikappade har under
            föregående år inte räckt till, utan det har överskridits med 208
            miljoner kronor. Det är naturligtvis inte tillfredsställande.
            Välvilligt tolkat ser jag det som att människor är intresserade
            av att göra en arbetsinsats och att man från arbetsförmedlingarnas
            sida är inställda på att så många som möjligt skall få tillfälle
            att göra en insats i samhället. För de arbetshandikappades självförtroende
            och syn på sig själva är det oerhört viktigt att de i största
            möjliga utsträckning får delta i arbetslivet, men på sina egna
            villkor.
          </note>
          <note n="9773b62f">
            I diskussionerna kring förslaget fick Centerpartiet gehör för
            att öka beloppet att användas till lönebidragen med 75 miljoner
            kronor. Det noterar vi tacksamt.
          </note>
          <note n="3b8f39ec">
            Att man sedan från den socialdemokratiska sidan inte
          </note>
          <note n="f3decea4">
            "orkade ända fram" är bara att beklaga.
          </note>
          <note n="071608de">
            En annan och för de arbetshandikappade viktig fråga som inte
            fick någon ändring i utskottets majoritetsbeslut är att man inte
            tar hänsyn till risken för att människor blir uppsagda från sina
            arbeten om man sänker bidragsnivån i det enskilda fallet från
            90 % till
          </note>
          <note n="b3dc4b94">
            80 % av lön och lönebidragskostnader. Många som har anställning
            med lönebidrag arbetar hos föreningar och organisationer, och
            dessa har svårt att öka sina intäkter. De kan inte höja priset
            på sina varor och tjänster. Medlemsavgifter och lottförsäljning
            kan endast ge marginella tillskott, men dessa intäkter behövs
            också för att täcka andra kostnader i föreningsverksamheten. Att
            då kategoriskt säga att bidragsprocenten inte får överstiga 80
            % anser vi vara ganska hårdhjärtat mot de människor som drabbas.
          </note>
          <note n="3afca5b4">
            Herr talman! En annan viktig aspekt på frågan om uppsägning av
            arbetshandikappade är vad som är alternativet till lönebidragsanställning.
            Skälet till att de en gång fick den här anställningen är ju att
            de av olika skäl inte kan göra en arbetsinsats i likhet med den
            som är fullt frisk. De kan ha drabbats av handikapp och sjukdomar
            tidigt i livet, men de kan också ha fått förslitningsskador i
            ett tidigare yrke som gör att deras arbetsinsats inte är hundraprocentig.
            Att då bestraffa dem med att göra dem till förtidspensionärer
            eller arbetslösa upplever jag som grymt. I dagens arbetsmarknadssituation
            finns det mycket litet utrymme för den som inte uppfyller marknadens
            krav till minst hundra procent för att ta sig in. De här människorna
            blir ställda vid sidan av.
          </note>
          <note n="0273fabb">
            Ur samhällsekonomisk synvinkel måste det också vara slöseri att
            inte utnyttja den arbetsinsats som de arbetshandikappade kan utföra.
            Dels gör de en reell insats, dels kostar lönebidrag mindre än
            arbetslöshetsersättning eller förtidspension. Då är inte de kostnader
            samhället kan drabbas av i form av sjukvård och andra sysselsättningsåtgärder
            inbegripna. Människor behöver behövas. De behöver en plats att
            relatera till och ett arbetslag att fungera i. Då fungerar mycket
            av det sociala livet, och kostnader för sjukvård, socialvård och
            pensioner blir mindre än om några som gärna vill arbeta men som
            inte klarar av vilka arbetsuppgifter som helst ställs vid sidan
            av arbetsmarknaden.
          </note>
          <note n="36f78b41">
            Herr talman! Därmed vill jag än en gång yrka bifall till Centerpartiets
            reservationer.
          </note>
          <note n="95943082">
            Anf. 139 ELVER JONSSON (fp)
          </note>
          <note n="2064878f">
            Herr talman! Jag har under de senaste veckorna fått många brev
            och telefonsamtal från arbetshandikappade som är oroliga över
            sin framtid. Naturligtvis är de på kort sikt mest oroliga för
            att ersättningsnivån för lönebidragsanställningar sänks från 90
            % till
          </note>
          <note n="5a9d6a88">
            80 %. Men de flesta är oroliga över den syn på handikappade som
            regeringen har gett uttryck för i sitt förslag. I propositionen
            anges det att risker för uppsägning vid omförhandling av lönebidraget
            ej bör beaktas. Jag tycker att denna syn rymmer ett förhållningssätt
            när det gäller arbetshandikappade som ej är värdigt dagens samhälle.
            Signaler skickas ut som klart och tydligt säger att arbetshandikappade
            inte får plats på dagens arbetsmarknad.
          </note>
          <note n="351dcc53">
            Herr talman! Det kan tyckas att dagens debatt är onödig. Det
            kan synas vara ett konstigt konstaterande mot bakgrund av vad
            jag inledningsvis sade om de arbetshandikappade och deras situation
            på arbetsmarknaden. Vad jag menar är att vi från Folkpartiet redan
            i vårt budgetalternativ i januari fäste uppmärksamheten på att
            det anslogs för litet medel till lönebidragsanställning. Vi ansåg
            att ytterligare 500 miljoner kronor borde tillskjutas till anslaget.
            Senare under våren lade regeringen fram förslag om - som det hette
          </note>
          <note n="3cbbf57e">
            - "en effektivare arbetsmarknad". Denna
          </note>
          <note n="40a4ab88">
            "effektivitet" gällde dock inte de arbetshandikappade då de fick
            vidkännas sänkta nivåer för nya lönebidrag och indragningar från
            Samhall. Folkpartiet motsatte sig dessa försämringar. Vi varnade
            för vad som kunde hända om villkoren för arbetshandikappade försämrades.
          </note>
          <note n="a3a4a165">
            Tyvärr fick vi rätt i våra farhågor. Direkt efter sommaren dök
            det upp rapporter om att lönebidragsmedlen var slut. Arbetshandikappade
            kunde inte erbjudas arbete med lönebidrag. Det var därför som
            regeringen blev tvingad att lägga fram propositionen om att ytterligare
            200 miljoner kronor skulle tillskjutas till lönebidragskontot.
            Det var i och för sig välkommet, och ännu bättre var det att arbetsmarknadsutskottet
            sedan beslutade att ytterligare 125 miljoner kronor skulle anslås
            till lönebidragsanställningar. Jag och Folkpartiet är ändock inte
            övertygade om att det räcker. Det är därför med tillfredsställelse
            som vi konstaterar att utskottet efter förslag från Folkpartiet
            beslutat att regeringen i vår skall återkomma till riksdagen för
            att redovisa hur den totala situationen för lönebidragen ser ut.
          </note>
          <note n="c15d5aa5">
            Ser vi till den samlade bilden av insatser för handikappade på
            arbetsmarknaden finner vi att Folkpartiets föreslagna satsning
            på arbetshandikappade blev det högsta beloppet. Vi föreslog alltså
            i våras 500
          </note>
          <note n="0a85d335">
            miljoner kronor utöver vad regeringen hade föreslagit som skulle
            gå till anslaget B5, Särskilda åtgärder för arbetshandikappade.
          </note>
          <note n="50421230">
            Vid budgetbehandlingen i våras av utskottets betänkande nr 12
            föreslog Vänstern en ökning av B5-
          </note>
          <note n="a2b59de0">
            anslaget med 200 miljoner kronor och ett halverat sparkrav på
            150 miljoner kronor för Samhall. Centern ville minska anslaget
            B5 med 300 miljoner kronor.
          </note>
          <note n="5c5bb03b">
            Man ansåg att anslaget till lönebidrag inte hade utnyttjats fullt
            ut under senare år och ville i stället satsa motsvarande pengar
            på anslaget B6, Samhallsanställningar.
          </note>
          <note n="db0fcbde">
            Anslaget till lönebidrag är beräknat för ca 45 000
          </note>
          <note n="cedfa859">
            anställningar. Hösten 1995 hade ca 50 000 personer lönebidragsanställningar.
            Den genomsnittliga lönebidragskostnaden är ca 9 900 kronor per
            månad. 5
          </note>
          <note n="be13a220">
            000 extra lönebidragsanställningar motsvarar en årskostnad på
            ca 500 miljoner kronor. Det var det anslag som Folkpartiet föreslog
            i våras som nu hade behövts.
          </note>
          <note n="f6cc1b08">
            Varje år lämnar ca 4 500 personer en anställning med lönebidrag.
            Eftersom anslaget är underdimensionerat med ca 5 000 anställningar
            innebär det att arbetsförmedlingen inte utan medelstillskott kan
            ersätta en enda av avgångarna under året, om man har tänkt sig
            att hålla sig inom anslaget.
          </note>
          <note n="2dbdf4f2">
            Man funderar ju över hur regeringen har tänkt sig att den ekvationen
            skall gå ihop.
          </note>
          <note n="f6f56791">
            AMS budgetöverdrag 1994/95 på ca 200 miljoner kronor medför en
            motsvarande minskning av anslaget för 1995/96. Denna minskning
            av innevarande års anslag kompenseras av att regeringen vill omfördela
          </note>
          <note n="857f6af3">
            200 miljoner kronor från det s.k. A2-anslaget.
          </note>
          <note n="c47d1f03">
            Men blir det något nettotillskott att tala om för att ens ersätta
            avgångarna ur systemet, eller kommer ett mer eller mindre totalstopp
            för nya lönebidragsanställningar att bestå? Den frågan kvarstår.
          </note>
          <note n="9ebf0b01">
            Utskottsmajoriteten ökar visserligen omfördelningen med ytterligare
            125 miljoner kronor vartill kommer sänkningen av den högsta bidragsnivån
            från
          </note>
          <note n="26199efb">
            90 % till 80 %, som beräknas att minska anslagsbelastningen med
            ca 130 miljoner kronor. Nettotillskottet blir alltså 125 miljoner
            kronor plus 130 miljoner kronor, alltså 255 miljoner kronor, varav
            50 miljoner kronor skall användas för arbetslösa 60-åringar. För
          </note>
          <note n="e6a7b199">
            205 miljoner kronor kan det i bästa fall bli 1 700-1
          </note>
          <note n="2f7ed135">
            800 anställningar. Ca 4 500 avgångar under året kan då återbesättas
            med arbetshandikappade.
          </note>
          <note n="ebc21bf6">
            Enligt uppgift från Samhall beräknas årstakten i övergångarna
            till reguljär arbetsmarknad med lönebidrag till ca 1 100 personer.
            Det betyder att de pengar som utskottet nu föreslår omfördelade
            i stort sett räcker endast för att tillgodose Samhalls behov.
          </note>
          <note n="1b2b301a">
            Regeringens politik innebär således att ett stort antal arbetshandikappade
            människor i avsaknad av lönebidragsmedel kommer att nekas inträde
            på arbetsmarknaden. Folkpartiet anser att detta är oacceptabelt.
            Rätten för arbetshandikappade att få vara delaktiga av arbetsmarknaden
            är grundläggande. Det är en fråga om livskvalitet för dessa människor.
          </note>
          <note n="ad836c42">
            Vi anser att arbetslinjen måste gälla även arbetshandikappade.
            Förtidspensioneringar måste undvikas.
          </note>
          <note n="0dc1d785">
            Nu hörde vi här ett inlägg från moderat håll, där man sjöng flexibilitetens
            höga visa. Ja, flexibilitet är bra, men den har betydande begränsningar.
            Flexibilitet innebär enligt det budskap som vi lyssnade till sänkta
            bidrag. Det jag funderar över är om Moderaterna är beredda att
            öka anslaget om antalet arbetshandikappade ökar.
          </note>
          <note n="ce46fbba">
            Enligt vår uppfattning är det uppenbart att det behövs rejält
            ökade anslag till lönebidragsanställningar.
          </note>
          <note n="22144079">
            Härigenom skulle den sänkning av den högsta ersättningsnivån
            i lönebidraget efter fyra år, som regeringen föreslår, också kunna
            undvikas. Denna sänkning tillsammans med den nivåsänkning för
            lönebidrag som beslutades i våras ökar på ett oacceptabelt sätt
            risken för att de arbetshandikappade som har ett arbete skall
            förlora sina anställningar.
          </note>
          <note n="2eafb754">
            Herr talman! Det är möjligt att regeringens försämringar för
            de arbetshandikappade motiveras, precis som försämringarna i LSS,
            av att samhällsekonomin så kräver. Om det är så kan jag inte komma
            ifrån att det verkar som om socialdemokratins tankar om solidaritet
            inte skulle gälla just de arbetshandikappade.
          </note>
          <note n="404fcac1">
            För oss med en socialliberal inställning och med socialliberala
            värderingar känns det förpliktande att ställa upp för de personer
            som lever i, vad vi kallar för, det glömda Sverige när det verkligen
            gäller. Det var ju Bertil Ohlin som myntade detta uttryck redan
            på 30-talet, och det är i högsta grad relevant också i dag.
          </note>
          <note n="1fefda44">
            Speciellt olyckligt är det att regeringen samtidigt sänker matmomsen,
            någonting som det tydligen finns utrymme för. Från Folkpartiets
            sida hade vi gärna sett att momssänkningen hade uteblivit av många
            skäl. Ett av dem är att det i så fall hade funnits mer medel till
            de arbetshandikappade även i fortsättningen.
          </note>
          <note n="e9647697">
            Som jag redan har nämnt är det bekymmer med det som regeringen
            har föreslagit och som det också finns majoritet för i utskottet,
            att nivån för lönebidrag sänks från 90 % till 80 % efter fyra
            år, vilket också medför stora problem för de arbetshandikappade.
          </note>
          <note n="6deb441d">
            Trots att vissa grupper nu undantas kommer följden att bli att
            många arbetshandikappade sägs upp från sina jobb, om inte särskilda
            insatser görs. För de lönebidragsanställda som arbetar i allmännyttiga
            organisationer skapas också problem för arbetsgivarna då dessa
            ofta inte har resurser att ta större kostnadsansvar för sina lönebidragsanställda.
            Detta kommer alltså att slå hårt mot dessa organisationer.
          </note>
          <note n="fbba2192">
            Jag tycker ändå att utskottet skall hållas räkning för insikten
            och kuraget att göra en tydlig beställning från regeringen om
            en genomgripande översyn av hela lönebidragsfrågan. Vi förväntar
            oss både ett raskt arbete och en generös bedömning, detta för
            de arbetshandikappades skull. Men det handlar också om en human
            inställning till människor som är hindrade att komma ut på arbetsmarknaden.
          </note>
          <note n="db3fde5e">
            Herr talman! Jag vill yrka bifall till Folkpartiets reservation
            och i övrigt till utskottets hemställan i betänkande nr 4.
          </note>
          <note n="d448eb46">
            Anf. 140 ANNA ÅKERHIELM (m) replik
          </note>
          <note n="7d6562f9">
            Herr talman! Elver Jonsson ställde en fråga till mig med anledning
            av flexibilitetens höga visa. Tanken med flexibiliteten och det
            flexibla lönebidragssystemet var att det, som jag sade i mitt
            anförande, i sig skulle skapa större utrymme för nya lönebidragsanställningar.
            Men jag hänvisade också till Riksrevisionsverkets interna revision
            och kommentarerna om att detta system måste inarbetas. Det är
            litet för tidigt att dra några slutsatser om hur det fungerar
            i förlängningen. Därför ställde jag också upp på och citerade
            i stort sett ordagrant det som Folkpartiet fick igenom i utskottet,
            att regeringen skall återkomma. Jag antar nämligen att det under
            resans gång framkommer synpunkter som kan vara intressanta i samband
            med dessa frågor.
          </note>
          <note n="017ff6dd">
            Anf. 141 ELVER JONSSON (fp)
          </note>
          <note n="e61a84dc">
            Herr talman! Jag noterar att det ändå på den punkten råder full
            enighet i utskottet om att vi vill ha ett genomarbetat förslag
            från regeringens sida. Som jag sade förutsätter jag att förslaget
            kommer att innehålla en generös bedömning och att arbetet sker
            raskt.
          </note>
          <note n="a84b5698">
            Men det kan vara försåtligt att tala om att flexibiliteten skulle
            ge ett större utrymme för fler, därför att det bygger på tanken
            att lönestödet egentligen är för stort.
          </note>
          <note n="94026628">
            Det kan det vara i en del fall, och därför bör det prövas individuellt.
            Men det kan faktiskt vara så att handikappet inte minskar. När
            handikappet ökar måste flexibilitetens budskap bli att lönestödet
            kan räknas upp. Jag har många gånger talat om att vi borde söka
            oss fram till en modell som har mera av en medicinsk bedömning.
            Det skulle också innebära att en del arbetshandikappade skulle
            kunna komma i fråga för ökat stöd, vilket i en del fall kan vara
            högst berättigat.
          </note>
          <note n="b740ad43">
            Anf. 142 INGRID BURMAN (v)
          </note>
          <note n="ab486a1a">
            Herr talman! Redan i januari 1995 motionerade
          </note>
          <note n="f8f437ad">
            Vänsterpartiet mot besparingar i anslaget till särskilda åtgärder
            för arbetshandikappade. Vi pekade på att besparingarna skulle
            leda till ökad arbetslöshet och drabba de allra svagaste på arbetsmarknaden,
            dvs. de arbetshandikappade. Våra farhågor har besannats.
          </note>
          <note n="f8d3563b">
            Besparingarna har lett till att ett stort antal arbetsförmedlingar
            har infört totalstopp för nya lönebidragsanställningar. Detta
            sker när antalet lönebidragsberättigade ökar vid arbetsförmedlingarna
            samtidigt som personer över 60 år kan beviljas lönebidragsanställningar.
            Kretsen av lönebidragsberättigade har ökat samtidigt som medlen
            till lönebidragen har strypts. Om denna utveckling fortsätter
            är risken att lönebidragen i framtiden reserveras för personer
            som har få eller lättare handikapp. Detta får inte ske.
          </note>
          <note n="1a897408">
            Dagens betänkande tar upp tre saker, dels anslagen till lönebidragsanställningar,
            dels sänkningen av lönebidragsnivån, dels en regelförändring som
            innebär att bidragsnivån kan eller skall sänkas, även om det innebär
            att den lönebidragsanställde förlorar anställningen.
          </note>
          <note n="732af8ef">
            Låt mig börja med anslaget. Under våren och sommaren började
            det komma alarmerande rapporter om att arbetshandikappade som
            erbjudits anställning med lönebidrag inte kunde placeras på grund
            av att bidragen var slut. Under hösten har t.o.m. vissa länsarbetsnämnder
            stoppat omförhandlingarna om befintliga lönebidrag till följd
            av att det inte har funnits pengar. Man har alltså inte kunnat
            förlänga redan befintliga anställningar. Detta är katastrof.
          </note>
          <note n="4c93c3f6">
            Det innebär att det finns ett stort antal personer som har tvingats
            kvar i A-kassan, i långtidssjukskrivningar eller i annat bidragsberoende,
            trots att det har funnits tillgång på lönebidragsgrundande anställningar.
            Jobbet har funnits. Dessa människor är dock klassade som arbetshandikappade
            och berättigade till ett lönebidrag. Det här är ett vansinnigt
            slöseri, både med mänskliga och med ekonomiska resurser.
          </note>
          <note n="7d81482d">
            Mot den bakgrunden är det glädjande att regeringen sent omsider
            insett att vi måste förstärka anslaget.
          </note>
          <note n="24707f01">
            Problemet är att regeringens förslag bara innebär att avtrappningen
            av lönebidragsanställningar kan ske i en långsammare takt. Det
            innebär inte att volymen kan upprätthållas. Regeringens ambition
            är alltså fortfarande att successivt minska antalet arbeten med
            lönebidrag under året.
          </note>
          <note n="1fe32bde">
            Det här är fullständigt oacceptabelt. Även i tider när vi måste
            spara finns det ett ansvar för att se till att de svagaste av
            alla på arbetsmarknaden, de arbetshandikappade, kan komma in på
            arbetsmarknaden och inte stängs ute.
          </note>
          <note n="98e89d3a">
            Om man tittar litet på siffror kan man enligt AMS
          </note>
          <note n="06d849dc">
            uppgifter för juli 1995 se att antalet lönebidragsanställningar
            var 55 800. Avgångarna, mest pensioneringar, är 4 000-5 000 per
            år. AMS egna bedömningar är att det i dag finns drygt 13 000 arbetshandikappade
            som är anmälda som arbetssökande. Ungefär hälften av dem skulle
            kunna ta ett jobb direkt om det fanns medel. Hälften skulle komma
            ut direkt. Vid sidan av det finns 23 000 som väntar på rehabilitering
            och vägledning. Det är alltså ett enormt tryck.
          </note>
          <note n="b8cdebfa">
            Lägger man dessutom till att Samhall har som mål att minst 3
            % av deras anställda skall övergå från
          </note>
          <note n="4943c52d">
            Samhalls verksamhet till annan arbetsgivare varje år, och att
            detta ofta sker med hjälp av lönebidrag, inser man, precis som
            Elver Jonsson tidigare har konstaterat, att den naturliga avgången
            inte alls räcker till om vi skall kunna nyplacera några. Dras
            dessutom antalet lönebidragsanställningar ned, innebär det att
            vi inte kommer att kunna placera några av de ungdomar med arbetshandikapp
            som dessutom skall ut. Behovet är enormt.
          </note>
          <note n="de8f48f0">
            Arbetsmarknadsutskottet har tillfört anslaget ytterligare 125
            miljoner utöver regeringens 200. Det är mycket bra. Men frågan
            är om det räcker. Vi tror inte det. Vår bedömning är att det krävs
            mer pengar.
          </note>
          <note n="895881de">
            Herr talman! Jag yrkar nu bifall till Vänsterpartiets reservation
            nr 2, som innehåller litet mer pengar. De kommer inte heller att
            räcka. Vi måste återkomma till den här frågan.
          </note>
          <note n="8c647c39">
            Regeringen föreslår också att den högsta nivån för lönebidraget
            sänks från 90 % till 80 % vid en förlängning av bidragen, dvs.
            när de omförhandlas efter fyra år. Det här är en skärpning i förhållande
            till dagens regler, där det enbart är nyanställningar som skall
            omfattas av 80 %.
          </note>
          <note n="04218c73">
            Om man tittar på var de här lönebidragsanställningarna finns
            finner man att en tredjedel av de lönebidragsanställda finns i
            ideella organisationer. Det är organisationer som har en mycket
            begränsad ekonomi. De kommunala och statliga bidragen minskar
            i samma takt som den offentliga ekonomin krymper.
          </note>
          <note n="39578557">
            Att då sänka nivån på tidigare beslutade lönebidrag innebär ett
            direkt hot mot en stor del av de arbetshandikappades arbetsmarknad.
            Många organisationer saknar helt enkelt förmåga att möta kravet
            på ett utökat löneansvar.
          </note>
          <note n="ee2fe303">
            Vi vet redan i dag att människor varslas på grund av de minskade
            kommunala bidragen. Det är här innan vi sänker taket. När vi sänker
            taket är risken uppenbar att allt fler handikappade tvingas ut
            i arbetslöshet eller i förtidspensionering. Samhällsekonomiskt
            är detta ingen vinst. Det kommer i stället att skapa stora sociala
            och mänskliga problem. Därför yrkar jag bifall till reservation
            nr 3, herr talman, som avvisar dessa förändringar.
          </note>
          <note n="47a96159">
            Regeringen föreslår dessutom att den bestämmelse, det skyddsnät,
            som innebär att ett lönebidrag inte skall omprövas om den anställde
            riskerar uppsägning på grund av att bidragsnivån sänks skall tas
            bort. Det är innebär att en arbetsförmedlare i framtiden skall
            förhandla fram sänkta lönebidragsnivåer även om det innebär att
            den arbetshandikappade sägs upp. En förfärlig cynism. Det finns
            inga andra ord.
          </note>
          <note n="040742a5">
            Regeringen motiverar sitt beslut med att LAS
          </note>
          <note n="455b554f">
            gäller även för lönebidragsanställda och att de skall skyddas
            av turordningsreglerna. I dag finns många anställda i ideella
            organisationer. Där finns de som en eller en av väldigt få anställda.
            Där är turordningsreglerna inte till någon större hjälp. Är jag
            ensam anställd, så är jag ensam anställd. Saknar organisationen
            förmåga att ta ett utökat löneansvar sägs man upp.
          </note>
          <note n="96555a8b">
            Här hjälper inga turordningsregler. Dessutom kräver lagen om
            anställningsskydd, LAS, tillräckliga kvalifikationer om man skall
            omplaceras och konkurrera ut någon annan. Skyddet enligt LAS är
            för handikappade ett väsentligt sämre skydd än den förordning
            som regeringen nu avser att ta bort.
          </note>
          <note n="4a65e2c9">
            Det finns både ett mänskligt och ett samhällsekonomiskt motiv
            för att behålla den här förordningen.
          </note>
          <note n="858a6dff">
            Ingen arbetshandikappad skall sägas upp från sitt arbete och
            tvingas in i a-kassa eller förtidspensionering på grund av att
            samhället vill sänka bidragsnivån med några procent. Det finns
            inga vinster att hämta där.
          </note>
          <note n="531624d0">
            Herr talman! Jag yrkar bifall till reservation nr 5.
          </note>
          <note n="4d57c5bf">
            Jag vill påstå, herr talman, att det är politikerna som har ett
            ansvar för att se till att det finns en arbetsmarknad även för
            arbetshandikappade. Visst vore det önskvärt att näringslivet tog
            sitt ansvar och anställde människor med funktionshinder utan lönebidrag.
            Visst vore det önskvärt att kommuner och landsting gjorde detsamma.
            Men i dag finns det inga instrument för att se till att så sker.
            Vi har t.ex. ingen kvotering eller något liknande system. Det
            vi har är lönebidragen. Varje försämring i regelsystemet slår
            direkt mot den arbetshandikappade. Det minskar deras arbetsmarknad,
            i vart fall så länge vi inte har andra instrument och styrmedel
            för att säkra deras arbetstillfällen.
          </note>
          <note n="8e523edd">
            Det här vill jag ha sagt för att visa förståelse för dem som
            argumenterar för att näringslivet måste ta ett utökat ansvar.
            Visst, det tycker jag också. Men då måste vi skapa regelverk för
            detta innan vi ger oss på lönebidragssystemet. Det som nu sker
            är enligt min mening fullständigt oacceptabelt. Vi, eller rättare
            sagt ni, dvs. utskottsmajoriteten försämrar lönebidragssystemet
            och låter arbetshandikappade gå rakt ut i förtidspensioneringssystem
            eller a-kassa med liten eller ingen möjlighet att återgå till
            arbetslivet.
          </note>
          <note n="d8112d97">
            Det är många, många som har hört av sig med stor och berättigad
            oro för vad som kommer att hända när regelförändringen skall träda
            i kraft. Jag delar deras oro. Det riksdagens majoritet nu gör
            är faktiskt att dra undan grunden för många arbetshandikappade
            och deras möjlighet att finnas på arbetsmarknaden. Det här är
            ett mycket drastiskt beslut. Jag hoppas att ni är medvetna om
            det.
          </note>
          <note n="386d3963">
            Jag hade tänkt tala något om flexibilitet och annat som Anna
            Åkerhielm tog upp. Visst skall vi ha ett flexibelt lönebidragssystem.
            Men vi har ju det redan i dag. Det fungerar ju i dag. Det omförhandlas
            i dag.
          </note>
          <note n="d584cfce">
            Bidraget fastställs utifrån de arbetshandikappades villkor. Det
            är kopplat till individen. Jag har svårt att förstå att man säger
            att vi skall utvärdera detta sedan.
          </note>
          <note n="3deaa20a">
            Varför går ni då med på de försämringar som föreslås i dag?
          </note>
          <note n="fff6fe16">
            Till Folkpartiet vill jag ha sagt att det är bra att
          </note>
          <note n="89fc4112">
            Folkpartiet driver den linje man gör. Men jag noterade att Elver
            Jonsson kände sig förpliktigad att driva de här frågorna. Jag
            tror att Elver Jonsson liksom jag tycker att det är en självklarhet
            att driva de här frågorna.
          </note>
          <note n="7f32d52f">
            Anf. 143 TUVE SKÅNBERG (kds)
          </note>
          <note n="ecf3a785">
            Herr talman! Det är olika saker i det politiska livet som gör
            starkt intryck på en, som lämnar de mest varaktiga minnena. Allra
            kraftigast lever för mig minnet av hur socialdemokraterna förra
            mandatperioden jagade oss kristdemokrater med bibelordet
          </note>
          <note n="97a6d974">
            "Bären varandras bördor". Jag minns mycket väl att allt fyrkoalitionsregeringen
            gjorde var högerpolitik, illvilja och osolidariskt. Hur kunde
            vi kristdemokrater med vår människosyn acceptera att svaga människor
            inte skyddades bättre?
          </note>
          <note n="4c21d1e1">
            När sedan Socialdemokraterna kom till makten fördubblade man
            nedskärningarna inom sjukvården på bara ett år, och man försämrade
            för de arbetslösa.
          </note>
          <note n="207c588f">
            Nu ger man sig dessutom på de handikappade. "Bären varandras
            bördor" sade Socialdemokraterna sommaren 1994. I dag får de synskadade,
            de förståndshandikappade och de rullstolsburna själva bära sina
            bördor, t.ex. nu när Socialdemokraterna vill ta deras handikappassistenter
            från dem.
          </note>
          <note n="c52b62ef">
            Så har vi förslaget som vi debatterar i kväll. Nu slår Socialdemokraterna
            mot de arbetshandikappade.
          </note>
          <note n="927aa827">
            Effekterna av riksdagens beslut att tidigarelägga den beslutade
            generella sänkningen av den högsta lönebidragsnivån till 80 %
            börjar nu bli synliga. Vi kan se hur uppsägningar av lönebidragsanställda
            har påbörjats i de ideella organisationerna, som kunde ge de arbetshandikappade
            arbete när lönebidragsnivån låg på 90 %. De mäktar emellertid
            inte när nivån sänks till 80 %. Särskilt allvarlig är situationen
            i handikapporganisationerna.
          </note>
          <note n="33b0a356">
            När vi nu ser detta hända lägger den socialdemokratiska regeringen
            fram en proposition i vilken man kyligt skriver: "Risken för uppsägningar
            från en anställning med lönebidrag bör inte beaktas särskilt när
            bidraget omförhandlas till en lägre nivå." Borta är nu bibelcitatens
            "bären varandras bördor". I stället tycker jag mig kunna höra
            det gamla ursvenska ordspråket
          </note>
          <note n="8e1ad3d9">
            "Bra karl reder sig själv, en dålig är inte värd att hjälpa".
          </note>
          <note n="201aac47">
            Kan då inte Socialdemokraterna ha medkänsla och medlidande med
            de handikappade i en fruktansvärt pressad situation? Kan man inte
            visa så pass mycket solidaritet att man inte sänder dessa handikappade
            till socialen? Om nu både medkänslan och solidariteten brister,
            har man då ändå inte den ekonomiska förståelsen kvar så att man
            inser att det inte lönar sig att friställa de arbetshandikappade
            och skicka dem till socialen eller till en förtidspensionering?
          </note>
          <note n="eb006551">
            Till följd av Socialdemokraternas arbetsmarknadspolitik är det
            nu, med den höga, bestående arbetslösheten, än svårare för de
            arbetshandikappade att konkurrera på arbetsmarknaden. Det är dessa
            människor som bäst behöver arbetsgemenskap. De behöver den personliga
            bekräftelsen som ligger i att de förmår uträtta ett arbete, de
            behöver veta att de behövs, trots sina handikapp. Dessa människor
            sänder nu Socialdemokraterna rakt in i ensamheten och passiviteten.
          </note>
          <note n="80e948e7">
            Man berövar dem känslan av att duga, att få utföra ett meningsfullt
            arbete.
          </note>
          <note n="020b45ae">
            Vi kristdemokrater anser att riksdagen bör ompröva sitt tidigare
            ställningstagande i fråga om de sänkta nivåerna för lönebidragsanställda.
            Framför allt menar vi att de ideella organisationerna måste undantas
            från sänkningen av lönebidragsnivåerna. Vi håller det för en omistlig
            solidaritet med utsatta människor att risken för uppsägningar
            från en anställning med lönebidrag särskilt måste beaktas vid
            eventuella omförhandlingar.
          </note>
          <note n="e00ac5b1">
            Därför, herr talman, yrkar jag bifall till reservationerna 4
            och 5.
          </note>
          <note n="6a23f5ad">
            Anf. 144 SONJA FRANSSON (s)
          </note>
          <note n="b3aeef58">
            Herr talman! Under budgetåret 1994/95 kommer förbrukningen av
            medel för lönebidrag på anslaget
          </note>
          <note n="e9446f80">
            Särskilda åtgärder för arbetshandikappade att överstiga vad riksdagen
            anvisat med 208 miljoner kronor, precis som ett par andra talare
            tidigare har sagt. Om riksdagen inte beviljar ytterligare medel
            måste nya anställningar med lönebidrag upphöra under en längre
            tid.
          </note>
          <note n="67cb28e5">
            Det här är mycket oroande. Därför har regeringen i propositionen
            1995/96:96 föreslagit att vi skall omfördela 200 miljoner från
            anslaget Arbetsmarknadspolitiska åtgärder till lönebidrag. Dessutom
            föreslår regeringen att den faktiska medelsförbrukningen för budgetåret
            1994/95 skall godkännas.
          </note>
          <note n="6385194e">
            Herr talman! Jag vill fästa riksdagens uppmärksamhet på att det
            totala anslaget för särskilda åtgärder för arbetshandikappade
            för 1995/96 uppgår till 10,3
          </note>
          <note n="e40f6916">
            miljarder kronor, varav 9,5 miljarder kronor går till lönebidrag.
            Detta är i sig en mycket ansenlig summa, som kan jämföras med
            drygt halva kostnaden för barnbidragen i landet under 1995. Vi
            bär med andra ord varandras bördor, Tuve Skånberg. Det tycker
            vi är oerhört viktigt.
          </note>
          <note n="5c4f901f">
            Trots detta är utskottets bedömning att den anslagshöjning som
            regeringen föreslår inte räcker för att uppnå det resultat som
            regeringen eftersträvar, nämligen att undanröja risken för totalstopp
            av nya lönebidragsanställningar under budgetåret 1995/96.
          </note>
          <note n="9215f24f">
            Utskottet överför därför ytterligare 75 miljoner utöver de 200
            miljoner som regeringen föreslår till just lönebidrag för arbetshandikappade.
          </note>
          <note n="8f2b51ed">
            Herr talman! Äldre personer som har kort tid kvar till ålderspensioneringen
            har i dagsläget stora svårigheter att få ett nytt arbete om de
            har blivit arbetslösa.
          </note>
          <note n="d7369b10">
            De hamnar lätt i en situation där det enda alternativet är en
            ständig rundgång mellan olika arbetsmarknadspolitiska åtgärder
            och arbetslöshetsersättning. Det är personer med stor erfarenhet,
            som känner att de ännu vill och kan göra ännu en aktiv insats
            i arbetslivet.
          </note>
          <note n="e25305cf">
            Dessa personer måste också ges den möjligheten.
          </note>
          <note n="4e88bd5f">
            Den utslagning som nu pågår, där äldre människor med lång livserfarenhet
            stängs ute från arbetets gemenskap, är en förlust för samhällsekonomin,
            och det är dessutom inte förenligt med arbetslinjen.
          </note>
          <note n="a3ade2bf">
            Herr talman! Riksdagen har tidigare fattat ett beslut om att
            lönebidrag kan lämnas upp till 50 % för långtidsarbetslösa äldre
            som är över 60 år, men på grund av den överbelastning av anslaget
            för lönebidrag som jag tidigare nämnde har denna möjlighet ännu
            inte kunnat prövas som en lämplig åtgärd.
          </note>
          <note n="9fcd00f7">
            Därför föreslår nu utskottets majoritet att ytterligare 50 miljoner
            kronor överförs från arbetsmarknadspolitiska åtgärder till lönebidrag
            och att dessa 50
          </note>
          <note n="0618a9b5">
            miljoner öronmärks för just denna grupp av äldre långtidsarbetslösa.
          </note>
          <note n="0eb55b28">
            Jag vill påpeka för Anna Åkerhielm att många av dessa arbetssökande
            äldre har ett arbetshandikapp. Så det är inte så långsökt att
            för denna grupp använda just lönebidrag, som också är avsedda
            för arbetshandikappade.
          </note>
          <note n="264d5b81">
            Vi för alltså totalt över 325 miljoner kronor från arbetsmarknadspolitiska
            åtgärder till lönebidrag.
          </note>
          <note n="07298266">
            Herr talman! Lönebidragets syfte är att ge arbetsgivaren kompensation
            för den minskning av arbetsförmågan som orsakas av den anställdes
            funktionshinder. Strävan är att var och en så långt möjligt skall
            ingå i arbetsgemenskapen och ha en lön för vad man faktiskt utför
            med de kunskaper och den förmåga som man besitter. Det är vår
            syn på handikappade, Elver
          </note>
          <note n="95da9306">
            Jonsson, inte att lönebidragsanställda med sitt arbete skall
            subventionera föreningslivet. Det skall finnas medel till föreningslivet,
            så att man där klarar sig utan subventioner via en anställds lönebidrag.
          </note>
          <note n="85cfdf2b">
            De lönebidrag som ges till föreningar och statliga arbetsgivare
            innebär i många fall med dagens regler en överkompensation. Den
            anställde kan med andra ord i många fall göra en större insats
            än vad lönebidragsnivån antyder. Detta är en kvarleva sedan tiden
            före 1991, då reformen om flexibla lönebidrag infördes. Dessförinnan
            blev de funktionshindrade under beteckningen "arkivarbetare" anvisade
            till statliga myndigheter och organisationer som extra gratis
            arbetskraft.
          </note>
          <note n="0149e002">
            Genom att nu efter hand justera ned denna överkompensation frigörs
            ytterligare medel som gör det möjligt att bevilja nya lönebidrag.
            Att vid en sådan justering även ta hänsyn till risk för uppsägning
            skulle bryta mot den nu gällande synen på syftet med lönebidragsanställningar
            och ställa arbetsförmedlingen i en omöjlig förhandlingssituation.
          </note>
          <note n="2b1e9e85">
            Mot bakgrund av det synsätt som jag nu redovisat biträder utskottsmajoriteten
            regeringens förslag om att lönebidragsnivån skall förhandlas ned
            och motsvara skillnaden mellan lönen och den faktiska arbetsförmågan,
            dock maximalt 80 % efter de första fyra anställningsåren. Undantag
            görs för personer med mycket grava funktionshinder. De är dessa
            de höga lönebidragen är till för.
          </note>
          <note n="e1657d50">
            Utskottsmajoriteten stöder också mot bakgrund av det redan sagda
            regeringens förslag att särskild hänsyn inte behöver tas till
            risken för uppsägning när lönebidraget omförhandlas.
          </note>
          <note n="c9d614fd">
            Herr talman! Det är naturligtvis svårt att veta om de förslag
            som nu läggs fram kommer att räcka för att ge tillräckligt utrymme
            för nyanställningar med lönebidrag under budgetåret. Utskottet
            anser därför i likhet med Folkpartiet att regeringen bör återkomma
            till riksdagen med en redogörelse för hur situationen när det
            gäller lönebidragsanställningar utvecklas.
          </note>
          <note n="3ac99f37">
            Herr talman! Med detta som bakgrund vill jag i dess helhet yrka
            bifall till hemställan i betänkandet.
          </note>
          <note n="6e771ed5">
            Anf. 145 INGRID BURMAN (v) replik
          </note>
          <note n="e2b546af">
            Herr talman! Det är bra att utskottet har tagit initiativ till
            att tillföra mer medel till anslaget. I dag finns det 55 800 lönebidragsplacerade.
            Även med detta tillskott lär det täcka bidrag för ca 50 000. Vi
            har
          </note>
          <note n="0da7fcfb">
            13 300 arbetshandikappade som direkt kan ta arbete och ytterligare
            23 000 som snart kan ta det. Avgången från Samhall är ungefär
            1 000 per år.
          </note>
          <note n="f7f4b2b8">
            Min fråga till Sonja Fransson är: Vad skall dessa arbetshandikappade
            göra? Är det förtidspensionering vi skall vänta på? På vilket
            sätt kan man hantera det problem som kvarstår, eftersom medlen
            de facto inte kommer att räcka till?
          </note>
          <note n="9016ac0e">
            Naturligtvis är det en strävan och ett mål att bidraget skall
            vara relaterat till handikappet. Så är det också i dag. Det skall
            omförhandlas varje år. När man rehabiliteras och arbetsförmågan
            ökar skall bidraget minskas. Det sker redan i dag. Det ansvaret
            och förtroendet kommer nu inte längre att finnas kvar, utan vi
            sätter ett tak på 80 %.
          </note>
          <note n="585e2bd3">
            Detta kommer de arbetshandikappade att få betala.
          </note>
          <note n="196b44fb">
            Det finns inget utvidgat löneansvar att utkräva av de ideella
            organisationerna. Det finns inget näringsliv som hittills har
            sagt att man tar över detta ansvar. Där förhandlar vi redan i
            dag. De arbetshandikappade kommer att få betala priset för de
            regelförändringar som man i dag genomför.
          </note>
          <note n="ce926f42">
            Anf. 146 SONJA FRANSSON (s) replik
          </note>
          <note n="174bbe96">
            Herr talman! Ingrid Burman talar om att medlen inte kommer att
            räcka till. Det är riktigt att det är många som står och knackar
            på dörren och vill komma in, behöver lönebidrag och är i stort
            behov av det.
          </note>
          <note n="6e13cd0d">
            Men vi anslår ändå väldigt mycket pengar till lönebidragen. Då
            gäller det att använda de medlen på bästa sätt.
          </note>
          <note n="876e0c1f">
            Ett sätt är att arbetsförmedlingarna nu måste jobba väldigt aktivt
            för att förhandla ner bidragen. Det har visat sig att det har
            blivit inflation i lönebidragen under de senaste åren. Det handlar
            inte alltid om vilket funktionshinder man har, eller rättare att
            bidraget täcker det funktionshinder man har i arbetet, utan det
            täcker betydligt mycket mer. Det gäller särskilt för statsanställda
            och för anställda i föreningar.
          </note>
          <note n="0a6a69c0">
            Vi har talat väldigt länge om föreningar. Men glöm inte att vi
            har många människor kvar inom de statliga institutionerna som
            har en väldigt hög lönebidragsnivå trots att deras funktionshinder
            inte är speciellt stort. Det har Riksrevisionsverket också pekat
            på.
          </note>
          <note n="d34cd41f">
            När det gäller omförhandlingar i föreningar, Ingrid Burman, har
            problemet varit att arbetsförmedlingen har varit tvingad att ta
            hänsyn till att man inte får riskera att personen blir arbetslös.
            Då har föreningen sagt: Vi har inte mer medel. Personen blir alltså
            arbetslös, och då har man inte kunnat förhandla ner bidragen.
            Så ser det ut. Det är därför man aldrig har lyckats med detta.
            Det gäller på samma sätt inom den statliga verksamheten. Vi har
            låst arbetsförmedlingarna när det gäller omförhandlingar för dessa
            personers anställningar.
          </note>
          <note n="3df6a81a">
            Anf. 147 INGRID BURMAN (v) replik
          </note>
          <note n="59658d1b">
            Herr talman! Det är sant att vi anslår mycket pengar för att
            se till att arbetshandikappade skall få en plats på arbetsmarknaden.
            Det är bra. Vad vi har konstaterat är att de inte räcker till.
          </note>
          <note n="a9fbd50c">
            Vi har också konstaterat att de alternativ som finns är förtidspensionering,
            långtidssjukskrivningar, akassa och passivt bidragsberoende. För
            mig kommer det alltid att vara en reell ekonomisk och mänsklig
            vinst att satsa pengar så att det finns arbetstillfällen i stället
            för passivt bidragsberoende.
          </note>
          <note n="44cf4cde">
            När det gäller omförhandling och det hinder det jag faktiskt
            brukar kalla tryggheten utgör, dvs. att man inte får förhandla
            ner bidraget om personen riskerar arbetslöshet, är det min uppfattning
            att den bestämmelsen har varit av godo. Beviskraven för när människor
            riskerar arbetslöshet är som Sonja Fransson vet väldigt höga.
            Man måste ha begärt förhandlingar om varsel. Så långt har arbetsförmedlarna
            haft möjlighet att driva frågan framåt.
          </note>
          <note n="f918fe8a">
            Visst är det sant att många lönebidrag är för höga.
          </note>
          <note n="b89fa52d">
            Jag deltar gärna i en process för att se till att de minskar.
            Men då måste vi först ha precis det jag talade om från talarstolen,
            nämligen ett regelsystem, ett verktyg som gör att vi inte låter
            de arbetshandikappade betala priset i form av arbetslöshet och
            att komma ut i kylan.
          </note>
          <note n="b69454b0">
            Vad som nu händer är att ni ändrar regelsystemen och låter de
            arbetshandikappade betala priset. Det är de som får stå för konsekvenserna.
            Ni har inga verktyg för att se till att näringsliv, kommuner,
            stat och landsting tar över det ansvar som ni så gärna vill lägga
            över, vilket också jag gärna gör.
          </note>
          <note n="cfecb5e1">
            Anf. 148 SONJA FRANSSON (s) replik
          </note>
          <note n="b0ace1fc">
            Herr talman! Ingrid Burman efterlyser regelsystem och verktyg.
            Jag tycker att vi har det. Vi använder oss av lönebidraget, och
            det är oerhört bra. Jag håller fullständigt med om att det är
            en aktiv verksamhet och en anställningsform som är oerhört effektiv
            och mycket bra. Det blir fler och fler lönebidragsanställda ute
            på den öppna marknaden, inom kommuner och på annat håll.
          </note>
          <note n="b600693a">
            Jag har jobbat med ungdomar med handikapp. De flesta har vi fått
            ut just inom den privata verksamheten eller inom kommunerna. Det
            är där vi har möjlighet att jobba aktivt. Men det gäller naturligtvis
            att använda förhandlingstekniken och också visa på att den som
            har ett funktionshinder kan utföra någonting, har väldigt stor
            kunskap och är till nytta så att arbetsgivaren är beredd att betala
            för den delen. Den andra delen - det man inte kan utföra - skall
            staten subventionera. Det är det verktyget vi har, och det är
            det vi skall använda oss av.
          </note>
          <note n="43a1069e">
            Anf. 149 TUVE SKÅNBERG (kds) replik
          </note>
          <note n="f49165f8">
            Herr talman! Jag har vid ett par tillfällen kommit väldigt nära
            människor som har haft arbetshandikapp.
          </note>
          <note n="f4369edb">
            Jag jobbade ett par veckor i en skyddad verkstad, och under alla
            år i föreningar har jag träffat på människor med olika arbetshandikapp.
            Jag har sett hur oerhört viktigt det har varit för unga utvecklingsstörda
            att få ha sitt värde och sitt arbete att gå till. De har inte
            kunnat prestera så hemskt många krokar på dragen.
          </note>
          <note n="73c7216b">
            Men de har haft arbetskamrater, någon att fika ihop med och fasta
            tider. Jag har sett vad föreningen och det kontaktnätet har betytt.
          </note>
          <note n="b02af71f">
            Är Sonja Fransson helt klar över att nedskärningarna nu kommer
            att innebära att många av dessa människor som vi känner för, hundratals
            av dem, kanske tusentals, i all synnerhet i de ideella föreningarna,
            kommer att få sitta hemma? De kommer att få sitta i sitt kök och
            fråga om det är någon enda som bryr sig om dem. Vad har Sonja
            Fransson att säga till dem?
          </note>
          <note n="c14406b8">
            Är Sonja Fransson klar över att det inte lönar sig samhällsekonomiskt
            att skicka ut dem i förtidspensionering och socialbidrag i stället
            för att låta dem arbeta i en ideell förening?
          </note>
          <note n="6f80ebbd">
            Vad säger Sonja Fransson om utskottsmajoritetens text på s. 10
            i betänkandet? Där står det: "I likhet med regeringen anser utskottet
            att en anställds arbetsförmåga i allmänhet torde förbättras över
            tiden."
          </note>
          <note n="997c0bb4">
            Detta skulle alltså vara motivet till att nu sänka från 80 %.
            Har man ett sådant kraftigt handikapp som en utvecklingsstörning
            eller synskada skall man alltså ha ett krav på sig att man skall
            bli bättre och bättre under fyraårsperioden. Vad skapar det för
            signaler, och vad skapar det för trygghet?
          </note>
          <note n="03bc9b08">
            Anf. 150 SONJA FRANSSON (s) replik
          </note>
          <note n="6691d9f6">
            Herr talman! Jag skall ge ett exempel. Jag talade nyligen med
            ordföranden i en handikapporganisation från mina hemtrakter. Hon
            påtalade att det naturligtvis blir svårt att klara ekonomin och
            att ha kvar de lönebidragsanställda. Men samtidigt kände hon sig
            kluven, eftersom hon tycker att det är fel att den funktionshindrade
            inte får lön efter förmåga utan subventionerar föreningarnas verksamhet
            med sin lön.
          </note>
          <note n="271d7ae5">
            Hon sade också att hennes förening nu skall anställa en mycket
            gravt flerhandikappad man som med dagens datastöd och ett symbolspråk
            som heter bliss -
          </note>
          <note n="1f345453">
            som Tuve Skånberg säkert känner till - kan utföra ett arbete
            för ungefär 10 %. Hon tillade dessutom att om inte de anställer
            de mycket gravt funktionshindrade hur skall de då kunna ställa
            krav på att andra arbetsgivare skall göra det.
          </note>
          <note n="1fcfa3aa">
            De lönebidrag som är på 80-90 %, och man kan t.o.m. få upp till
            100 %, är till för dessa mycket gravt handikappade personer. Det
            är för de andra som inte är så gravt handikappade som vi måste
            sänka nivåerna för att de som står och knackar på dörren också
            skall komma in. Det står ju faktiskt några utanför som också vill
            komma in.
          </note>
          <note n="3b843a7e">
            Är det så att någon blir arbetslös från föreningarna måste arbetsförmedlingen
            självfallet jobba aktivt för en annan placering med ett lägre
            lönebidrag hos en annan arbetsgivare. Det är naturligtvis nödvändigt.
          </note>
          <note n="83b3172d">
            Det är självfallet inte meningsfullt att man blir förtidspensionerad.
            Det är inte det vi verkar för.
          </note>
          <note n="39dc17af">
            Men vi vill nu att man verkligen skall använda lönebidraget på
            det sätt som det är tänkt från början.
          </note>
          <note n="2dac305a">
            Under ett antal år har föreningarna och arbetsförmedlingarna
            kunnat förhandla ner lönebidragen och anpassa sig, men det har
            inte gjorts.
          </note>
          <note n="deb1c3f2">
            Anf. 151 TUVE SKÅNBERG (kds) replik
          </note>
          <note n="29715af4">
            Herr talman! Skall jag förstå svaret så att Sonja
          </note>
          <note n="08f5b5f9">
            Fransson inte är klar över att det beslut som vi står i begrepp
            att fatta kommer att skicka handikappade människor in i ensamheten?
            Om det gäller 100, 200
          </note>
          <note n="1a05e945">
            eller 2 000 kan vi låta vara osagt, men den här nedskärningen
            innebär att de handikappade blir mer hänvisade till ensamheten
            och passiviteten. Det är min bestämda mening. Delar inte Sonja
            Fransson den analysen?
          </note>
          <note n="cfcdd928">
            Det finns ett uttryck i propositionen som lyder så här: "Risken
            för uppsägning från en anställning med lönebidrag bör inte beaktas
            särskilt när bidraget omförhandlas till en lägre nivå."
          </note>
          <note n="33c0b6b1">
            Jag ser det som ett mycket cyniskt uttryck. Kan inte Sonja Fransson
            förstå att detta är en signal som är som ett slag rakt i ansiktet
            på den handikappade?
          </note>
          <note n="de2e9308">
            Anf. 152 SONJA FRANSSON (s) replik
          </note>
          <note n="0c8aa4d6">
            Herr talman! Det är just detta som jag påtalade tidigare. Det
            har ju gjort att man inte har kunnat förhandla ner och kunnat
            använda lönebidragen på ett effektivt sätt beroende på att arbetsförmedlingen
            har suttit fullständigt fastlåst. Man har sagt att personen riskerar
            att bli arbetslös, och då kan man inte förhandla ner över huvud
            taget. Då har vi kvar de höga lönebidragsnivåerna.
          </note>
          <note n="2bfca3f0">
            Nu talar Tuve Skånberg om föreningar, men titta inom de statsanställda.
            Där finns det många fler. Det är färre inom föreningarna.
          </note>
          <note n="8946591a">
            Det är oerhört viktigt att vi nu ger arbetsförmedlingarna möjlighet
            att förhandla ner lönebidragen och att det blir resurser till
            fler personer som kommer in med lönebidrag. Vi talade nyss om
            att pengarna inte räcker. Då måste vi använda dem på ett bättre
            sätt så att de räcker till fler och se till att detta ligger på
            rätt nivå.
          </note>
          <note n="9dfa2dfc">
            Anf. 153 ELVER JONSSON (fp) replik
          </note>
          <note n="8572cefd">
            Herr talman! Sonja Fransson har pliktskyldigt försvarat regeringen
            och regelsystemet. Det är väl legitimt utifrån hennes synpunkt.
            Problemet är ju att vi har fler arbetshandikappade än anslaget
            medger. Därför blir det ganska poänglöst när Sonja Fransson riktar
            uppmärksamheten på att det ändå är ganska stora pengar. Ja visst
            är det så, men det är ju inte någon nyhet att framföra här i kammaren.
            Vi har ju hävdat och hållit detta anslag i helgd under många år.
          </note>
          <note n="cd6d49ad">
            Grundproblemet är ju att regeringen har misslyckats med sin arbetsmarknadspolitik.
            Den massarbetslöshet som man beskyllde den förra regeringen för
            att inte häva i en lågkonjunktur, har man icke kunna häva i en
            högkonjunktur. Detta drabbar ju de arbetshandikappade särskilt
            hårt.
          </note>
          <note n="5a1d1664">
            Som jag sade i mitt inlägg, tycker jag att det är bra att arbetsmarknadsutskottet
            nu tar över när regeringen är passiv. Det tillförs mera pengar,
            och vi beställer en översyn som skall redovisas efter nyår.
          </note>
          <note n="8aa8aed1">
            Herr talman! Sedan kan jag inte undanhålla den häpenhet jag känner
            när Sonja Fransson börjar tala om överkompensation. Hon upprepar
            det flera gånger och talar om subventioner till föreningslivet.
            Det kan väl inte vara så farligt nu när socialdemokraterna med
            högerstöd har minskat det. Då är väl subventionen inte särskild
            stark. Udden riktas mot de arbetshandikappade. Man har ju dessutom
            planer på att ge sig på den stora handikappreformen.
          </note>
          <note n="c5dd4584">
            Herr talman! Jag är bekymrad över den attityd som regeringspropositionen
            ger uttryck för. Därför är det viktigt att riksdagen justerar
            nu och ger ett rådrum. Det är angeläget att regeringen återkommer.
          </note>
          <note n="6a6aaf82">
            Anf. 154 SONJA FRANSSON (s) replik
          </note>
          <note n="0ab86ac2">
            Herr talman! Elver Jonsson säger att udden riktas mot de arbetshandikappade.
            Det är precis det som inte sker.
          </note>
          <note n="1cb42927">
            Vi tycker att den arbetshandikappade skall ha lön för just det
            man kan utföra. Det är viktigt för ens eget självförtroende att
            man faktiskt får en lön. Jag har träffat många, bl.a. på länsarbetsnämnden
            där det finns en del som är anställda med lönebidrag, som har
            ett högt lönebidrag trots att de har ett litet funktionshinder.
            De kanske haltar eller något liknande. De känner sig inte värda
            något. De känner sig utnyttjade.
          </note>
          <note n="98420500">
            Detta är så tråkigt och så onödigt.
          </note>
          <note n="ff88a88a">
            Vi tycker att vi skall framhäva kunskapen, styrkan och det friska
            i den som har ett arbetshandikapp.
          </note>
          <note n="cf6a7dca">
            Sedan skall vi kompensera det som man inte klarar av i ett arbete.
            Det handlar om en människas självtillit och självförtroende. Det
            är mycket viktigt.
          </note>
          <note n="c167db01">
            Vi skall inte överkompensera för den enskilde arbetshandikappades
            skull. Det är framför allt för den personens skull som vi inte
            skall göra det. Sedan måste vi naturligtvis använda de medel vi
            har på bästa sätt.
          </note>
          <note n="f6225ef8">
            Anf. 155 ELVER JONSSON (fp) replik
          </note>
          <note n="351a2135">
            Herr talman! Jag vill ändå göra Sonja Fransson uppmärksam på
            att jag inte har hävdat polemiken mot regelsystemet som det som
            skulle vara problemet.
          </note>
          <note n="92d2aa67">
            Problemet är att det saknas medel för ca 5 000 arbetshandikappade.
            Jag har varit kritisk emot att det finns en udd riktad mot de
            svagaste på arbetsmarknaden.
          </note>
          <note n="bb0d9991">
            Sedan har vi varit med om att det faktiskt har kommit en innovation
            från socialdemokraterna. Man upprepar detta med överkompensation
            till de lönebidragsanställda. Det har icke framförts här i kammaren
            förut från socialdemokratiskt håll. Det är en nyhet.
          </note>
          <note n="628e2869">
            Det kanske också tyvärr styrker det man kan läsa mellan raderna
            i regeringspropositionen.
          </note>
          <note n="6041af86">
            Återigen. I ett misslyckat arbetsmarknadsläge - det tvingas regeringen
            nu konstatera efter ett år - har man inte gjort särskilda insatser
            för dem som har det allra svårast. Det är att beklaga. Jag hoppas
            att det rådrum som riksdagen nu ger kan innebära att regeringen
            omprövar sin hårda hållning mot de arbetshandikappade.
          </note>
          <note n="1f670276">
            Anf. 156 SONJA FRANSSON (s) replik
          </note>
          <note n="3a73e19b">
            Herr talman! Överkompensationen går inte till de arbetshandikappade
            - det är inte det som det handlar om - utan till arbetsgivarna.
            Den motiveras med att man inte tycker att den handikappade gör
            tillräckligt mycket för att få lön för det som de gör. Men det
            är just så vi inte vill att det skall vara. Vi vill att det som
            den arbetshandikappade kan utföra skall han ha lön för, inte subventioner.
          </note>
          <note n="6cdf1a21">
            Det är precis detta som det handlar om. Det är fråga om den handikappades
            självtillit. Överkompensationen ges till arbetsgivarna, och den
            vill de gärna behålla, oavsett om det är fråga om föreningar eller
            statlig eller annan verksamhet. Vi måste skära i den för att det
            skall kunna beredas möjligheter för dem som väntar på att komma
            in.
          </note>
          <note n="b0d09759">
            Som Elver Jonsson säger kommer pengarna inte kommer att räcka.
            Men låt oss se vad pengarna räcker till när arbetsförmedlingen
            får möjlighet att förhandla ner överkompensationen. Om de inte
            räcker till, vill vi att regeringen återkommer med information
            till riksdagen. Vi har gått med på Folkpartiets motionskrav om
            detta. Det är oerhört viktigt att vi nu följer verksamheten och
            ser efter om pengarna räcker eller inte, och vi måste ge arbetsförmedlingen
            en chans att förhandla ned överkompensationen till arbetsgivarna.
          </note>
          <note n="27620556">
            Anf. 157 BARBRO JOHANSSON (mp)
          </note>
          <note n="be65e97d">
            Herr talman! I Miljöpartiets motion tog vi upp frågan om huruvida
            de extraanslag som regeringen föreslår verkligen är tillräckliga.
            Som tidigare nämnts finns det nu under hösten totalt 50 000 personer
            anställda med lönebidrag medan beräkningarna i budgeten för 1995/96
            bara ger utrymme för i genomsnitt
          </note>
          <note n="126f88bc">
            45 000 platser. För att man skall kunna klara genomsnittet 45
            000 personer skulle då i slutet av 1996
          </note>
          <note n="1798ba8f">
            endast 40 000 kunna vara lönebidragsanställda. Vi bedömde att
            det fanns en risk att man för att detta genomsnitt skulle kunna
            hållas måste införa näst intill ett idiotstopp för alla nyanställningar
            med lönebidrag.
          </note>
          <note n="1b544a1e">
            Vi tror inte att ett sådant här stopp vore bra.
          </note>
          <note n="c73cba5f">
            Människor med lönebidrag tvingas att gå över till andra bidragsformer
            inom socialförsäkringssystemet, och flera tvingas till förtidspension.
            Att kunna få utföra ett arbete i samhället innebär för många en
            livskvalitet. Lönebidragen gör det möjligt för arbetshandikappade
            både att delta i en social gemenskap och att känna att de gör
            en insats.
          </note>
          <note n="98861fa5">
            Samhällsekonomiskt är neddragningen en förlust, och det blir
            inte minst en förlust för de människor som berörs av neddragningarna.
            Miljöpartiet efterlyste i sin motion en analys av vilka alternativ
            som finns för de lönebidragsanställda och vad de alternativen
            i sin tur kostar för samhället.
          </note>
          <note n="52d59b6a">
            Nu har vår begäran delvis tillgodosetts, så till vida att anslagsramen
            för lönebidrag utökas med ytterligare 125 miljoner kronor. Vi
            tror visserligen att det är i minsta laget, men det bör ändå vara
            tillräckligt för att medge en del nyanställningar under året.
            I nästa budget vill vi se att ett tillräckligt stort anslag beviljas.
          </note>
          <note n="85947eec">
            När det gäller vår begäran om en analys av alternativen till
            lönebidrag och kostnaderna för dessa utgår utskottet från att
            man i regeringskansliet gör sådana bedömningar. Man anger också
            att frågan skulle kunna vara en utgångspunkt för en studie, t.ex.
            i den arbetsgrupp inom Socialdepartementet som arbetar under benämningen
            Välfärdsprojektet. Miljöpartiet utgår ifrån att en redovisning
            kommer att kunna ingå i arbetsgruppens område.
          </note>
          <note n="16ef9f17">
            Vi är för vår del inte riktigt lika säkra som utskottet på att
            man verkligen gör sådana här alternativkostnadsbedömningar inom
            regeringskansliet. I varje fall har det inte framkommit vid de
            kontakter som vi har haft med handläggare på Arbetsmarknadsdepartementet.
            Vi fick snarast intrycket att man hade klara direktiv från Finansdepartementet
            att budgeten skulle hållas konto för konto, utan tankar på vilka
            kostnader som då uppstår på andra håll i budgeten.
          </note>
          <note n="7a2fcb30">
            Herr talman! Miljöpartiet kommer att stödja reservationen mot
            en sänkning av bidragsnivån från 90 %
          </note>
          <note n="0a4ea3a6">
            till 80 %. Detta är en uppföljning av att vi också i våras stödde
            en reservation om att inte sänka bidragsnivån. Jag yrkar bifall
            också till reservation nr 3
          </note>
          <note n="63fb1e19">
            vid betänkandet.
          </note>
          <note n="e011b9ab">
            Eftersom vi har fått gehör för vårt huvudkrav om en utökad anslagsram,
            yrkar jag i övrigt bifall till utskottets förslag. Vi hoppas samtidigt
            att man inom regeringskansliet tar fasta på vårt förslag om en
            analys av alternativkostnaderna för andra åtgärder än lönebidrag,
            t.ex. i den arbetsgrupp som nämns i utskottets betänkande, och
            att den analysen sedan på ett eller annat sätt ges riksdagen till
            känna.
          </note>
          <note n="60df8a63">
            Överläggningen var härmed avslutad.
          </note>
          <note n="2896dc56">
            (Beslut skulle fattas den 7 december.)
          </note>
          <note n="ffec7a95">
            19 § Barn och ungdom
          </note>
          <note n="1ecc780b">
            Föredrogs
          </note>
          <note n="fc22c08d">
            Socialutskottets betänkande 1995/96:SoU4
          </note>
          <note n="1ecb2b09">
            Barn och ungdom
          </note>
          <note n="d44e6213">
            Anf. 158 LISELOTTE WÅGÖ (m)
          </note>
          <note n="316ecbf7">
            Herr talman! I socialutskottets betänkande nr 4 anser utskottsmajoriteten
            med anledning av motionsyrkanden från bl.a. oss moderater att
            regeringen bör besluta om en bred översyn av svensk lagstiftning
            så att FN:s barnkonvention kan införlivas i svensk lag.
          </note>
          <note n="55eba074">
            Vad utskottet anfört föreslås riksdagen ge regeringen till känna.
            Jag tycker att detta är mycket glädjande.
          </note>
          <note n="86d0bfab">
            I samband med utskottsbehandlingen diskuterades två metoder för
            att åstadkomma detta. Dels kan en konvention omarbetas - transformeras
            - till svensk författningstext i den utsträckning som redan existerande
            inhemska regler inte motsvarar konventionens krav, dels kan konventionstexten
            inkorporeras i den svenska rätten, vilket innebär att det i lag
            föreskrivs att den autentiska konventionstexten skall gälla som
            svensk lag.
          </note>
          <note n="ab6f085d">
            Efter att ha hört konstitutionsutskottet i frågan har utskottsmajoriteten
            valt att föreslå att barnkonventionen införlivas genom transformeringsmetoden,
            trots att detta kommer att ta litet längre tid. Det är emellertid
            min förhoppning att, som också utskottet har uttryckt i sitt betänkande,
            regeringen kommer att arbeta skyndsamt med frågan. Det är mot
            bakgrund av några uppmärksammade fall, som främst rört svensk
            utlänningslagstiftning, mycket viktigt att svensk lagstiftning
            står i överensstämmelse med barnkonventionens bestämmelser och
            intentioner.
          </note>
          <note n="e20707e5">
            Herr talman! Jag yrkar bifall till utskottets förslag i denna
            del.
          </note>
          <note n="883d0848">
            I betänkandet behandlas ytterligare drygt ett trettiotal motionsyrkanden
            från den allmänna motionstiden, vilka rör olika barn- och ungdomsfrågor.
            Det finns mycket att säga om dem, men jag vill för tids vinnande,
            herr talman - det har varit en lång dag här i kammaren, och veckan
            är inte slut än - nöja mig med att yrka bifall till reservation
            nr 2 under mom. 4 och till reservation 3 under mom. 5.
          </note>
          <note n="0d4dc63b">
            Anf. 159 KERSTIN WARNERBRING (c)
          </note>
          <note n="b5352f98">
            Herr talman! "De som bestämmer om sådant som gäller barn ska
            först och främst tänka på vad som är barnens bästa. Bestämmarna
            bestämmer att barnen ska ha det bra. Bestämmarna är snälla mot
            barn." Så tolkar sjuåriga Lena artikel 3 i FN:s konvention om
            barnens rättigheter, den artikel som handlar om att barnets bästa
            alltid skall komma i främsta rummet i frågor som rör barn. Lenas
            tolkning har jag hittat i en underbar liten skrift, som heter
            "Barn om Barnets
          </note>
          <note n="a316f353">
            Rättigheter".
          </note>
          <note n="31ea1350">
            Men "bestämmarna" är inte alltid så snälla mot barn.
          </note>
          <note n="13a4f5ed">
            De bestämmer inte alltid att barnen skall ha det bra.
          </note>
          <note n="e4f4028a">
            Det har på senare tid förekommit flera upprörande och mycket
            uppmärksammade fall som visar att vi i
          </note>
          <note n="6666a2ff">
            Sverige inte uppfyller barnkonventionen. Ändå var
          </note>
          <note n="2a2b2f1c">
            Sverige en av initiativtagarna till den, och ett av de första
            länderna som ratificerade den. I samband med ratificeringen sågs
            den svenska lagstiftningen över, och man konstaterade att några
            förändringar inte behövde göras. Det var för fem år sedan. Nu,
            herr talman, vet vi bättre.
          </note>
          <note n="49cacbe5">
            FN:s kontrollorgan, Kommittén för barnets rättigheter, har givit
            Sverige kritik för vårt sätt att hantera barnkonventionen. Barnombudsmannen
            uppgav i sin årsrapport 1994 att konventionen borde omarbetas
            och införlivas i den lagstiftning där den aktuella regeln lämpligen
            hör hemma. Socialtjänstkommittén anser att det behövs nya lagbestämmelser
            för att man inom socialtjänsten skall kunna svara upp mot konventionens
            artiklar 3 och 12 om barnets bästa och barns medinflytande. Flyktingpolitiska
            kommittén har sett att förändringar i utlänningslagen är nödvändiga.
          </note>
          <note n="e5e3463b">
            Det är alltså alldeles uppenbart att svensk lagstiftning inte
            till fullo står i överensstämmelse med barnkonventionens bestämmelser
            och intentioner. Det är också alldeles för lätt att bortse från
            att konventionen förpliktar på samma sätt som lagstiftning gör
            - att säga att svensk lag står över en konvention. Detta är inte
            acceptabelt.
          </note>
          <note n="a249b26e">
            Det var därför med allra största tillfredsställelse jag kunde
            konstatera att en socialutskottsmajoritet kom fram till att barnkonventionen
            behöver införlivas med svensk rätt genom transformering. Det är
            bara så den nationella lagstiftningen genomgående kan få ett barnperspektiv
            och i vissa fall t.o.m. gå längre än konventionen. Det är alltså
            med största glädje, herr talman, som jag yrkar bifall till utskottets
            förslag i denna del. Nu först känns det som om vi i Sverige verkligen
            tar barnkonventionen på allvar. Det borde vi har gjort för fem
            år sedan.
          </note>
          <note n="efee4616">
            Men det är också alldeles uppenbart att nya informationsinsatser
            om barnkonventionen måste till, inte minst bland kommunfolket.
            Barnombudsmannen har nyligen publicerat en kommunstudie. På spaning
            efter
          </note>
          <note n="18e371a9">
            Barnkonventionen har hon kallat den. Studien visar visserligen
            på ett stort intresse för barn och ungdomsfrågor men också, fortfarande
            efter fem år, på en skrämmande brist på kunskap och information
            om barnkonventionen ute i kommunerna.
          </note>
          <note n="cfdcbdc7">
            Barnombudsmannen jämför med handlingsprogrammet Agenda 21, som
            på mycket kortare tid har fått ett betydligt mycket större genomslag
            i kommunerna.
          </note>
          <note n="224c2c3a">
            Barns uppväxtvillkor styrs av så många olika faktorer - både
            ekonomiska, politiska och kulturella. De kommunala beslutsfattarnas
            syn på barn påverkar i högsta grad barnens och ungdomarnas vardag.
            Därför måste barnkonventionens anda genomsyra också hela det kommunala
            arbetet. För att höja barnkonventionens status i kommunerna fordras
            speciella informationsinsatser, även om konventionen till följd
            av KU:s och socialutskottets uttalanden nu får en speciell juridisk
            behandling.
          </note>
          <note n="03c98d76">
            Herr talman! Jag vill nu övergå till att ta upp ytterligare en
            fråga som behandlas i detta betänkande, nämligen frågan om föräldrautbildningen.
            Kraven på föräldrarna ökar i vårt ständigt föränderliga samhälle.
          </note>
          <note n="bb1b56c4">
            Stora omflyttningar har fått till följd att de naturliga banden
            till hembygden, till släkt och till vänner har lösts upp. Rötter
            har klippts av, och nya har haft svårt att växa i främmande miljöer.
            Många familjer har därför blivit isolerade och känner sig ensamma
            och utsatta i sin föräldraroll. Det är inte längre lika naturligt
            som förr att fråga mormor eller farmor till råds eller att be
            grannen eller en god vän att titta till barnen när det behövs.
          </note>
          <note n="71806a17">
            Vår tid präglas dessutom av arbetslöshet och dålig ekonomi. Nya
            separationer hör till vardagen. Föräldrar går skilda vägar och
            de ensamstående föräldrarna blir allt fler. Många barn växer upp
            utan pappa eller någon annan manlig förebild i sin närhet, och
            familjer med "dina barn, mina barn och våra barn" blir allt vanligare.
            Flyktingar har skilts från hemlandet, från släkt och vänner. Arbetslivet
            har skilts från familjelivet. Konflikter uppstår då vardagen skall
            räcka till för både arbete, hem och familj. Det är inte lätt i
            dagens samhälle att vara förälder, med det stora ansvar det innebär
            att ge barnen en harmonisk och trygg uppväxt.
          </note>
          <note n="7b9b64e3">
            Ett sätt för samhället att hjälpa föräldrarna i den svåra uppgiften
            är att erbjuda föräldrautbildning.
          </note>
          <note n="08536ec6">
            Sådan finns vid barnavårdscentraler och ger förutom grundläggande
            kunskaper om barns utveckling och behov också möjligheter till
            utbyte av erfarenheter i föräldragrupperna. De ökade möjligheterna
            att knyta sociala kontakter är också av väldigt stor betydelse.
          </note>
          <note n="a87285a6">
            Erfarenheterna från dem som deltagit i föräldragrupper har varit
            mycket positiva. Men enligt
          </note>
          <note n="fafd2e6b">
            Socialstyrelsens rapport 1994:4 Barns villkor i förändringstider
            är det tyvärr inte alla barnavårdscentraler som erbjuder denna
            verksamhet.
          </note>
          <note n="1fa13631">
            I hela landet erbjöd 63 % av samtliga BVC-
          </note>
          <note n="3de4d0d7">
            enheter alla nyblivna föräldrar att delta i föräldragrupper.
            Högst andel BVC-enheter med sådan verksamhet fanns i glesbygdskommuner
            och landsbygdskommuner, medan den lägsta andelen fanns i storstäderna.
          </note>
          <note n="2d18367e">
            Detta anser jag inte vara acceptabelt. I de stora städerna är
            isoleringen och ensamheten oftast som störst. Verksamheten måste
            vidgas till alla BVC-
          </note>
          <note n="1aa0ecf3">
            enheter, och den behöver också utvecklas.
          </note>
          <note n="c737690f">
            Föräldrautbildning borde vara en rättighet för alla vuxna. Den
            borde starta tidigt och återkomma flera gånger under livet. Inte
            minst ur jämställdhetsaspekt borde föräldrautbildning vara mycket
            värdefull och säkerligen också bidra till att stärka papparollen.
          </note>
          <note n="ce7de814">
            Det är föräldrarnas gemensamma ansvar att skapa trygga uppväxtvillkor
            för sina barn, men olika former av samhällsstöd är nödvändigt
            för att alla skall klara denna uppgift. Att tillhandahålla föräldrautbildning
            är ett sätt.
          </note>
          <note n="475621eb">
            Därför, herr talman, yrkar jag bifall till reservation nr 2.
          </note>
          <note n="0f75d6e9">
            Anf. 160 KERSTIN HEINEMANN (fp)
          </note>
          <note n="a3fc6e22">
            Herr talman! Barnen är vår kontakt med framtiden. Genom att ge
            barnen en god start lägger vi grunden till en bättre framtid.
          </note>
          <note n="4f27a82d">
            Vi understryker i vår partimotion om barnens rättigheter föräldrarnas
            ansvar för sina barn. Att få barn är att axla ett ansvar som sträcker
            sig från födelsen till den dag då barnet är en vuxen individ.
            Det är ett ansvar som handlar om att rusta en annan människa för
            livet, att fostra och bidra till barnets utveckling, att överföra
            normer och att sätta gränser. Samtidigt får barn inte behandlas
            som vuxnas ägodelar, vilket sker på många håll i världen.
          </note>
          <note n="3f91d3fa">
            Därför är FN:s barnkonvention, som antogs 1989, så viktig. Den
            slår fast det som kan verka självklart:
          </note>
          <note n="6745d8a1">
            Barn har fullt människovärde, och barns rättigheter måste värnas.
            Barnets bästa skall komma i främsta rummet, och barnet skall ha
            rätt att bilda egna åsikter och få uttrycka dessa i alla frågor
            som rör barnet.
          </note>
          <note n="b5ed591a">
            Barnets åsikter skall tillmätas betydelse i förhållande till
            barnets ålder och mognad.
          </note>
          <note n="dd98347b">
            Därför, herr talman, är det bekymmersamt att både socialtjänsten
            och rättsväsendet kritiseras för att inte i tillräckligt hög grad
            lyssna till barn och inte ha tillräckliga kunskaper om barns och
            ungdomars behov.
          </note>
          <note n="0c5c48b0">
            Kritiken har kommit från många håll - bl.a. från frivilligorganisationerna.
          </note>
          <note n="ec5a4320">
            Vi i Folkpartiet liberalerna är bekymrade över att
          </note>
          <note n="a23bd918">
            Sverige inte tar hand om barn till asylsökande på det sätt konventionen
            föreskriver. Det är också bekymmersamt att FN:s kommitté för barnens
            rättigheter inte anser att Sverige lever upp till konventionen
            när det gäller barn och fängelseförvar.
          </note>
          <note n="9251b956">
            Vi har yrkat på förändringar i svensk lagstiftning för att Sverige
            skall kunna leva upp till den barnkonvention som Sverige ju har
            ratificerat. Det är därför tillfredsställande och glädjande att
            utskottsmajoriteten bestående av Socialdemokraterna, Moderaterna,
          </note>
          <note n="632a1136">
            Centern, Folkpartiet och kds kunnat enats om ett tillkännagivande
            om en bred översyn av svensk lagstiftning och praxis för att få
            den att överensstämma med barnkonventionen.
          </note>
          <note n="8f8e3178">
            Herr talman! Jag yrkar bifall till utskottets hemställan i den
            delen.
          </note>
          <note n="a66718f3">
            Vi i Folkpartiet har tillsammans med Moderaterna,
          </note>
          <note n="9ef92967">
            Centern, kds och Miljöpartiet reserverat oss till förmån för
            ett tillkännagivande om föräldrautbildningen.
          </note>
          <note n="191c07f9">
            Som jag tidigare har framhållit är det föräldrarnas gemensamma
            ansvar att skapa trygga uppväxtvillkor för sina barn, men samhällets
            stöd är viktigt för att man som förälder skall klara uppgiften.
          </note>
          <note n="f2927f37">
            Föräldrautbildningen innehåller många olika delar: barns utveckling,
            hur man praktiskt sköter barn och hur en trygg och bra relation
            byggs upp mellan barn och föräldrar. Men en bra föräldrautbildning
            kan också hjälpa till att uppfylla det viktiga målet att papporna
            tar ett större del av ansvaret för barnen. Något som har diskuterats
            mycket på sista tiden är bristen på en pappa som förebild, inte
            minst för pojkar. Vi anser att både humanitära och ekonomiska
            vinster kan uppnås genom det förebyggande arbetet som föräldrautbildningen
            utgör. Vi anser därför att föräldrautbildningen måste lyftas fram.
          </note>
          <note n="78cf480a">
            Jag yrkar bifall till reservationen som behandlar föräldrautbildningen.
          </note>
          <note n="0015e3ba">
            Folkpartiet har ytterligare en reservation till detta betänkande
            som knyter an till det jag nyss talade om, nämligen ansvarsfördelningen
            mellan föräldrarna. Vi anser att fördelningen av ansvaret för
            hem och familj inte har förbättrats tillräckligt. Detta har inneburit
            att många kvinnors arbetsbelastning ökat drastiskt under senare
            år. Vi anser att det krävs en rad förändringar för att komma till
            rätta med den ojämna ansvarsfördelningen. Förutom lagstiftning,
            som t.ex. barnomsorgslagen, krävs ett ihärdigt och uthålligt opinionsarbete
            för att ändra på invanda könsmönster och historiskt betingade
            ansvarsområden.
          </note>
          <note n="5434d2a8">
            Herr talman! Jag yrkar bifall till reservationerna nr
          </note>
          <note n="1b0db96f">
            2 och 6.
          </note>
          <note n="bd12d6b6">
            Anf. 161 EVA ZETTERBERG (v)
          </note>
          <note n="ebe63658">
            Herr talman! Så har kammaren kommit fram till att behandla ärenden
            som gäller barn och ungdomar, barnkonventionen, barnbidrag m.m.
            Det sker vid en tidpunkt då förhoppningsvis de flesta barn redan
            sover, vilket gör att de som skulle vara intresserade av de här
            frågorna har svårt att ta del av debatten. Jag kan väl också konstatera
            att vi talar om föräldraansvar. Det är inte så lätt för oss riksdagsledamöter
            att uppfylla, eftersom debatter vid den här tidpunkten omöjliggör
            att man fungerar som förälder när man borde göra det. Men, herr
            talman, det får vi kanske fördjupa oss mera i vid ett annat tillfälle.
            Det tycker jag är angeläget.
          </note>
          <note n="c38f8554">
            Det här betänkandet från socialutskottet tar upp ett flertal
            frågor som är angelägna för barn och ungdomar. Jag vill bara peka
            på några av de frågor som
          </note>
          <note n="56d04b35">
            Vänsterpartiet tycker är mycket angelägna.
          </note>
          <note n="19c269bc">
            Det gäller t.ex. frågan om barnomsorg. Barnomsorgen är fortfarande
            inte helt utbyggd där det finns behov. Vi kräver att det skall
            finnas en barnomsorgsplan för verksamheten i alla kommuner. Vi
            menar att ett effektivt sätt att få till stånd sådant där det
            fattas är att införa sanktioner, eftersom det biter på kommunerna.
          </note>
          <note n="9a3e6572">
            Vi tycker också att det är viktigt att vidareutbilda personal
            som arbetar inom barnomsorg. Jag vill framför allt understryka
            att barnvårdarorganisationen som har funnits i många kommuner
            är allt mindre förekommande runt om i vårt land. Jag hade som
            förälder förmånen att ha barnvårdare här i Stockholm när mina
            barn var små. Jag kan intyga hur otroligt viktig en sådan verksamhet
            är för att man skall kunna fungera ute i arbetslivet. Med den
            hårdnande arbetsmarknad som vi har i dag tycker jag att det är
            ett mirakel att många föräldrar som inte har den möjligheten och
            servicen ändå kan fungera i arbetslivet. Det ställer otroligt
            hårda krav på dem som är föräldrar till ett eller flera barn.
          </note>
          <note n="ef965f54">
            Jag vill också peka på familjerådgivningens och ungdomsmottagningarnas
            väsentliga roll. I utskottets betänkande hänvisar man till att
            det pågår utredningar, att frågorna bereds osv. Jag anser dock
            att man från utskottets sida, och i dag från riksdagens sida,
            klart borde ha tagit ställning till hur betydelsefulla verksamheterna
            är och till att en utbyggnad är nödvändig.
          </note>
          <note n="07f681e9">
            Herr talman! Den frågan som debatten om det här betänkandet framför
            allt gäller är barnkonventionen och dess eventuella inkorporering
            i svensk lagstiftning. Inledningsvis vill jag konstatera att när
            FN antog barnkonventionen 1989 och när den sedan trädde i kraft
            i Sverige i september 1990 var vi säkert många som trodde att
            det framför allt rörde sig om en konvention som var väsentlig
            i många fattiga länder där man inte hade kommit så långt i lagstiftningen
            för att skydda barnen. För svenskt vidkommande ansågs det här
            inte vara något som direkt skulle påverka oss.
          </note>
          <note n="4ca9bdd7">
            Vi fick tyvärr ganska snart klart för oss att även
          </note>
          <note n="56e7e26b">
            Sverige har allvarliga brister på det här området. FN:s kontrollorganisation,
            kommittén för barnets rättigheter, konstaterade i sin rapport
            som förelåg 1992 att
          </note>
          <note n="acbc6ac2">
            Sverige på flera punkter allvarligt inte kunde uppfylla barnkonventionen.
            Därefter har vi sett att otaliga brott har begåtts mot barnkonventionen.
          </note>
          <note n="e05e7814">
            Framför allt har vi uppmärksammat att man vid tillämpningen av
            utlänningslagen inte har betraktat barn som barn upp till 18 år,
            vilket barnkonventionen stadgar. Barndomen har i stället tagit
            slut vid 16 år.
          </note>
          <note n="d6d0ea86">
            Vid ett flertal tillfällen har barn skilts från sina föräldrar,
            vilket inte heller skall göras enligt barnkonventionen. Man har
            inte hört barnens uppfattning i asylärenden och i en rad andra
            fall.
          </note>
          <note n="b2898258">
            Jag vill peka på att det faktiskt inte bara är utlänningslagen
            som har ställt till problem. Vi kan i stället ta ett exempel som
            är aktuellt i dagarna, nämligen frågan om personlig assistent.
            Utredningsförslaget gick ut på att man skulle upphöra med personliga
            assistenter till barn under 16 år. Först under mycket hårt tryck
            går regeringen ut och säger att besparingarna inte skall beröra
            barnen utan, beklagligtvis, alla andra grupper. Jag menar att
            ett sådant beslut helt strider mot barnkonventionens artikel 4,
            där man faktiskt talar om att varje land skall ge det yttersta
            av sina tillgängliga resurser. Sverige har tillgängliga resurser
            för personliga assistenter för gravt handikappade barn. Men den
            frågan var uppenbarligen inte helt klar för dem som gjorde utredningen
            och för regeringen, innan man bestämde sig för att avstå från
            den delen som kom fram i utredningen.
          </note>
          <note n="899b6bbc">
            Herr talman! Det är en öppen fråga hur man skall använda barnkonventionen.
            Jag har förstått att det har varit stora diskussioner i konstitutionsutskottet
            och socialutskottet. Vissa hävdar att den bästa vägen är med s.k.
            transformering, dvs. att man tar lag för lag och ser till att
            det stämmer med barnkonventionen.
          </note>
          <note n="a8639e7a">
            Det är den väg som socialutskottet och även barnombudsmannen
            har anfört.
          </note>
          <note n="525e37d9">
            Vänsterpartiet anser att det är nödvändigt att se över lag för
            lag och att se till att varenda lag är i överensstämmelse med
            barnkonventionen. Vi ser också att det är mycket positivt med
            exempelvis det nya förslaget till socialtjänstlag, där man har
            ett klart barnperspektiv och har vävt in barnkonventionen.
          </note>
          <note n="df69e80f">
            Jag ser ingen motsättning mellan de här olika angreppssätten.
            Jag menar att vi från början skulle ha inkorporerat barnkonventionen.
            När vi nu inte har gjort, skall vi få med hela barnkonventionen
            inne i vår egen lagstiftning och samtidigt se till att varenda
            lag står i överensstämmelse med konventionen.
          </note>
          <note n="65b174a6">
            Många ger uttryck för farhågan att om man tar in hela barnkonventionen
            i lagstiftningen skulle man därigenom få ett alltför lågt tak.
            Man skulle då inte kunna genomföra hårdare lagstiftning och ge
            barnen fler rättigheter än vad barnkonventionen stadgar. Jag anser
            att det är helt ogrundat.
          </note>
          <note n="90e88d59">
            Vi har artikel 41 i barnkonventionen som lyder:
          </note>
          <note n="7a4f21d8">
            Ingenting i denna konvention skall inverka på bestämmelser som
            går längre vad gäller att förverkliga barnets rättigheter och
            som kan finnas a) i en konventionsstats lagstiftning eller b)
            för den staten gällande internationell rätt.
          </note>
          <note n="a768a05b">
            Jag menar att det därmed är helt klart och tydligt att Sverige,
            som har kommit mycket längre än många andra länder vad gäller
            rättigheter för barn, har full frihet att behålla den lagstiftning
            som går längre för barnets rättigheter och att införa ytterligare
            lagstiftning som går längre än barnkonventionen. Det är alltså
            inget skäl för att man inte skall inkorporera den.
          </note>
          <note n="fecea043">
            Herr talman! Jag skall sluta nu, eftersom timmen är sen, och
            jag vill bara instämma i de reservationer som Vänsterpartiet har
            till detta betänkande men därutöver yrka bifall till reservation
            1, som gäller inkorporering av barnkonventionen.
          </note>
          <note n="aa4b5011">
            Jag vill också skicka med en uppmaning till regeringen, om det
            nu blir så - vilket kan förefalla troligt - att riksdagen beslutar
            enligt utskottets majoritetsförslag. Det är att regeringen när
            man gör denna översyn av barnkonventionen och hur den skall stämma
            överens med gällande svensk lagstiftning, i slutänden överväger
            om man kanske ändå skall ta med barnkonventionen i dess helhet
            i lagstiftningen och se till att översynen sker mycket skyndsamt,
            så att vi så snart som möjligt får alla lagar i full överensstämmelse
            med barnkonventionen.
          </note>
          <note n="44b7beb0">
            Anf. 162 RAGNHILD POHANKA (mp)
          </note>
          <note n="65800d7f">
            Herr talman! I fråga om betänkandet SoU4 vill jag huvudsakligen
            tala om en punkt, nämligen barnkonventionen.
          </note>
          <note n="91ab4c25">
            Men först vill jag bara bekräfta utskottets skrivning, där det
            står att ungdomsmottagningarna har en oerhört stor betydelse för
            ungdomarna och spelar en viktig roll i socialtjänstens förebyggande
            arbete. Genom min hemkommun Borlänge, som var en av de allra första
            att inrätta en ungdomsmottagning, har jag som högstadielärare
            på nära håll sett dess betydelse.
          </note>
          <note n="fa11eebd">
            Hit kan ungdomarna gå och få medicinsk, social och psykologisk
            rådgivning, genom ett team som arbetar där, med psykolog, kontakt
            med kurator, barnmorska, gynekolog m.fl.
          </note>
          <note n="35a6ad35">
            Mottagningen har tystnadsplikt även inför barnens föräldrar,
            och det är viktigt för ungdomarnas öppenhet i sin glädje, undran
            eller förtvivlan inför framtiden. Man påträffar också ofta andra
            sjukdomar. Man kan t.ex. upptäcka flickor med anorexia och ingripa
            där, då man har ett bra tillfälle att tala om detta frågor.
          </note>
          <note n="81d2d7c7">
            Barnens högtid närmar sig, och vi kunde inte ha fått en mera
            allvarlig tid att anta barnkonventionen än just nu, strax före
            jul.
          </note>
          <note n="928515f1">
            Konventionen om barnets rättigheter antogs av
          </note>
          <note n="144aaa82">
            FN:s generalförsamling den 20 november 1989. Den antogs utan
            omröstning, dvs. ingen stat motsatte sig antagandet. Ett undertecknande
            av konventionen innebär inte att staten blir bunden av den. Därtill
            krävs att staten ratificerar eller ansluter sig till konventionen.
          </note>
          <note n="b75250ef">
            Konventionen trädde i kraft den 2 september
          </note>
          <note n="58159743">
            1990, sedan den hade ratificerats av 20 stater, däribland Sverige.
          </note>
          <note n="9177ec12">
            Sverige ratificerade konventionen utan att reservera sig på någon
            punkt. I regeringens proposition
          </note>
          <note n="33b3b9ea">
            1989/90:107 till riksdagen om godkännande av konventionen konstaterades
            att tillträde till konventionen inte föranledde några ändringar
            i gällande lag.
          </note>
          <note n="ea905796">
            Konventionen innehåller 13 inledande paragrafer och 54 artiklar.
            Den är uppdelad i tre delar, som behandlar substansfrågor, övervakningssystem
            respektive slutbestämmelser.
          </note>
          <note n="dd8591fb">
            Konventionens regler är tillämpliga på varje individ upp till
            18 år om inte barnet blir myndigt tidigare.
          </note>
          <note n="7f8cac84">
            Konventionen är således i hög grad även en rättighetslag för
            ungdomar.
          </note>
          <note n="318d8193">
            En av huvudprinciperna i denna, liksom i andra konventioner om
            mänskliga rättigheter, är diskrimineringsförbudet, artikel 2.
            Någon diskriminering får därför inte förekomma på grund av barnets
            eller dess föräldrars ras, kön, etniskt ursprung etc.
          </note>
          <note n="2ca21f11">
            En av de andra grundpelarna är att vid alla åtgärder som rör
            barn skall barnets bästa komma i främsta rummet, artikel 3.
          </note>
          <note n="6f16d1bc">
            Barnkonventionen är efterlängtad av dem som arbetar med barn.
            Miljöpartiet anser att den skall införlivas i svensk lag, inkorporeras
            och därmed bli lag i
          </note>
          <note n="02dccb88">
            Sverige. Alla andra former ger möjlighet att låta andra viktiga
            samhällsintressen gå före barnkonventionen.
          </note>
          <note n="5861d606">
            Vilka är sådana viktiga samhällsintressen? Det kan vara ekonomiska
            intressen, som t.ex. att man i enmansutredningen om LSS för gravt
            handikappade föreslagit att barn under 16 år inte skulle få ha
            personlig assistent. Vår socialminister har gått ut och sagt att
            det inte får ske, och det är både viktigt och glädjande. Men jag
            vill ändå betona betydelsen av personlig assistent för barn i
            dag, och i annat sammanhang, en annan gång, för vuxna.
          </note>
          <note n="afeb9646">
            I går deltog ett antal riksdagsledamöter i information från direkt
            inblandade personer i svårt handikappade personers liv. Där var
            barn, handikappade, föräldrar, ledsagare och funktionshindrade
            med. De hade olika handikapp, och de berättade i ord och visade
            med exempel hur viktigt detta var. En förälder med tre barn, varav
            ett svårt handikappat, beskrev det så här: Förut var vi en handikappad
            familj - nu är vi en familj med ett handikappat barn, som vi kan
            ge ett värdigt liv.
          </note>
          <note n="b2384529">
            Det blir en oerhörd skillnad om man vänder på de här orden.
          </note>
          <note n="314bb0fa">
            Om inte rätten till personlig assistent behålls, anser jag att
            det går emot barnkonventionen, att man låter det ekonomiska samhällsintresset
            vara viktigare än barnets bästa.
          </note>
          <note n="14ecfa8f">
            När det gäller asylsökande barn som skilts från sina föräldrar
            bryter Invandrarverket eller Utlänningsnämnden mot barnkonventionen.
            Det har skett i ett antal fall. Dessutom har barn avvisats som
            mått uppenbart dåligt av en avvisning, vilket intygats av psykologisk
            expertis och läkarexpertis.
          </note>
          <note n="a248d1ba">
            Jag skall ta några citat från Utlänningsnämnden.
          </note>
          <note n="c411e8b6">
            "I ärendet har även åberopats FN-konventionen om barnets rättigheter
            och då företrädesvis artikel 3. -
          </note>
          <note n="a2124daa">
            - - Artikeln åberopas inte sällan som stöd för att ett barn inte
            kan avvisas eller utvisas om det finns något som talar för att
            barnet skulle få det bättre i något avseende om det fick stanna
            i Sverige."
          </note>
          <note n="ae812c22">
            "I den engelska versionen av texten i artikel 3 står
          </note>
          <note n="d40266b5">
            ?- - - the best interest of the child shall be a primary consideration´."
            Det betyder att man i första hand skall se efter vad som är bäst
            för barnet. "Denna formulering var resultatet av omfattande övervägande
            under utarbetande av konventionen. Anledningen till att man slutligen
            valde uttrycket ?primary consideration´ var att det framhölls
            att det fanns andra intressen än barnets. Som exempel på sådana
            intressen nämndes övergripande samhällsintressen."
          </note>
          <note n="65da17f0">
            "Som alltid vid tolkning av konventioner är det ursprungstexten,
            i det här fallet engelska, som har företräde. Barnets intresse
            skall tillmätas stor vikt men andra intressen kan ta över. Det
            förefaller uppenbart att samhällets intresse av att reglera invandring
            är ett sådant."
          </note>
          <note n="704c3d67">
            Det är allvarligt. Vi måste ändra detta, så att det kommer in
            i svensk lag.
          </note>
          <note n="9ce81082">
            Flyktingpolitiska kommittén säger följande:
          </note>
          <note n="9b6048ea">
            Kommittén uttalar bl.a. att kravet att beakta barnets bästa inte
            är absolut och att utifrån den allmänt erkända principen att envar
            stat har rätt att avgöra vilka personer som skall tillåtas uppehålla
            sig på dess territorium, måste t.ex. en avvisning av en familj
            med barn kunna beslutas även om det objektivt sett inte är det
            bästa för barnet.
          </note>
          <note n="093baef6">
            Det är väldigt olika hur Sverige och andra länder betraktar sådana
            här konventioner. I England, USA,
          </note>
          <note n="f6c6d959">
            Nederländerna, Frankrike och Tyskland ges folkrättsliga dokument
            status som lag. I Tyskland är det t.o.m.
          </note>
          <note n="ed1fcf14">
            så, att om man har en lag som strider mot en traktat eller en
            konvention får man ändra på lagen. I de andra länderna betraktas
            dessa dokument som lag.
          </note>
          <note n="c79797a1">
            Det finns olika metoder att införliva internationella regler
            i nationell lagstiftning. Sverige kan sägas tillämpa den s.k.
            dualistiska läran, som innebär att folkrätt och inomstatlig rätt
            är skilda system. I de länder som jag nämnde är det alltså annorlunda.
          </note>
          <note n="80c639f8">
            Därför behöver barnkonventionen inkorporeras i sin helhet, så
            att det inte uppkommer sådana här tvetydigheter.
          </note>
          <note n="cd426a52">
            Det är endast en konvention som vi har införlivat i
          </note>
          <note n="62415899">
            Sveriges lag på det här sättet, och det är den europeiska konventionen
            för de mänskliga rättigheterna och de grundläggande friheterna.
          </note>
          <note n="f9c9d155">
            De innebär att det utfärdas en lag vari det föreskrivs att konventionen,
            som i sin antagna form bifogas lagen som bilaga, skall gälla som
            lag i hela landet.
          </note>
          <note n="e54f12e7">
            Det är skillnaden mot en transformering, där man, om så anses
            krävas, översätts till innehåll och form till en svensk lag. Det
            är en ganska stor skillnad.
          </note>
          <note n="e2c77e47">
            Vi har förespråkat en inkorporering, och vi är besvikna över
            att Barnombudsmannen gick emot detta.
          </note>
          <note n="4535ced4">
            Jag tror att det annars hade gått igenom i Sveriges riksdag.
            Hon har uppenbarligen grundat sitt ställningstagande på felaktiga
            premisser, vilket vi hörde föregående talare också säga. Hon har
            grundat det på att man inte fick vara bättre.
          </note>
          <note n="d78e2f4c">
            Med anledning av det som jag har sagt yrkar jag bifall till reservation
            1 under mom. 1 när det gäller en inkorporering av konventionen.
          </note>
          <note n="c2a80a30">
            Anf. 163 CHATRINE PÅLSSON (kds)
          </note>
          <note n="98000699">
            Herr talman! Tålmodiga åhörare! Jag har förmånen att vara mamma
            åt fyra barn. Jag har många gånger när våra barn var små lagt
            mig på golvet och försökt att se världen med barnens ögon. Jag
            har insett att världen ser annorlunda ut när jag lägger mig på
            golvet där barnen leker.
          </note>
          <note n="94f658a7">
            I allt arbete som vi som politiker lägger ned är det faktiskt
            nyttigt, och ibland krävs det av oss, att vi med jämna mellanrum
            ställer frågan: Varför gör vi det här och för vem?
          </note>
          <note n="f4215370">
            Vi kristdemokrater svävar inte på målet: Sätt barnen i centrum!
            Det mår alla bäst av. Det är viktigt att vi ser till att den grupp
            som är svag också har förutsättningar.
          </note>
          <note n="b9bedbb9">
            Alla människor hamnar någon gång - förr eller senare, en del
            tidigare, andra senare, en del oftare, osv
          </note>
          <note n="5bf67d08">
            - i situationer då vi kan kalla oss svaga. Det kan röra sig om
            sjukdom, arbetslöshet, osv. En sak är säker, nämligen att om man
            vill ha ett tryggt och bra samhälle, då måste man försöka se till
            att den länk som är svagast också stärks. Man brukar ju säga att
            en kedja inte är starkare än den svagaste länken. För oss är barnen
            inte enbart en svag grupp, utan det är en grupp som är oerhört
            viktig för vår framtid. Barnen är vår framtid. Det är faktiskt
            hos det uppväxande släktet som framtiden bokstavligen ligger.
            Det innehåller oerhörda potentialer. Men barnen är samtidigt sköra.
          </note>
          <note n="a5536bbc">
            Därför måste vi ha en enorm omsorg om barnen. På det sättet är
            barnen både starka och svaga.
          </note>
          <note n="4be325f6">
            Jag älskar ett uttryckssätt som vi ofta har använt, nämligen
            enmetersperspektivet. Det handlar inte om att vi skall se snävt
            en meter framåt, utan det är det vertikala planet som jag avser,
            att vi skall försöka se världen från detta perspektiv.
          </note>
          <note n="939ba5d4">
            Man löser naturligtvis inte några problem genom att sätta sig
            ned och fundera och med ord försöka tala om hur man ser det, utan
            vi måste kunna strukturera upp åtgärder utifrån det som vi ser
            och upplever.
          </note>
          <note n="5b6b3d28">
            Jag är mycket glad över att det finns en mycket klar signal i
            utskottets betänkande när det gäller barnkonventionen. Jag är
            också glad över att Socialdemokraterna har accepterat ett tillkännagivande
            till sin egen regering. Och det är väl helt klart att om inte
            vi andra hade stött på och drivit en kraftfull politik hade det
            inte sett ut på det sättet. Men det är ju bra när vi kan dra åt
            samma håll.
          </note>
          <note n="f4a0dad2">
            Det som jag tycker är viktigast, vilket jag vill säga till både
            Miljöpartiet och Vänsterpartiet, är vad det blir för effekt av
            det som vi skriver. Att vi skriver bra saker som vi sedan sätter
            i en bokhylla ger ingen effekt. Det är ju när det blir verklighet
            i lagen som det kan nå ett syfte. Där har många som är kunniga
            på detta område - Barnombudsmannen, konstitutionsutskottet, jurister,
            såvitt jag vet även Rädda Barnen -
          </note>
          <note n="931605df">
            haft en åsikt om att det sätt på vilket en majoritet i utskottet
            har uttryckt sig bäst tillgodoser de mål som vi vill uppnå.
          </note>
          <note n="040da2f7">
            Ibland tror jag att vi politiker sätter en inkorporering som
            ett mål. Det är ju ett medel för att nå ett mål.
          </note>
          <note n="3ad09803">
            Det måste man skilja på. Med den utgångspunkten har vi kristdemokrater
            accepterat den skrivningen, vilket jag är glad över.
          </note>
          <note n="d48dd021">
            Herr talman! Socialutskottet tar ju mycket tid i anspråk så här
            dags på kvällskvisten. Jag vill ändå säga något om reservationerna
            2 och 3, vilka jag yrkar bifall till.
          </note>
          <note n="492f4b66">
            När det gäller reservation 3 om fosterföräldrar har jag aldrig
            förstått att det är en nackdel om man är anhörig och vill ta hand
            om ett föräldralöst barn. Men uppenbarligen läggs det fram fler
            och fler förslag om att man helst inte skall vara anhörig för
            att ta hand om ett barn. Jag tycker tvärtom att det inte skall
            vara diskvalificerande att vara mormor och morfar eller farmor
            och farfar. Bedömningen av lämplighet skall självklart göras.
            Men det måste vara en fördel om man även har blodsband. Därför
            yrkar jag bifall till reservation 3.
          </note>
          <note n="a2d9b50d">
            När det gäller föräldrautbildningen är den så oerhört viktig.
            Jag skall bara kortfattat säga att den bästa tjänst som vi kan
            göra ett barn är att se till att föräldrarna kan vara goda föräldrar
            och leva tillsammans.
          </note>
          <note n="86bfcd4b">
            Då gör vi barnen den bästa nyttan.
          </note>
          <note n="d9f4396a">
            Anf. 164 RAGNHILD POHANKA (mp) replik
          </note>
          <note n="651ecab5">
            Herr talman! Det är alldeles riktigt, Chatrine Pålsson, att det
            viktiga är vad som verkligen händer. Men när vi ratificerade barnkonventionen
            trodde alla att det skulle räcka. Jag har tittat på de olika fallen
            och vad de olika sätten att införliva barnkonventionen i svensk
            lag innebär. Och det finns fortfarande luckor om man enbart transformerar
            barnkonventionen. Men om man inkorporerar den finns den som en
            bilaga, och den är då svensk lag. Den är då inte omskriven eller
            omformulerad och ingenting är utplockat, utan hela barnkonventionen
            är en bilaga och fungerar som svensk lag. Det är väl handling,
            och det innebär väl att allt som kan tänkas göras lagstiftningsvägen
            är uppnått?
          </note>
          <note n="e9d7cf0e">
            Anf. 165 CHATRINE PÅLSSON (kds) replik
          </note>
          <note n="2bcf62c1">
            Herr talman! Det låter som om Ragnhild Pohanka inte förstår att
            vi är överens om att en ratificering inte är tillräcklig. Men
            nu går utskottet ett rejält steg framåt för att införliva barnkonventionen
            i svensk lag, för att hela andemeningen skall genomsyra den. Då
            är det kraftfullare att införliva barnkonventionen än att inkorporera
            den och låta den innebära något slags tak.
          </note>
          <note n="f68d4e8a">
            Det tror jag är mycket viktigt. Om detta skall ha någon effekt,
            dvs. att hela andemeningen i barnkonventionen skall få komma till
            uttryck för barnens bästa, då måste den införlivas i vår svenska
            lag. Det är detta som är meningen.
          </note>
          <note n="72f347ed">
            Om vi är överens om detta, tycker jag att Ragnhild
          </note>
          <note n="dc58ca87">
            Pohanka kan känna sig trygg med detta, eftersom så många instanser
            som verkligen är tillsatta för att bevaka barns intressen, t.ex.
            Barnombudsmannen, har sagt samma sak mycket klart.
          </note>
          <note n="7e0df1f7">
            Anf. 166 RAGNHILD POHANKA (mp) replik
          </note>
          <note n="6792bdec">
            Herr talman! Om jag hade varit alldeles lugn med detta hade vi
            i Miljöpartiet naturligtvis inte reserverat oss utan nöjt oss
            med detta.
          </note>
          <note n="bdc3040f">
            Ja, det är bättre att införliva barnkonventionen än att bara
            ratificera den. Det är ett kliv framåt. Men varför kan man inte
            ta hela steget och inkorporera den? Det innebär inte alls att
            det skulle fungera som ett tak eller som en barriär utan precis
            tvärtom, nämligen att det skulle fungera som minimikrav. Att barnkonventionen
            blir svensk lag är det minsta som vi måste uppnå. Men vi kan gärna
            förbättra ytterligare.
          </note>
          <note n="bd97253e">
            Det finns inget juridiskt hinder för detta.
          </note>
          <note n="6c7f0f89">
            Anf. 167 CHATRINE PÅLSSON (kds) replik
          </note>
          <note n="873371fb">
            Herr talman! Skrivningen är sådan att det inte passar att göra
            det. Men nu skrivs detta in i lagen, och därmed blir det effektfullt.
          </note>
          <note n="b9c62633">
            Man kan fixera sig vid ett enda ord och tycka att om man inte
            precis får igenom en sak vill man inte ställa upp. Men för oss
            kristdemokrater är målet viktigast, liksom att vi har en effektfull
            väg dit. Därför ställer vi upp på föreslagna modell.
          </note>
          <note n="b61ee234">
            Anf. 168 CHRISTINA PETTERSSON (s)
          </note>
          <note n="ec66e360">
            Herr talman! I morgon skall vi fatta beslut om socialutskottets
            betänkande 1995/96:SoU4. I betänkandet behandlas ett trettiotal
            motionsyrkanden från allmänna motionstiden 1995. Det gäller olika
            barnoch ungdomsfrågor. Jag vill närmare belysa några områden i
            betänkandet.
          </note>
          <note n="97d21b21">
            Den största frågan är, som framgått av debatten,
          </note>
          <note n="5afcaac4">
            FN:s konvention om barns rättigheter. Utskottet anser med anledning
            av motionsyrkandena att regeringen bör besluta om en bred översyn
            av om svensk lagstiftning och praxis verkligen stämmer överens
            med barnkonventionen. Utskottet avstyrker övriga motioner.
          </note>
          <note n="dde13804">
            Det är mycket glädjande att vi i utskottet har uppnått så stor
            majoritet när det gäller barnkonventionen.
          </note>
          <note n="492b7a28">
            Efter att ha lyssnat på debatten kan jag konstatera att vi alla,
            även om vi har litet olika syn, har barnens bästa för våra ögon.
          </note>
          <note n="cdc5ffe5">
            FN:s konvention om barns rättigheter antogs av
          </note>
          <note n="e0415f26">
            FN:s generalförsamling den 20 november 1989. Det var första gången
            som barns egna rättigheter formulerades i ett internationellt
            bindande avtal. Konventionen utgår från fyra grundprinciper: principen
            om barnets bästa, rätten till liv och utveckling, rätten att framföra
            sina åsikter och få dem respekterade samt rätten att skyddas mot
            övergrepp och diskriminering.
          </note>
          <note n="01695100">
            Sverige var en av initiativtagarna till konventionen och ett
            av de första länderna att ratificera den. I Sverige trädde konventionen
            i kraft den 2 september
          </note>
          <note n="de627618">
            1990. Några lagstiftningsåtgärder föreslogs inte då.
          </note>
          <note n="615aa9f0">
            Svensk rätt och praxis ansågs stå i god överensstämmelse med
            konventionens bestämmelser.
          </note>
          <note n="e4ab4e21">
            Konventionen är inte direkt tillämplig som svensk lag. Men det
            är meningen att den svenska lagstiftningen skall anpassas till
            konventionen, och svenska lagregler skall tolkas i enlighet med
            konventionens bestämmelser. Domstolar och myndigheter skall tolka
            svenska regler så att de inte står i strid med konventionen.
          </note>
          <note n="c9167cbf">
            Det har varit några uppmärksammade fall under senare tid som
            främst rört vår utlänningslagstiftning, där frågan om svensk rätts
            överensstämmelse med barnkonventionen har aktualiserats. Genom
            att ratificera konventionen har Sverige åtagit sig att nationellt
            genomföra dess bestämmelser. Det innebär att svensk lagstiftning
            måste stå i överensstämmelse med konventionen.
          </note>
          <note n="19efe490">
            När det gäller de frågorna har barnkonventionen och utlänningslagen
            behandlats i både Socialtjänstkommitténs och Flyktingpolitiska
            kommitténs slutbetänkande. Ändringar i lagstiftningen föreslås
            i överensstämmelse med barnkonventionen, precis som det var tänkt.
          </note>
          <note n="68eff891">
            Socialutskottet - liksom konstitutionsutskottet, som också har
            tittat på det här - anser att barnkonventionen inte bör inkorporeras
            utan att den bör införlivas i svensk rätt genom transformering.
            Det har även Barnombudsmannen framfört till socialutskottet.
          </note>
          <note n="38f387d2">
            Det är bästa sättet att skydda barnen.
          </note>
          <note n="6b9d47a7">
            Det är oerhört viktigt att barnkonventionens bestämmelser beaktas
            i allt arbete som rör barn och barns rättigheter. Utskottet anser
            nu att regeringen bör besluta om en bred översyn av om svensk
            lagstiftning och praxis stämmer överens med barnkonventionens
            bestämmelser. Det gäller även översättningen av texten i konventionen.
          </note>
          <note n="4d5fe0b0">
            En annan fråga som tagits upp både i tidigare anföranden och
            i betänkandet är frågan om föräldrautbildningen. Det finns en
            reservation där.
          </note>
          <note n="cddb5d19">
            Flertalet landsting bedriver föräldrautbildning främst genom
            mödravårds- och barnavårdscentraler.
          </note>
          <note n="da92d08a">
            Vad som skulle behöva göras är en ordentlig kartläggning av hur
            föräldrautbildningen i Sverige ser ut i dag, vad det är för omfattning
            och vad det är för inriktning. Vi vet faktiskt inte hur det ligger
            till i det avseendet.
          </note>
          <note n="d828ca6e">
            De motioner som finns och som har behandlats av utskottet är
            mycket allmänt hållna. Vi i majoriteten kan därför inte yrka bifall
            till dem. Det innebär inte att vi inte tycker att den här frågan
            är viktig. Vi tycker att det är viktigt att på andra sätt jobba
            på det här området. Exempelvis kan man börja med en kartläggning,
            så att vi får reda på hur det faktiskt ser ut i
          </note>
          <note n="bb8942ca">
            Sverige.
          </note>
          <note n="5ff4f252">
            Företrädare för Miljöpartiet och Vänsterpartiet har här i talarstolen
            tagit upp frågan om ungdomsmottagningar och sagt att de är bra
            och att viktiga insatser görs på ungdomsmottagningarna. Jag håller
            verkligen med om att ungdomsmottagningarna är viktiga. Men att
            bara säga att det behövs en utbyggnad utan att peka på en finansiering
            tycker jag är att göra det litet enkelt för sig. Vi vet ju att
            man försöker göra bästa möjliga av ungdomsmottagningarna, med
            de resurser som finns i landsting och kommuner. Ofta har landsting
            och kommuner ett samarbete i de här frågorna.
          </note>
          <note n="6edd7857">
            Både från Vänsterpartiet och från Miljöpartiet har frågan om
            personlig assistans för barn under 16 år tagits upp. Jag tycker
            att det är viktigt att understryka att det är en utredning som
            kommit med ett förslag.
          </note>
          <note n="5ffa16c2">
            Socialminister Ingela Thalén gick väldigt snabbt ut och sade
            ifrån - det kommer inte att bli fråga om att ta bort den personliga
            assistansen för ungdomar och barn under 16 år.
          </note>
          <note n="6bc53bc8">
            Herr talman! Jag yrkar bifall till hemställan i socialutskottets
            betänkande 4 och avslag på reservationerna.
          </note>
          <note n="7cc3fdcf">
            Anf. 169 EVA ZETTERBERG (v) replik
          </note>
          <note n="8ff6fef9">
            Fru talman! Först vill jag besvara Christina Petterssons fråga
            om finansieringen av ungdomsmottagningarna och andra angelägna
            verksamheter. Vi i
          </note>
          <note n="d082e934">
            Vänsterpartiet har en finansierad budget, och vi anser att kommuner
            och landsting inte skall skära ner i den enorma utsträckning som
            regeringens politik har inneburit. Det gör det möjligt att behålla
            ungdomsmottagningar och det möjliggör också en utbyggnad av den
            typen av verksamhet, vilket regeringens politik beklagligtvis
            inte gör.
          </note>
          <note n="1f95240e">
            Sedan till frågan om barnkonventionen. Jag håller med Christina
            Pettersson och andra om att det handlar om hur vi agerar. Jag
            tror dessutom att målet är gemensamt för alla oss som debatterar
            den här frågan:
          </note>
          <note n="43e4318b">
            att på bästa sätt se till att barnkonventionen vidmakthålls i
            vårt land och att barnens rättigheter kommer i fokus och respekteras.
            Men sedan väljer vi olika medel när det gäller att åstadkomma
            detta. Jag har två frågor till Christina Pettersson. Den första
            gäller en jämförelse med Europakonventionen om mänskliga rättigheter.
            Där förde man samma diskussion mot ett införlivande i svensk lagstiftning,
            vilket Vänsterpartiet krävde under flera år. Först den 1 januari
            1995
          </note>
          <note n="b043bf30">
            blev detta klart. Jag tror att man bör förhålla sig på samma
            sätt med barnkonventionen.
          </note>
          <note n="3cea5884">
            Min andra fråga till Christina Pettersson är: Om vi från början,
            när barnkonventionen trädde i kraft i
          </note>
          <note n="c8e32bbd">
            Sverige i september 1990, hade inkorporerat den i svensk lag
            - hade vi då sluppit en hel del av de väldigt upprörande fall
            som har gällt framför allt asylsökande barn, där barn har skilts
            från föräldrar, där man inte har hört barn, där den som har varit
            över 16 år inte har betraktats som barn? Vilken är din uppfattning?
            Tror inte du att man hade kunnat undvika en del av dessa oerhört
            uppslitande ärenden om vi hade haft en barnkonvention som klart
            och tydligt talat om att detta inte stämmer överens med barnkonventionen
            och att det är svensk lag som skall anpassas till barnkonventionen
            och inte tvärtom?
          </note>
          <note n="03a5593e">
            Anf. 170 CHRISTINA PETTERSSON (s)
          </note>
          <note n="8a1c5b02">
            replik
          </note>
          <note n="91a0c28f">
            Fru talman! Det finns en stor skillnad mellan Europakonventionen
            om mänskliga rättigheter och barnkonventionen, och det är att
            det finns en domstol,
          </note>
          <note n="8c333569">
            Europadomstolen, som kan pröva fall som gäller de mänskliga rättigheterna.
            Det är den stora skillnaden.
          </note>
          <note n="d730948d">
            Det skulle ha varit väldigt svårt att från början inkorporera
            barnkonventionen i svensk lagstiftning.
          </note>
          <note n="5ac27725">
            Texten i barnkonventionen är ganska allmänt hållen;
          </note>
          <note n="f1803c9c">
            den säger t.ex. att vi skall se till barnets bästa. Det är ju
            ingen lagtext. Vem är det som avgör vad som är bäst när man sedan
            börjar studera det här i domstol?
          </note>
          <note n="ac5eeb16">
            Det var inte möjligt att göra barnkonventionen till lag från
            allra första början. Nu väljer vi i stället vägen att lägga barnkonventionen
            i botten och få ett barnperspektiv på alla våra lagar.
          </note>
          <note n="21665304">
            Anf. 171 EVA ZETTERBERG (v) replik
          </note>
          <note n="cac5f63f">
            Fru talman! Jag menar att jämförelsen med Europakonventionen
            visst håller! Vi har ju svenska domstolar som kunde avgöra den
            typen av tvister. Anser man inte att de är tillräckliga får man
            gå vidare och söka andra instanser internationellt, men jag tror
            inte att det skulle behövas.
          </note>
          <note n="ce6e9443">
            När det gäller frågan, om man skall inkorporera barnkonventionen
            eller inte, menar jag att vi har väldigt tydliga exempel på att
            den inte har fungerat i vårt land när det gäller utlänningsärenden.
            Jag är rädd att vi har uppmärksammat en del områden där den inte
            har fungerat, men vad är det som säger att vi inte i framtiden
            kommer att få se ytterligare exempel på att det inte finns någon
            överensstämmelser mellan barnkonventionen och svensk lagstiftning?
            Jag hoppas att de fallen kommer att framgå av den utredning man
            skall göra, men jag är långt ifrån säker.
          </note>
          <note n="d0dd3da8">
            Jag menar att det finns väldigt konkreta krav i barnkonventionen.
            Det är inte alls bara allmänna visioner och önskemål. Det står
            mycket tydligt hur länge man är barn, det står mycket tydligt
            att man skall höras om sin egen situation, osv. - det är både
            visionärt och mycket konkret.
          </note>
          <note n="ed4c5ee0">
            Anf. 172 CHRISTINA PETTERSSON (s)
          </note>
          <note n="8a1c5b02">
            replik
          </note>
          <note n="3a7f4b9d">
            Fru talman! Det finns en del som är konkret, men allt är ju inte
            konkret. Vad händer med de områden som inte är konkreta, om det
            är just där man upptäcker att konventionen inte stämmer med svensk
            lag, och vem avgör då?
          </note>
          <note n="e4795b23">
            Sedan till jämförelsen mellan Europadomstolen och svenska domstolar
            som Eva Zetterberg gör. Det som nu händer är ju just att vi har
            sett att det finns områden där det behövs förbättringar, och nu
            fattar vi beslutet att man skall göra en översyn för att flera
            fall inte skall inträffa.
          </note>
          <note n="1931bca0">
            Anf. 173 RAGNHILD POHANKA (mp) replik
          </note>
          <note n="5946b0d3">
            Fru talman! Visst innebär även en transformering en förbättring!
            Men varför ta det näst bästa när man kan ta det bästa?
          </note>
          <note n="14f1bede">
            Vi har tidigare år motionerat om en barnabalk.
          </note>
          <note n="2ea7e47f">
            Där skulle man kunna införliva barnkonventionen.
          </note>
          <note n="e6848220">
            Det finns alltså flera olika möjligheter.
          </note>
          <note n="2e01585f">
            När det gällde ungdomsmottagningarna yrkade jag inte på några
            pengar. Jag nämnde bara att det vore förträffligt. Men genom att
            ge kommunerna tillbaka pengar för att man inte får skatt på egenavgifter
            har vi också givit kommuner och landsting den här möjligheten.
            Vi kan inte gå in och säga att de skall använda pengarna till
            det, men vi tycker att det vore bra.
          </note>
          <note n="bbbbac6a">
            När det gäller LSS vill jag säga att det var så självklart att
            ha med det när jag hade besökt de handikappade i går, men jag
            sade också att det var med glädje som jag hörde att förslaget
            snabbt drogs tillbaka. Det här var ju ingen parlamentarisk utredning
            utan en enmansutredning, och det är självklart att den utredningen
            inte har så stor tyngd. Men det är väldigt viktigt att man inte
            tullar på de här pengarna. Det är en sak att det måste finnas
            utrymme för förbättringar
          </note>
          <note n="75e7919e">
            - LSS är ju en ganska ny lag. Men man får inte minska anslagen
            till det här.
          </note>
          <note n="08de95e1">
            Anf. 174 CHRISTINA PETTERSSON (s)
          </note>
          <note n="8a1c5b02">
            replik
          </note>
          <note n="88ea88c5">
            Fru talman! Jag måste säga att jag inte blev riktigt på det klara
            med vilka pengar Ragnhild Pohanka talade om.
          </note>
          <note n="500f0bab">
            Anf. 175 RAGNHILD POHANKA (mp) replik
          </note>
          <note n="85b0fa7f">
            Fru talman! Det är ju så att egenavgifter i sjukförsäkringen
            och pensionsförsäkringen inte kommer att beskattas mer - man får
            alltså i kommuner och landsting inte skatt på dessa egenavgifter.
            Vi menar att man borde ersätta det och har avsatt pengar för det
            till kommuner och landsting. Då finns det ytterligare en summa
            som man kan lägga en del av på ungdomsmottagningarna. Vi säger
            inte att man skall göra det, men det vore önskvärt.
          </note>
          <note n="8d29f67d">
            Anf. 176 KERSTIN WARNERBRING (c)
          </note>
          <note n="8a1c5b02">
            replik
          </note>
          <note n="a8376466">
            Fru talman! Jag vill ta upp en sak som Christina
          </note>
          <note n="e65f67bf">
            Pettersson kommenterade, nämligen föräldrautbildningen.
          </note>
          <note n="37307ced">
            Jag blir litet förvånad när Christina Pettersson säger att det
            som vi nu måste ägna oss åt är att undersöka hur det ser ut med
            föräldrautbildningen över landet därför att vi inte vet någonting
            om det. I mitt anförande talade jag dessutom om att Socialstyrelsen
            i sin rapport 1994:4, som hette Barns villkor i förändringstider,
            noga har angivit hur det ser ut med föräldrautbildningen i landet
            över huvud taget. Det är alltså tämligen nyligen undersökt, och
            vi vet mycket väl hur det är.
          </note>
          <note n="9b8ae12a">
            I hela landet fanns föräldrautbildning vid 63 % av samtliga BVC-enheter.
            Jag sade i mitt anförande att den framför allt fanns i glesbygdskommuner
            och landsbygdskommuner - 81 respektive 75 % - men att den är sämre
            utbyggd i storstäderna, där det bara är drygt 50 % av barnavårdscentralerna
            som erbjuder föräldrautbildning.
          </note>
          <note n="02a5570f">
            Vi vet alltså vid det här laget ganska väl hur det står till
            ute i landet. Det är också av den anledningen som vi har skrivit
            i motionen att det här måste utvecklas och utvidgas - vi är inte
            nöjda med det omfång som finns och inte heller med den totala
            inriktningen.
          </note>
          <note n="598b43f5">
            Anf. 177 CHRISTINA PETTERSSON (s)
          </note>
          <note n="8a1c5b02">
            replik
          </note>
          <note n="6f7f30dc">
            Fru talman! Den undersökningen finns. Nu hittar jag inte Centerpartiets
            motion när jag bläddrar i betänkandet, men om jag inte minns fel
            handlade den ganska mycket om pappautbildning och den delen.
          </note>
          <note n="aa7a1efe">
            Men vi vet inte hur den föräldrautbildning som finns på mödravårdscentraler
            och barnavårdscentraler bygger på relationer och hur den har utvecklats.
            Det behövs en kartläggning för en analys av vilken typ av föräldrautbildning
            som finns, vilken som behövs och hur den skall kunna byggas ut.
          </note>
          <note n="870b0adc">
            Anf. 178 KERSTIN WARNERBRING (c)
          </note>
          <note n="8a1c5b02">
            replik
          </note>
          <note n="4275efcf">
            Fru talman! Det här har man arbetat med i oerhört många år. Barnomsorgsgruppen
            började redan på 70-
          </note>
          <note n="74ceddda">
            talet med att analysera vilken typ av föräldrautbildning man
            behöver. Det är många år sedan socialutskottet faktiskt också
            gav regeringen i uppdrag att komma med förslag om hur man skulle
            utveckla det här.
          </note>
          <note n="62de99f8">
            Det var i centerkvinnornas motion som vi skrev om föräldrautbildning.
            Det är helt fel, som Christina
          </note>
          <note n="c2126900">
            Pettersson påstod, att vi bara har skrivit om pappautbildning.
            Det är fullständigt fel. Som jag sade i mitt tidigare anförande
            har en föräldrautbildning också det goda med sig att den kommer
            att stärka papparollen, vilket är någonting som vi i allra högsta
            grad behöver i vårt samhälle; vi vet ju vilken negativ inverkan
            bristen på manliga förebilder och avsaknaden av en pappa har på
            ungdomarna.
          </note>
          <note n="dae1244e">
            Anf. 179 CHRISTINA PETTERSSON (s)
          </note>
          <note n="8a1c5b02">
            replik
          </note>
          <note n="28649575">
            Fru talman! Vi tycker också att det är viktigt att föräldrautbildning
            förekommer och att den kan utvecklas. Undersökningen om hur det
            ser ut i Sverige är ganska ny.
          </note>
          <note n="56b6aa8a">
            Jag kan inte låta bli att fundera över varför man inte gjorde
            allt detta under den borgerliga regeringen.
          </note>
          <note n="9b2dc0a8">
            Det är den första tanke man får. Men vi tänker inte låta bli
            att engagera oss i frågan.
          </note>
          <note n="62bc5b4e">
            Anf. 180 LISELOTTE WÅGÖ (m) replik
          </note>
          <note n="d17eeb7d">
            Fru talman! Det är intressant att höra Christina
          </note>
          <note n="1a727a4b">
            Pettersson säga att det är viktigt med föräldrautbildning. Det
            är synd att socialdemokraterna inte kunde stödja motionen. Hade
            de gjort det hade vi sluppit att reservera oss. Christina Pettersson
            sade att motionen är så allmänt hållen att det av det skälet var
            svårt att stödja den.
          </note>
          <note n="33a01202">
            Det står i reservationen: "I ekonomiskt svåra tider är det lätt
            att nerprioritera förebyggande insatser - - -
          </note>
          <note n="699a9833">
            ." Det vi är rädda för är att man nu skall dra ner på denna viktiga
            utbildning. Det är en viktig signal till kommuner och landsting
            att vi i riksdagen ser väldigt allvarligt på detta. Vi vet att
            de förebyggande insatserna, där man stärker båda föräldrarna i
            den viktiga föräldrarollen, kan medföra att kostnader uppstår
            senare i livet.
          </note>
          <note n="bad0ab32">
            Det här är alltså väl använda pengar. Det är en tydlig signal
            om att man i ett kortsiktigt perspektiv inte skall ta pengar från
            denna viktiga utbildning.
          </note>
          <note n="1d9ee0c8">
            Samtidigt vill vi ha en bra utbildning och en bättre täckning
            i Sverige.
          </note>
          <note n="97807c9f">
            Anf. 181 CHRISTINA PETTERSSON (s)
          </note>
          <note n="8a1c5b02">
            replik
          </note>
          <note n="6f88dc0b">
            Fru talman! När man hör Liselotte Wågö kan man nästan få uppfattningen
            att det inte förekommer någon föräldrautbildning. Men det gör
            det på både mödraoch barnavårdscentraler, som jag sade i mitt
            anförande.
          </note>
          <note n="8449e1cd">
            När man måste spara är det viktigt att se till att pengarna kommer
            dit där de bäst behövs. Jag är övertygad om att man på mödra-
            och barnavårdscentraler har kunskaper och ser vilka som är i störst
            behov av utbildning och kan göra sådana bedömningar. Det hindrar
            inte att vi skall fortsätta att arbeta med denna fråga.
          </note>
          <note n="5b535698">
            Anf. 182 LISELOTTE WÅGÖ (m) replik
          </note>
          <note n="2ce749e7">
            Fru talman! Christina Petterssons senaste inlägg tolkar jag så
            att socialdemokraterna faktiskt hade kunnat stödja motionen. Man
            anser ju att det är viktigt med föräldrautbildning. Det finns
            stor kompetens på våra mödravårdscentraler som vet hur viktigt
            det här är, säger Christina Pettersson. Men vad skall vi ge för
            signaler? Ja, vi skall naturligtvis ge en signal till våra landstingspolitiker
            så att de i den allmänna besparingsivern inte gör sådana besparingar
            som medför att vi drar på oss kostnader längre fram. Det är viktigt.
          </note>
          <note n="e1c1bde4">
            Poängen med detta är att vi just när vi har ekonomiskt svåra
            tider vill ge signalen: Rör inte föräldrautbildningen! Det är
            viktigt. Samtidigt vill vi tala om att detta är en väsentlig del
            i stödet till familjerna.
          </note>
          <note n="d3ad0d2e">
            Vi vill att det skall bli en spridning landet över, inte bara
            ha det på vissa orter.
          </note>
          <note n="a8eb345a">
            Anf. 183 CHRISTINA PETTERSSON (s)
          </note>
          <note n="8a1c5b02">
            replik
          </note>
          <note n="2f9cd525">
            Fru talman! Vi har förtroende för att de landstingspolitiker
            som gör bedömningarna ute i landstingen och att de som arbetar
            på mödra- och barnavårdscentraler inte gör sådana nedskärningar
            att de på sikt, som Liselotte Wågö säger, medför kostnader.
          </note>
          <note n="21c473dc">
            Anf. 184 MARGARETA ISRAELSSON (s)
          </note>
          <note n="4e981a42">
            Fru talman! Allt som oftast tar man kammarens tid i anspråk för
            att tala om att man inte är nöjd med vissa skrivningar eller att
            man vill ha mer långtgående åtgärder. Jag har därför bestämt mig
            för att gå upp i talarstolen och tacka socialutskottets ledamöter
            så mycket för den fina skrivning som de har samlat sig kring när
            det gäller barnkonventionen.
          </note>
          <note n="8abdfebb">
            Jag är av den mycket bestämda uppfattningen att barnkonventionen
            i vårt svenska samhälle måste användas som det golv för stark
            lagstiftning kring barns rättigheter som jag tycker att den skall
            vara tänkt att utgöra. Genom att anta en sådan här skrivning får
            vi möjligheter till en bred genomlysning av barnkonventionen och
            dess ställning i vårt samhälle. Samtidigt uttalar också riksdagen
            att vi genom att använda barnkonventionen på det här sättet kräver
            förändringar av viss lagstiftning.
          </note>
          <note n="1f7d21b9">
            Precis som socialutskottet tar upp i betänkandet har olika utredningar
            den senaste tiden föreslagit förändringar och skärpningar. Det
            jag tycker är bra är att man inte gör om barnkonventionen till
            en lag. När man gör det tar man bort det visionära i konventionen,
            möjligheten att säga att i det samhälle som vi har utvecklat nu
            behöver vi skärpa lagstiftningen ytterligare. Barnkonventionen
            får utgöra ett måldokument som hela tiden driver på oss beslutsfattare
            för att granska vår lagstiftning och tillämpningen och se till
            att vi hela tiden utvecklar vårt samhälle till gagn för barnen.
          </note>
          <note n="d61daf37">
            Jag skulle också, fru talman, vilja passa på att säga att jag
            tycker att vi tillsammans inte behöver anlägga den mycket ledsna
            och nedslagna tonen och säga: Nu har Sverige kränkt barnkonventionen
            igen! Det får oss alla att känna att det här ändå måste vara det
            värsta land barn kan bo i. Jag tycker att vi kan sträcka på oss
            ibland och säga: Så bra att vi ägnar en kammardebatt i en sådan
            här sen timma till att faktiskt fundera över barnens rättsliga
            ställning och barnkonventionens ställning i vårt land. Så mycket
            vi ändå kunnat göra och så mycket vi framgent kan göra, och inte
            bara för barnen i vårt land. Vi kan också använda barnkonventionen
            som ett måldokument i diskussioner med andra länder, andra regimer
            och i utformningen av vår utrikespolitik för att hjälpa barn i
            andra länder när det gäller deras rättigheter.
          </note>
          <note n="358ee927">
            Fru talman! Jag tycker att det är ett utomordentligt förslag
            att göra den genomlysning som utskottet föreslår. Men jag vill
            understryka att det genom översynen av översättningen naturligtvis
            finns en viss risk att man gör det som många påpekar, nämligen
            att man ser över den väldigt finurliga vinst som vi fick när vi
            fick skrivningen "för barnets bästa". Jag hoppas att man kan blunda
            litet för den perfekta översättningen och låter barnkonventionen
            också fortsättningsvis vara utformad för just barnets bästa.
          </note>
          <note n="321b5c14">
            Anf. 185 THOMAS JULIN (mp)
          </note>
          <note n="4b042bab">
            Fru talman! Farfar och mormor duger är rubriken på ett stycke
            i motion So206. Det är en mycket viktig fråga som tas upp i den
            motionen. Det handlar om svårigheterna för far- och morföräldrar
            att vid en fosterhemsplacering få bli fosterföräldrar åt sina
            egna barnbarn, något som de flesta svenskar tycker och tror är
            en självklarhet. Det talas också i motionen om att far- och morföräldrar
            diskrimineras och att det borde vara naturligt att nära anhöriga
            får förtur om inget särskilt hinder föreligger.
          </note>
          <note n="0980c1c7">
            Det viktiga sociala nätet omnämns också i motionen.
          </note>
          <note n="b2469fdd">
            För mig och många med mig är detta en stor och viktig fråga.
            Själv blev jag uppmärksammad på den när det visades ett inslag
            om det s.k. mormorsupproret i ett TV-program i våras. Jag har
            sedan ställt en interpellation till socialminister Ingela Thalén.
            Hon håller med om att familjens och släktens betydelse för barnen
            måste få ett större utrymme i det sociala arbetet med barn som
            far illa.
          </note>
          <note n="bc4c1fcf">
            Socialministern sade också att det är viktigt att far- och morföräldrar
            och andra för barnen viktiga personer engageras på ett mycket
            tidigt stadium av utredningsarbetet, dvs. redan under utredningen
            om barnens förhållanden och när bedömningen av lämpliga stödåtgärder
            skall göras.
          </note>
          <note n="5ffd0fa6">
            Socialministern sade även att "far- och morföräldrar måste finnas
            med i utredningen och erbjudas möjligheter att presentera sina
            synpunkter och sina möjligheter att hjälpa barnet och dess familj
            när föräldrarna så önskar".
          </note>
          <note n="d5886cfd">
            Socialministerns uttalanden vid interpellationsdebatten väckte
            hopp för många av dem som kommit i kläm när barn placerats i fosterhem.
            Det gäller såväl svenska familjer som invandrarfamiljer.
          </note>
          <note n="f490bf21">
            Nu finns det långt framskridna planer för att man i slutet av
            nästa år skall komma i gång med familjerådslag på prov i ett antal
            kommuner. Familjerådet kommer att ge familjen mycket stora möjligheter
            att själv utforma en behandlingsplan för ett barn som av någon
            anledning hamnar i en krissituation.
          </note>
          <note n="4b8d338b">
            Det är bara att hoppas att de socialtjänstemän som skall godkänna
            den av släkten föreslagna behandlingsplanen även förändrar sin
            syn på far- och morföräldrar, så att de inte diskrimineras på
            samma sätt som nu sker i många kommuner.
          </note>
          <note n="d591e24b">
            När det nu genomförs förändringar inom socialvården borde man
            även göra en revision av de ärenden där det i dag finns en tvist
            mellan socialtjänsten och den förälder eller släkting som vill
            ha vårdnaden av ett fosterhemsplacerat barn. Detta är speciellt
            viktigt, eftersom man i vissa socialförvaltningar arbetar efter
            ett tänkande som i vissa fall kallas för 70-
          </note>
          <note n="e1a56092">
            talsmodellen, en modell där far- och morföräldrar eller andra
            släktingar inte var intressanta vid placering av barn.
          </note>
          <note n="500b0e22">
            Ju mer information jag har fått och skaffat mig när det gäller
            fosterhemsplaceringar, desto större har den här frågan blivit
            för mig. Jag har besökt några socialkontor och diskuterat frågan,
            och jag har träffat ett par ungdomar som levt i fosterhem. Jag
            har också träffat en invandrarfamilj som drabbats av den svenska
            modellen för fosterhemsplacering. Den familjen far väldigt illa.
          </note>
          <note n="b7f896d2">
            Jag har även fått ett antal brev och telefonsamtal som handlar
            om just fosterhemsplaceringar. Jag har fått en skrämmande bild
            av hur en del fosterhemsplaceringar går till och hur en del barn
            isoleras från sina släktingar.
          </note>
          <note n="2bbf2976">
            För alla som kommit i kläm och far illa i dagen system är en
            väntan på en utvärdering av det nya system som skall införas på
            prov under slutet av nästa år i det närmaste outhärdligt lång.
            Med tanke på det uttalanden som socialministern gjorde vid besvarandet
            av min interpellation när det gäller fosterhemsplaceringar borde
            socialutskottet ha tillstyrkt yrkande 4 i motionen So206 samt
            uppmanat regeringen att skyndsamt komma med ett förslag till förändringar.
          </note>
          <note n="897d1154">
            Jag yrkar därmed bifall till reservation 3.
          </note>
          <note n="0da91e13">
            När det sedan gäller reservation 2 om föräldrautbildning ställer
            jag mig bakom den. Vidare ställer jag mig bakom reservation 7
            om barnvårdarorganisationen.
          </note>
          <note n="60df8a63">
            Överläggningen var härmed avslutad.
          </note>
          <note n="2896dc56">
            (Beslut skulle fattas den 7 december.)
          </note>
          <note n="9bb0af5e">
            20 § Barnbidrag m.m.
          </note>
          <note n="1ecc780b">
            Föredrogs
          </note>
          <note n="df51e85f">
            Socialutskottets betänkande 1995/96:SoU6
          </note>
          <note n="f4724b35">
            Barnbidrag m.m. (prop. 1995/96:69)
          </note>
          <note n="9c147c9f">
            Anf. 186 KERSTIN HEINEMANN (fp)
          </note>
          <note n="7e767ffc">
            Fru talman! Folkpartiet liberalerna har under lång tid varit
            pådrivande för ett väl utbyggt ekonomiskt stöd till barnfamiljerna.
            Vår utgångspunkt har varit -
          </note>
          <note n="8d8cc289">
            och är - att staten skall underlätta för föräldrarna att ta ansvar
            för barnen. Två av de viktigaste stödformerna är de allmänna barnbidragen
            och föräldraförsäkringen.
          </note>
          <note n="0c2f4671">
            När utskottet behandlade frågan om sänkningen av barnbidraget
            och flerbarnstillägget beslutade utskottsmajoriteten att inte
            förorda en sänkning av flerbarnstillägget, utan i stället skulle
            det avskaffas på sikt genom att flerbarnstillägg inte skulle lämnas
            till nytillkommande barn från den 1 januari 1996. Detta såväl
            sänkningen av barnbidraget motsatte sig Folkpartiet.
          </note>
          <note n="4995cdb4">
            I dag behandlar vi regeringens förslag med anledning av vad utskottsmajoriteten
            hade uttalat. Vår inställning är densamma. Vi säger nej.
          </note>
          <note n="cf5837ba">
            Barnfamiljerna har drabbats av många besparingar, och vi vill
            på nytt betona att de fördelningspolitiska studier som utförts
            under senare tid visar att barnfamiljerna - särskilt de som har
            tre eller fler barn -
          </note>
          <note n="61a5d419">
            har haft en sämre ekonomisk utveckling än genomsnittet. Undersökningar
            visar att de riktigt stora familjerna redan med gällande flerbarnstilläggssystem
            i högre grad än familjer med färre barn är beroende av socialbidrag.
          </note>
          <note n="645f2fe7">
            Folkpartiet liberalerna motsätter sig avskaffandet av flerbarnstilläggen,
            eftersom dessa behövs och har en god fördelningspolitisk träffsäkerhet.
            Slopas flerbarnstillägget innebär det ett ökat socialbidragsberoende
            för de stora familjerna och ökade kostnader för kommunerna.
          </note>
          <note n="92d539f8">
            Fru talman! Det kan te sig egendomligt för många föräldrar att
            flerbarnsfamiljer under lång tid kommer att få helt olika bidragsbelopp
            beroende på när barnen är födda. Den aktuella besparingen kommer
            att få fullt genomslag först efter ca 15 år. Folkpartiet liberalerna
            har slagit vakt om och byggt ut det generella ekonomiska stödet
            till barnfamiljerna som i praktiken syftar till att bygga in hänsyn
            till barnfamiljernas försörjningsbörda i skattesystemet.
          </note>
          <note n="1a9e4311">
            Avslutningsvis måste jag konstatera att socialdemokraterna som
            har delat vår åsikt nu är på väg att helt ompröva sin tidigare
            uppfattning.
          </note>
          <note n="0c0490cc">
            Fru talman! Jag yrkar bifall till vår reservation nr
          </note>
          <note n="d09629f4">
            3 som gäller mom. 2-4.
          </note>
          <note n="8553390c">
            Anf. 187 ULLA HOFFMANN (v)
          </note>
          <note n="92c0ef86">
            Fru talman! Nativiteten sjunker i Europa. I Tyskland, Frankrike
            och Holland har nativiteten varit sjunkande under en lång period.
            Vad gäller Tyskland är statistiken uppdelad på öst och väst. Intressant
            att notera är att nativiteten sjönk drastiskt i Östtyskland när
            muren hade fallit. Med det är det inte sagt att muren skall byggas
            upp igen eller att jag inte tycker att det var att den föll.
          </note>
          <note n="e91dce66">
            Häromdagen kunde vi läsa att läget är katastrofalt även i Danmark.
            De danska kvinnorna föder i genomsnitt bara 1,7 barn, vilket innebär
            att danskarna inte kan reproducera sig själva. Födelsetalet i
            Sverige sjunker också. De svenska kvinnorna har haft rekord i
            barnafödande. Men under de senaste åren har nativiteten sjunkit
            och är nu under 2,0, närmare bestämt 1,8.
          </note>
          <note n="f4eb980b">
            "Om man anser att arbetsstyrkans storlek och tillväxt är en väsentlig
            del av grunden för en välfärdsstat, måste man redan nu uppmana
            arbetsmarknaden att öppna sig mycket mer för medarbetare av annan
            bakgrund än den traditionellt danska." Så säger den forskare som
            genomfört studien om nativiteten i Danmark. Det instämmer jag
            i, men jag skulle vilja lägga till ytterligare en sak, nämligen
            familjepolitikens betydelse för nativiteten.
          </note>
          <note n="61cf0c50">
            Den svenska familjepolitiken har haft stor betydelse för kvinnors
            möjlighet att kombinera skötseln av små barn och förvärvsarbete.
            Det är en bra familjepolitik som är orsaken till att kvinnor i
            Sverige föder barn, till att nativiteten i Sverige legat förhållandevis
            högt. I jämförelse med t.ex. Tyskland har över 80 %
          </note>
          <note n="ed78d046">
            av kvinnor i chefsposition familj medan av tyska kvinnor i chefsposition
            det bara är 30 % som har familj.
          </note>
          <note n="acd76af8">
            En sänkning av barnbidraget eller slopandet av flerbarnstillägget
            är förstås inte hela orsaken till att nativiteten sjunker i Sverige.
            Det är ett koppel av anledningar som gör att svenska kvinnor avstår
            från att föda barn. Anledningar som sammantaget kallas för familjepolitik.
            Vi har hittills haft för många negativa förändringar av familjepolitiken
            under den här perioden.
          </note>
          <note n="e51c28d3">
            Jag vill göra en liten tillbakablick vad gäller nativiteten och
            familjepolitiken. På 30-talet hade Sverige en nativitetskris.
            Gunnar och Alvar Myrdal skrev sin bok Kris i befolkningsfrågan.
            Boken ledde fram till en ny socialpolitik där man kopplade ihop
            kvinnooch modersrollen - ett sammankopplande som gjorde att kvinnornas
            kamp för ekonomiskt oberoende avstannade. Mot slutet av 30-talet
            började därför nativiteten att stiga igen, vilket den gjorde fram
            till mitten av 40-talet då en ny snabb minskning skedde. I början
            av 50-talet hade vi en bottennotering. För att vända trenden skapade
            man ett nytt kvinnoideal med högklackade skor och korsett. Idealbilden
            vid den här tiden var mannen som ensam familjeförsörjare. Samtidigt
            infördes barnbidraget. Närmare bestämt ägde debatten rum i kammaren
            1947.
          </note>
          <note n="72cb7bce">
            Samtidigt med ett minskat behov av arbetskraft och nativitetskris
            återupptäcktes barndomen. Man underströk hur viktig kvinnans roll
            som moder var, hur viktiga de första åren i barnens liv var och
            därmed också hur viktigt det var att kvinnan stannade i hemmet
            och skötte barnen.
          </note>
          <note n="153152e6">
            Men i slutet av 50-talet fick vi en konjunkturväxling, vilket
            medförde att industrin skrek efter arbetskraft. I stället för
            att importera all arbetskraft bestämde man sig för att "frige
            kvinnan villkorligt, som Eva
          </note>
          <note n="4d914cee">
            Moberg uttryckte det. Kvinnorna utgjorde också reservarbetskraften.
          </note>
          <note n="83fd6038">
            Men av de kvinnor som nu skulle ut på arbetsmarknaden var många
            småbarnsmödrar, och då hade man ställt till det för sig. Genom
            att man tidigare hade hävdat vikten av att små barn sköttes i
            hemmet uppstod en konflikt. Den löstes genom att framhålla att
            fostran av barn var så pass viktig att den måste skötas av utbildade
            personer, dvs. av kvinnor och under särskilda former. Detta var
            även samhällsekonomiskt lönsamt, eftersom kvinnor även då hade
            lägre löner än män. Men tack vare familjepolitiken var det ekonomiskt
            möjligt för kvinnor att gå ut i förvärvsarbete.
          </note>
          <note n="cfa97dc6">
            Fru talman! Detta var litet historik för att belysa familjepolitikens
            betydelse för nativiteten. Barnbidraget är en del av den.
          </note>
          <note n="c0f09897">
            Även jämställdhetspolitiken är starkt förknippad med familjepolitiken.
            Och vad har vi för politik på det området i dag? Jo, vi har fått
            en politik där kvinnor återigen är beroende av den enskilde mannen.
            Ensamstående kvinnors möjlighet att klara sig försämras kraftigt.
            Vi får förslag om skattesubventionerade hembiträden enligt dansk
            modell. Jag trodde att den danska modellen skulle avskräcka med
            tanke på nativiteten.
          </note>
          <note n="894a2f56">
            När barnbidraget infördes var syftet att det skulle bidra till
            en utjämning mellan de som har barn och de som inte har barn.
            Anledningen till att det inte beskattades var att man via höga
            förmögenhetsskatter skulle jämna ut skillnaderna mellan klasserna.
          </note>
          <note n="29d97fd1">
            Socialdemokraterna har tillsammans med Moderaterna sänkt bidraget
            från 750 kronor till 640 kronor per barn och månad. Vänsterpartiet
            reserverade sig mot beslutet.
          </note>
          <note n="38c6d692">
            Nu skall man även sänka det förlängda barnbidraget, och Vänsterpartiet
            reserverar sig även mot det beslutet. Steg för steg pressas kvinnors
            rätt att bli betraktade som enskilda individer tillbaka. Steg
            för steg pressas lågavlönade kvinnor med barn tillbaka.
          </note>
          <note n="52d87c1b">
            Fru talman! Samtidigt som det förlängda barnbidraget sänktes
            ändrades också en del lagar vad gäller barnbidraget. I somras
            ställde jag en fråga till statsrådet Hedborg om varför alla barn
            i Sverige inte får barnbidrag. Barn som är placerade i enskilda
            hem har, enligt 25 § i socialtjänstlagen, inte rätt till barnbidrag.
          </note>
          <note n="c25118aa">
            Anna Hedborg ansåg i likhet med mig att detta var otillfredsställande
            och lovade att påbörja ett arbete för att snarast åstadkomma en
            förändring i lagtexten.
          </note>
          <note n="cbfa03fb">
            Nu ser jag till min förvåning att denna ändring inte finns med.
            Det är tydligen enklare att ändra lagar så att man försämrar barnbidrag
            än att ändra lagar så att det blir fråga om ett i sann mening
            generellt barnbidrag.
          </note>
          <note n="f952e9f7">
            Fru talman! Så över till flerbarnstilläggen. Vänsterpartiet har
            inte reserverat sig mot förslaget om utfasning av flerbarnstillägget.
            Men vi hade hellre sett att det generella barnbidraget hade funnits
            kvar på nuvarande nivå, så att utfasningen hade skett på det sättet.
            Vi hade också gärna sett en höjning av bostadsbidragen för barnfamiljerna.
            Men nu är det som det är.
          </note>
          <note n="04d547be">
            I förslaget som Vänsterpartiet har ställt sig bakom föreslås
            att de som i dag har flerbarnstillägg får behålla dem medan de
            som föder sitt tredje barn den 1
          </note>
          <note n="7bbfd101">
            januari 1996 blir utan flerbarnstillägg. Detta gjordes för att
            de som planerade att skaffa ett tredje barn skulle få en chans
            att ändra sig om de ville och att planera sin ekonomi utifrån
            de nya förhållandena.
          </note>
          <note n="bc30d9e2">
            Min kommentar och undran gäller datumet den
          </note>
          <note n="3472628e">
            1 januari 1996. För att erhålla flerbarnstillägg skall man föda
            sitt tredje barn den 31 december, dvs. på nyårsafton. Förutsättningen
            är då att kvinnan har blivit befruktad den 24 mars. 10 % av alla
            kvinnor går dessutom över tiden.
          </note>
          <note n="f458366a">
            Debatten om flerbarnstilläggets utfasning skedde i kammaren den
            27 april i år. Det innebär att de som blivit gravida före den
            27 april, plus minus två veckor, inte haft en rimlig chans att
            planera vare sig graviditeten eller ekonomin.
          </note>
          <note n="0206f061">
            Vad gäller att skjuta fram utbetalningen av barnbidraget ändrade
            statsrådet Hedborg startdatum från januari till mars 1996 för
            att familjerna skulle kunna bereda sig ekonomiskt. Jag anser att
            Anna Hedborg borde göra likadant vad gäller utfasningen av flerbarnstilläggen.
            Utfasningen av flerbarnstillägget borde därför senareläggas åtminstone
            en månad, plus 14
          </note>
          <note n="970b9203">
            dagar för de kvinnor som går över tiden.
          </note>
          <note n="0076e81e">
            Med åtta kvinnor i socialutskottet måste det ses som ett olycksfall
            i arbetet att inte någon tänkt på hur länge en graviditet varar.
            Jag vädjar därför till Anna
          </note>
          <note n="7a773c68">
            Hedborg och till de kvinnor som sitter i socialutskottet att
            skjuta fram datumet så att även de kvinnor som blivit gravida
            före den 27 april kan få flerbarnstillägg.
          </note>
          <note n="2b1e4a1d">
            Fru talman! Jag yrkar bifall till Vänsterpartiets reservation
            nr 4, mom. 5.
          </note>
          <note n="bff1811a">
            Anf. 188 THOMAS JULIN (mp)
          </note>
          <note n="ba63462c">
            Fru talman! Även vi i Miljöpartiet är, som ni vet, väl medvetna
            om att vi måste föra en stram ekonomisk politik för att få bukt
            med det oacceptabla budgetunderskottet. Men det måste ske på ett
            sätt så att ekonomiskt svaga grupper skyddas.
          </note>
          <note n="22afd59d">
            I dag har en alltför stor del av svenska folket en sådan ekonomi
            att de inte kan leva på vad de har.
          </note>
          <note n="3255709c">
            Vissa källor säger att det är 9 %. En något större grupp, 14
            %, har en ekonomi helt utan marginaler. Jag har även hört uppgifter
            om att siffrorna är högre och att vi redan nu är inne i det s.k.
            tvåtredjedelssamhället.
          </note>
          <note n="8a717838">
            I vilket fall som helst finns det många småbarnsfamiljer som
            drabbas av nedskärningarna av barnbidraget. Det är familjer som
            även drabbas av nedskärningar inom skola och barnomsorg. De drabbas
            även av minskade ersättningar inom socialförsäkringssystemet och
            av höjningar av olika avgifter. t.ex. för vård och medicin.
          </note>
          <note n="ffd9761d">
            När nu samhället måste göra åtstramningar får det inte drabba
            de i samhället som har den svagaste ekonomin. Därför föreslår
            Miljöpartiet en modell som skall skydda dessa grupper, det s.k.
            brutna taket i socialförsäkringarna. Det är ett förslag som ger
            högre skydd för de lågavlönade.
          </note>
          <note n="9dd4fbe7">
            När det gäller barnbidraget har vi också en modell som gynnar
            de lågavlönade. Förslaget innebär en höjning av barnbidraget till
            1 000 kronor per barn och månad samtidigt som det görs skattepliktigt.
            Detsamma bör gälla det förlängda barnbidraget. Även flerbarnstillägget
            bör höjas och göras skattepliktigt.
          </note>
          <note n="c638dce8">
            Jag är övertygad om att vi måste pröva nya modeller för att skydda
            de lågavlönade och övriga grupper som i dag lever på de ekonomiska
            marginalerna och därunder. Annars får vi ett samhälle som ingen
            av oss vill ha, nämligen ett tvåtredjedelssamhälle där allt fler
            måste söka kommunalt socialbidrag för att kunna överleva.
          </note>
          <note n="e03b0cc9">
            Även om vi nu inte får gensvar för våra idéer om att höja barnbidraget
            för att skydda ekonomiskt utsatta grupper, hoppas jag att vi sått
            ett frö som kommer att gro och växa.
          </note>
          <note n="1476867f">
            Jag yrkar bifall till reservation 1.
          </note>
          <note n="e1376cfa">
            Anf. 189 CHATRINE PÅLSSON (kds)
          </note>
          <note n="a1291313">
            Fru talman! Ingen i denna kammare är väl ovetande om att vårt
            land befinner sig i en svår ekonomisk situation. Det är något
            som vi alla som vill ta ett reellt ansvar måste acceptera. Vad
            vi som politiska företrädare kan göra är att prioritera hur resurserna
            skall användas. Genom den prioritering vi gör visar vi också ofta
            vilken etik vi står för.
          </note>
          <note n="524f33ba">
            Vi kristdemokrater anser att de familjer som har de lägsta inkomsterna
            bör skyddas när man inför besparingar. För många familjer är barnbidraget
            helt avgörande för ekonomin.
          </note>
          <note n="e21a5a78">
            En självklar princip bör vara att ingen familj skall behöva begära
            socialbidrag enbart av det skälet att man har barn. Därför föreslår
            vi annorlunda besparingar inom familjepolitikens område än vad
            regeringen gör.
          </note>
          <note n="cdcb386a">
            Det är svårt och det är tufft att som kristdemokrat behöva säga
            att vi även här behöver spara. Men eftersom vi skall ta ett ekonomiskt
            ansvar måste vi vara med.
          </note>
          <note n="fc753664">
            Det generella barnbidraget anser vi att vi kan minska med 150
            kr och i stället föra över den delen till det icke barnrelaterade
            bostadsbidrag som finns i dag, just av det skälet att vi skall
            ge de familjer som har den sämsta ekonomin en möjlighet.
          </note>
          <note n="7d15bd04">
            Jag blev litet förbluffad när jag hörde Ulla Hoffmann prata om
            att barnbidraget bara var till för föräldrarna. Jag tycker inte
            att vi skall glömma den punkt vi nyss har behandlat, nämligen
            att det är barnen som är utgångspunkten. Därför tycker jag att
            det är viktigt att vi även har med det här.
          </note>
          <note n="269f8080">
            När det gäller flerbarnstillägget ställer inte vi kristdemokrater
            upp på regeringens och majoritetens förslag. När det gäller de
            nio månader som Ulla
          </note>
          <note n="616f1fe7">
            Hoffmann nämnde vet nog alla kvinnor i socialutskottet att man
            går nio månader, eller 40 veckor, för att få ett barn. Men jag
            tycker att de partier som föreslår en förlängning får stå för
            det. Vi kristdemokrater accepterar det inte.
          </note>
          <note n="02f5ccbf">
            Jag vet att det var i mars månad regeringen aviserade att man
            skulle ta bort flerbarnstillägget, och jag tycker att det är en
            konstig politik, måste jag säga.
          </note>
          <note n="fab9eb79">
            Den blir litet hård och litet ekonomistyrd.
          </note>
          <note n="2137a46f">
            Jag kan bara konstatera, fru talman, att i Socialdemokraternas
            Sverige drabbas barnfamiljerna hårt.
          </note>
          <note n="8fa766d3">
            Det blir barnen som drabbas. Det blir en föräldraförsäkring på
            75 %, flerbarnstillägget tas bort, barnbidragen sänks. Jag tror
            inte att det var det som väljarna hade förväntat sig.
          </note>
          <note n="b6fa300a">
            Därför, fru talman, skall jag yrka bifall till den kristdemokratiska
            reservationen nr 2. Tack.
          </note>
          <note n="b38213eb">
            Anf. 190 ULLA HOFFMANN (v) replik
          </note>
          <note n="d696acc6">
            Fru talman! Det är inte första gången som Chatrine Pålsson inte
            riktigt lyssnar på det jag säger. Jag vet inte vad det beror på.
            Jag talade faktiskt om, och det kommer att stå att läsa i protokollet
            i morgon, att barnbidraget kom till för att utjämna skillnaderna
            mellan de familjer som har barn och de som inte har barn. Barnbidraget
            har jag fått lära mig av våra pensionärer var till för att de
            som var fattiga skulle kunna klara sig, så att de skulle slippa
            gå till fattigvården, som de upplevde som mycket förnedrande.
          </note>
          <note n="cff886a1">
            Chatrine Pålsson ironiserade litet grand över flerbarnstillägget
            och de nio månaderna eller 40 veckorna. Och hon erinrar sig att
            förslaget aviserades i mars.
          </note>
          <note n="2c3d6f3f">
            Men det var faktiskt en grupp som arbetade med detta, så det
            fanns inget förslag klart då. Diskussionen i kammaren hölls den
            27 april.
          </note>
          <note n="db31665d">
            Kds, som vill avslå regeringens förslag om nya flerbarnstillägg,
            borde faktiskt ta chansen att förlänga utfasningstiden så att
            ytterligare familjer skulle kunna få flerbarnstillägg.
          </note>
          <note n="21bcb6e5">
            Anf. 191 CHATRINE PÅLSSON (kds) replik
          </note>
          <note n="877a3639">
            Fru talman! Jag kan bara konstatera att Ulla
          </note>
          <note n="572b683e">
            Hoffmann i sitt inlägg pratade om kvinnor som är utsatta och
            det ena med det andra. Det var inte barnperspektivet som Ulla
            Hoffmann talade om.
          </note>
          <note n="fda3f3be">
            När det gäller niomånadersironiseringen var det
          </note>
          <note n="6c5ca0cf">
            Ulla Hoffmann själv som tog upp frågan och vädjade till oss i
            socialutskottet att vi skulle öka vår kunskap om hur länge man
            var gravid. Då talade jag om för
          </note>
          <note n="2f72762a">
            Ulla Hoffmann att det visste vi, men att jag tyckte att
          </note>
          <note n="f65534b9">
            Ulla Hoffmann och de partier som företräder den här linjen kan
            diskutera och eventuellt föreslå en förlängning. Vi kristdemokrater
            tycker att det skall bli en förlängning enligt den skiss som finns
            presenterad i reservation nr 2.
          </note>
          <note n="852d6a7a">
            Anf. 192 ULLA HOFFMANN (v) replik
          </note>
          <note n="c32b2ee5">
            Fru talman! Återigen, jag diskuterade familjepolitiken utifrån
            ett kvinnoperspektiv. Jag diskuterade familjepolitikens betydelse
            för kvinnors frigörelse, inte någonting annat. Jag hävdade inte
            att barnbidraget var den bidragande orsaken. Det går återigen
            att läsa i protokollet i morgon.
          </note>
          <note n="54d03a99">
            Däremot sade jag att för de lågavlönade kvinnorna, de ensamstående
            lågavlönade mödrarna, spelar det roll om barnbidraget är på 750
            kr eller på 640 kr.
          </note>
          <note n="2770781f">
            Anf. 193 CHATRINE PÅLSSON (kds) replik
          </note>
          <note n="ff51de5d">
            Fru talman! Men det måste väl ändå vara barnen som skall stå
            i fokus när vi pratar om familjepolitik och om barnbidrag och
            inte kvinnans frigörelse. Frigörelse får ju kvinnan om hon får
            vara med och bestämma hur hon vill ha det i familjen.
          </note>
          <note n="e4a550e6">
            Det är etiskt grundläggande skilda synsätt som
          </note>
          <note n="2fd2cb1d">
            Ulla Hoffmann och jag har när det gäller synen på familjen. Vi
            kristdemokrater tycker att barnen skall vara i centrum och att
            familjen skall få bestämma hur man vill ordna sin barnomsorg.
            Men Ulla Hoffmann talar om kvinnans frigörelse, och där gäller
            alltså inte att få vara förälder som man vill, utan det gäller
            någonting helt annat. Det är det som är den avsevärda skillnaden
            mellan oss.
          </note>
          <note n="b563bac0">
            Anf. 194 MARIANNE JÖNSSON (s)
          </note>
          <note n="6f0b3934">
            Fru talman! I morgon skall vi fatta beslut enligt socialutskottets
            betänkande 1995/96:SoU6 Barnbidrag m.m.
          </note>
          <note n="71813e7d">
            I betänkandet tillstyrker utskottet förslaget att sänka det förlängda
            barnbidraget till samma belopp som det allmänna barnbidraget,
            640 kr per barn och månad, och att på sikt avskaffa flerbarnstilläggen
            genom att inga nya flerbarnstillägg beviljas efter utgången av
            år 1995. Utskottet tillstyrker också förslag till övergångsregler
            för avskaffandet av flerbarnstillägget.
          </note>
          <note n="88459279">
            Som en konsekvens av de nödvändiga besparingar som staten tvingats
            göra beslöt riksdagen i april i år att sänka barnbidraget med
            110 kr i månaden. Motsvarande sänkning av det förlängda barnbidraget
            innefattades inte i beslutet. Samma regler för barnbidraget och
            det förlängda barnbidraget föreslås nu att gälla.
          </note>
          <note n="e87c83f7">
            Vid samma tillfälle föreslog utskottet att flerbarnstillägget
            skulle avskaffas. För att inte de barnfamiljer som i dag erhåller
            tillägget skulle drabbas för hårt, föreslogs att flerbarnstillägget
            skulle växa bort.
          </note>
          <note n="8a080fe8">
            En successiv utfasning sker genom att inga nya flerbarnstillägg
            utgår för barn födda efter den 30 december 1995.
          </note>
          <note n="fd02377c">
            Fru talman! Barnbidraget är en viktig del i det generella välfärdssystemet.
            Barnbidraget är lätt att administrera och innebär ingen sortering
            och inget utpekande. Barnbidraget är ett stöd till alla barn på
            lika villkor. Barnbidraget är en av pelarna i den socialdemokratiska
            familjepolitiken, som också består av föräldraförsäkringen och
            en väl utbyggd barnomsorg.
          </note>
          <note n="18fd6b91">
            På grund härav är vi trots sänkningen måna om att bibehålla den
            generella karaktären av barnbidraget.
          </note>
          <note n="c6db31ef">
            Det är inte med glädje som vi bidrar till att göra förändringar
            i familjestöden. Men alla grupper i samhället måste vara med och
            dela på de bördor som den stora statsskulden har lagt på oss.
            Möjligheterna att kunna erbjuda den kommande generationen en trygg
            framtid är avhängigt av hur vi nu kan förmå att klara av våra
            enorma skulder.
          </note>
          <note n="6d050c7a">
            Fru talman! Jag yrkar bifall till utskottets hemställan och avslag
            på samtliga reservationer.
          </note>
          <note n="2cb00b61">
            Anf. 195 KERSTIN HEINEMANN (fp) replik
          </note>
          <note n="bd81e403">
            Fru talman! Jag skulle vilja ställa en fråga till Marianne Jönsson
            med anledning av hennes anförande.
          </note>
          <note n="4fd23242">
            Hon sade att alla grupper skall vara med och betala, och det
            tycker jag också. Men jag skulle vilja fråga
          </note>
          <note n="480b5256">
            Marianne Jönsson: Har inte just barnfamiljerna under det senaste
            dryga året varit utsatta för större neddragningar än alla andra
            grupper i samhället?
          </note>
          <note n="68212ec0">
            Anf. 196 MARIANNE JÖNSSON (s) replik
          </note>
          <note n="0720a976">
            Fru talman! De besparingar som är gjorda på transfereringarna
            har varit mycket svåra. Men de har varit nödvändiga för att kunna
            förbättra ekonomin och för att kunna förbättra framtiden för den
            kommande generationen.
          </note>
          <note n="09854a1f">
            Anf. 197 KERSTIN HEINEMANN (fp) replik
          </note>
          <note n="99824935">
            Fru talman! Jag konstaterar att Socialdemokraterna anser att
            det fortfarande finns marginaler hos barnfamiljerna. Vi har sett
            en annan väg att komma till rätta med ekonomin, och vi har i våra
            ekonomiska motioner föreslagit andra besparingar, som inte drabbar
            barnfamiljerna.
          </note>
          <note n="bc93f5fa">
            Anf. 198 MARIANNE JÖNSSON (s) replik
          </note>
          <note n="b6f9081d">
            Fru talman! Den situation som vi nu befinner oss i var ju faktiskt
            Folkpartiet med om att skapa i den förra regeringen, och man får
            nu också ta sitt ansvar för detta.
          </note>
          <note n="07348290">
            Anf. 199 LISELOTTE WÅGÖ (m)
          </note>
          <note n="aa4847d2">
            Fru talman! Vi moderater har tidigare ställt oss bakom en sänkning
            av barnbidragen. Vi ville t.o.m.
          </note>
          <note n="9e5ecede">
            spara ännu mer, och vi föreslog vid det tillfället en större
            sänkning. Detta gjorde vi på grund av det utomordentligt allvarliga
            ekonomiska läget i Sverige och för att begränsa de offentliga
            utgifterna.
          </note>
          <note n="b6e71742">
            Sänkningen skall också ses som en åtgärd i ett kortare perspektiv.
            I det betänkande som vi i dag behandlar föreslår utskottet en
            del korrigeringar i anledning av tidigare beslut. Egentligen rör
            det sig bara om redaktionella ändringar i själva lagtexten. Vi
            opponerar oss inte mot det utan ställer oss bakom de förslagen.
          </note>
          <note n="4f8c2ca7">
            Fru talman! I längden är emellertid ingrepp av det här slaget
            i befintliga bidragssystem ohållbara. Det är inte i första hand
            en sänkning av befintligt barnbidrag som barnfamiljerna behöver,
            utan det man behöver är ett nytt familjepolitiskt stöd, anpassat
            till den moderna familjen och till de behov som finns i dag och
            även framdeles. Vi måste bli framsynta, och vi måste också ha
            modet att ifrågasätta nuvarande bidragssystem, att inte bli vid
            det gamla utan blicka framåt.
          </note>
          <note n="6cbdea13">
            Vi moderater är beredda att förutsättningslöst delta i ett arbete
            med att reformera familjepolitiken så att den på ett bättre sätt
            motsvarar de behov som barnfamiljer i dag har. Ingen skulle vara
            mer glad än jag om vi kunde få en bred uppslutning i riksdagen
            i den här frågan. Jag är, fru talman, övertygad om att det här
            är bråttom.
          </note>
          <note n="109b2cc5">
            Familjepolitik handlar om hur ansvaret skall fördelas mellan
            den enskilde, familjen, staten och marknaderna. För oss moderater
            är det självklart att det i de allra flesta fall är familjen som
            skall ha huvudansvaret för barnen. För att det ansvaret skall
            kunna öka måste familjen också ges rimliga ekonomiska villkor
            så att man kan ta det här ansvaret. Ett ökat ansvar för familjen
            innebär emellertid inte - och jag vill verkligen poängtera det
            - och skall inte förväxlas med att vissa uppgifter med automatik
            skall utföras av någon familjemedlem. Det ökade ansvaret innebär
            snarare att familjerna skall få en ökad valfrihet.
          </note>
          <note n="38a6c1c1">
            Den svenska familjepolitiken i dag är i stora drag uppbyggd av
            tre delar: föräldraförsäkring, offentlig barnomsorg och skattefria
            utfyllnadsbidrag som barnbidrag, bostadsbidrag och bidragsförskott.
            Utgiftsmässigt är de här tre delarna ungefär lika stora.
          </note>
          <note n="5a594809">
            Man kan säga att politiken vilar på tre ben: den kollektiva utformningen,
            den offentliga styrningen och den individuella förmånen. Det är
            bara att konstatera att det inte finns någon större valfrihet,
            och finns det inte valfrihet kan familjen inte heller öka sitt
            ansvarstagande, eftersom en så stor del av de gemensamma resurserna
            är uppbundna i offentliga system.
          </note>
          <note n="a3fc9f6b">
            Men, fru talman, den allvarligaste ekonomiska invändningen mot
            den nuvarande familjepolitiken ligger i den starka styrning som
            har både en ideologisk och en ekonomisk dimension.
          </note>
          <note n="5acdc590">
            Den ideologiska dimensionen handlar om att ett demokratiskt och
            fritt samhälle enligt min mening skall verka för att individen
            kan träffa sina egna val så långt detta är möjligt. Den svenska
            modeller fungerar emellertid inte så. Tvärtom - den premierar
            ett visst beteende och bestraffar ett annat.
          </note>
          <note n="89237bd2">
            Den ekonomiska dimensionen ligger i den starka styrningen, som
            gör politiken kostnadsineffektiv. De direkta utgifterna för familjepolitiken
            uppgår för närvarande årligen till ca 75 miljarder kronor, och
            det motsvarar ett engångsbelopp på ca 700 000 kr per nyfött barn.
          </note>
          <note n="61665652">
            Låt mig ge ett exempel. En tvåbarnsmamma skulle kunna omvandla
            nuvarande utgifter på dagis, fritids, barnbidrag, föräldraförsäkring,
            bostadsbidrag, etc. till ett engångsbelopp på 1,5 miljoner kronor.
            Bara räntan på det beloppet ligger på 150 000 kr om året. Det
            kan man klara sig ganska hyggligt på, under förutsättning att
            det inte är beskattat.
          </note>
          <note n="a7247953">
            Det finns alltså betydande ekonomiska resurser i nuvarande system,
            men det är inte träffsäkert, det är inte heller rättvist, det
            missgynnar kvinnor och begränsar människors möjlighet att ta ett
            eget ansvar.
          </note>
          <note n="e5de7dd1">
            Det är min bestämda uppfattning att det inte är pengar som saknas,
            utan det väsentliga är systemets bristande träffsäkerhet.
          </note>
          <note n="1ac56e99">
            Fru talman! Därför är det viktigt att vi får en ny, modern familjepolitik.
            Låt oss få till stånd en kraftsamling för detta. Då slipper vi
            brandkårsutryckningar. Då slipper vi schackra med nivåer i nuvarande
            system, som faktiskt betyder en hel del för människor som i dag
            lever på marginalen, mycket på grund av arbetslösheten.
          </note>
          <note n="6596069c">
            Vi moderater vill ha ett familjepolitiskt stöd som underlättar
            för föräldrar att ta ett ansvar för sina barn, som ger oss rätt
            att välja hur vi organiserar våra liv och som också motsvarar
            ett modernt samhälles krav på flexibilitet. Det är det som skapar
            en äkta trygghet.
          </note>
          <note n="db26180f">
            Anf. 200 KERSTIN WARNERBRING (c)
          </note>
          <note n="c72adb6f">
            Fru talman! Centerpartiets modell för ekonomiskt stöd till barnfamiljerna
            ser helt annorlunda ut än dagens system med barnbidrag och föräldrapenning.
            Vi förordar i stället en sammanslagning av de två stöden till
            ett barnkonto lika för alla barn från noll till sex års ålder.
            Det är nämligen barnen som skall vara utgångspunkten och inte
            föräldrarna och deras inkomster.
          </note>
          <note n="30258a6d">
            Barnkontot skall vara beskattat. Det skall garantera en grundnivå
            varje månad under hela förskoletiden.
          </note>
          <note n="19045f52">
            Överstigande belopp får föräldrarna disponera fritt under den
            tid och på det sätt som passar familjens behov bäst. Det innebär
            att de som vill under ett av åren kan ta ut motsvarande nuvarande
            föräldrapenning.
          </note>
          <note n="e1f390dd">
            Dagens socialförsäkringssystem, som bygger på inkomstbortfallsprincipen,
            är allt annat än rättvist.
          </note>
          <note n="30d8bca6">
            Föräldraförsäkringen ger, jämfört med vad låginkomsttagaren får,
            höginkomsttagaren upp till tio gånger högre ersättning per dag
            för omsorgen om sina barn. Detta drabbar alldeles särskilt de
            många ensamstående mammor som oftast är deltidsarbetande och lågavlönade.
            Andelen ensamstående kvinnor med barn som är beroende av socialbidrag
            har ju också stigit från en fjärdedel på 60-talet till nästan
            hälften i dag.
          </note>
          <note n="54bd0af9">
            Centerpartiets system med barnkonto skapar rättvisa, då alla
            barn blir lika mycket värda, och den ensamstående, lågavlönade
            mamman erhåller samma ersättning som den högavlönade föräldern.
            Barnkontot ökar genom sin flexibilitet familjernas valfrihet och
            möjligheter att planera utifrån egna önskemål och förutsättningar.
            Det kan skapa större förutsättningar för föräldrarna att ha tid
            och ork med barnen.
          </note>
          <note n="cface5c5">
            Det ständigt föränderliga samhället, den höga arbetslösheten,
            ekonomiska åtstramningar, den stressade vardag som uppstår då
            arbete, hem och familj skall hinnas med - allt detta sammantaget
            medför stora påfrestningar på barnfamiljerna. Det blir därför
            viktigare och viktigare att familjestödet utformas för att följa
            med sin tid och inte förhindrar möjligheterna att tillgodose olika
            behov. Statens system skall inte styra familjernas liv, utan familjerna
            skall styra användningen av systemet.
          </note>
          <note n="168e6787">
            Det är de här möjligheterna som finns inbyggda i
          </note>
          <note n="99c508ba">
            Centerpartiets system, med sammanslagning av barnbidrag och föräldrapenning
            till ett barnkonto. Tyvärr har vi inte fått stöd för vår modell.
            Men det är det här, fru talman, som är bakgrunden till att vi
            har accepterat besparingsförslagen i betänkandet och att vi har
            ett särskilt yttrande.
          </note>
          <note n="60df8a63">
            Överläggningen var härmed avslutad.
          </note>
          <note n="2896dc56">
            (Beslut skulle fattas den 7 december.)
          </note>
          <note n="ef128ca9">
            21 § Vissa ändringar i smittskyddslagen, m.m.
          </note>
          <note n="1ecc780b">
            Föredrogs
          </note>
          <note n="741b41eb">
            Socialutskottets betänkande 1995/96:SoU7
          </note>
          <note n="4a9fe330">
            Vissa ändringar i smittskyddslagen, m.m.
          </note>
          <note n="78a11e16">
            (prop.1995/96:23)
          </note>
          <note n="660c8eb6">
            Anf. 201 LEIF CARLSON (m)
          </note>
          <note n="4eea63b6">
            Fru talman! De förslag till ändringar i smittskyddslagen som
            nu läggs fram finner vi moderater i stort sett vara väl avvägda
            mellan å ena sidan individens rätt till integritet och å andra
            sidan samhällets möjligheter att begränsa spridningen av samhällsfarliga
            och smittsamma sjukdomar. Under nu snart två generationer har
            vi nästan glömt bort vilken fasa sådana sjukdomar spritt och vilka
            fara de utgjort mot samhällets överlevnad.
          </note>
          <note n="d1f6e47e">
            De senaste åren har åter visat att farorna inte är övervunna.
            Det finns tecken som tyder på att det lugn vi har haft bara är
            tillfälligt. Det är därför mycket viktigt att frågan om smittskydd
            och smittskyddslagstiftning alltid hålls aktuell, att metoderna
            utvärderas, omprövas, förnyas och att den alltid lika känsliga
            avvägningen mellan allmänintresset och den enskilde individens
            intresse ständigt prövas.
          </note>
          <note n="66354aba">
            Det är därför glädjande att utskottet skriver mycket starkt då
            det gäller en bred utvärdering av all lagstiftning som berör detta
            område samt andra insatser som t.ex. smittspårning för att begränsa
            spridningen av dessa sjukdomar och att man särskilt utvärderar
            det hiv-preventiva åtgärderna och den rättsliga regleringen av
            dessa.
          </note>
          <note n="aeeb69ef">
            I samband med den översyn och utvärdering av smittskyddslagen
            som skall ske bör givetvis också regleringen av provtagningsverksamheten
            beaktas.
          </note>
          <note n="22aa8b53">
            Det kan t.ex., som sägs i motion 1994/95:So405, vara väsentligt
            att kunna följa hiv-epidemins utbredning genom screeningprovtagning.
            Det är också bra att utskottet betonar vikten av fortsatt forskning
            rörande hiv/aids. Att kunna framställa ett vaccin mot hiv och
            kunna behandla aids är mål vi inte får släppa ur sikte hur svårt
            det ändå tycks vara.
          </note>
          <note n="7303d18d">
            Fru talman! Moderaterna liksom Folkpartiet anser att en rimlig
            avvägning mellan samhällsintresset och individens rätt till integritet,
            som jag tidigare berörde, innebär att rapportering av samhällsfarliga
            sjukdomar åtföljs av uppgifter om den smittades identitet men
            inte, som majoriteten föreslår, att anmälningspliktiga men ur
            samhällssynpunkt mindre farliga sjukdomar gör det, annat än då
            något mycket speciellt skäl föreligger.
          </note>
          <note n="abe87cf6">
            Befinns det vara av stor vikt att en rapport om en speciell anmälningspliktig
            sjukdom alltid åtföljs av en identifiering av bäraren bör sjukdomen
            omklassificeras till samhällsfarlig. Information och råd vad gäller
            anmälningspliktiga sjukdomar är, i första hand, en angelägenhet
            för patienten och den läkare han har valt och inte för smittskyddsläkaren.
          </note>
          <note n="bb7119ba">
            Fru talman! Inom landstingets hälso- och sjukvård är både undersökning
            och behandling av en samhällsfarlig sjukdom gratis för patienten
            medan det endast är undersökningen som är gratis om patienten
            väljer en privat läkare. Jag menar att detta är orimligt. Friheten
            att välja en vårdgivare man har förtroende för är särskilt viktigt
            i sådana fall. Hit hör bl.a. de sexuellt överförbara sjukdomarna
            och hiv.
          </note>
          <note n="c427f994">
            Det är dessutom långt ifrån konkurrensneutralt att gynna verksamhet
            bedriven av en huvudman på ett sådant sätt. Självklart skall undersökning,
            vård och behandling vid samhällsfarlig sjukdom vara fri oavsett
            vilken läkare patienten väljer. Det är patientens sak. Jag yrkar
            därför bifall till reservation 6.
          </note>
          <note n="f3718bc0">
            Fru talman! Enligt min mening är det lika självklart att den
            vård som man tyvärr ibland måste ge med tvång i form av tvångsisolering
            också skall kunna ges av olika huvudmän. Det väsentliga är att
            den sker på ett sjukhus som uppfyller krav på ett gott medicinskt
            och psykosocialt omhändertagande av den tvångsisolerade. Men det
            finns inget bärande skäl att ge företräde för någon enskild huvudman
            och att stärka landstingen genom att på ett konkurrenssnedvridande
            sätt alltid ge dem företräde.
          </note>
          <note n="07ea9595">
            Fru talman! Jag står naturligtvis bakom våra reservationerna
            4 och 7 i detta ärende. Men för tids vinnande avstår jag här från
            att yrka bifall till dessa.
          </note>
          <note n="65441d94">
            Anf. 202 KERSTIN HEINEMANN (fp)
          </note>
          <note n="55ecb4da">
            Fru talman! Regeringen föreslår vissa ändringar i smittskyddslagen
            av vilka flertalet är av teknisk natur och några av mer principiell
            art. Vi hade väntat oss att propositionen skulle innehållit en
            utvärdering av smittskyddslagens tillämpning på hiv och erfarenheterna
            av tvångsvård. Europarådets tortyrkommitté har ju redan 1992 gjort
            påtalanden om den svenska smittskyddslagen. Sverige har som enda
            medlemsland i
          </note>
          <note n="d76f711b">
            Europarådet inte undertecknat rådets rekommendation om hivsmittades
            rättigheter. Inte heller står den svenska smittskyddslagen i samklang
            med WHO:s rekommendationer om hiv och aids, som bygger på frivillighet
            och respekt för den enskilde.
          </note>
          <note n="1bee3514">
            Det är av största vikt att få kunskap om tvångsvård verkligen
            bidrar till minskad smittspridning eller om lagstiftningen motverkar
            sitt syfte. Vi har från Folkpartiet liberalerna hemställt om att
            den parlamentariskt sammansatta utredning som omnämnts i propositionen
            tillsätts omgående. Den utredningen är nu på gång, och vår hemställan
            är därmed tillgodosedd. Vi förutsätter att det nu inte blir något
            stopp på vägen.
          </note>
          <note n="e2e76f83">
            Fru talman! För oss liberaler är det viktigt att värna om den
            enskildes integritet och att identitetsuppgifter inte utlämnas
            annat än när det är absolut nödvändigt. Det är därför som vi motsätter
            oss att identiteten utlämnas vid anmälan om anmälningspliktiga
            sjukdomar. Skälet till att identitetsuppgifter skall lämnas är
            enligt propositionen att smittskyddsläkaren skall ge råd och information.
            Vi anser inte att detta skäl har bärkraft. Det är den behandlande
            läkaren som skall ge sådan information. Enligt vår uppfattning
            är identitetsuppgifter endast nödvändiga vid spårning av samhällsfarliga
            sjukdomar.
          </note>
          <note n="c62046ac">
            I propositionen föreslås också att regeringen skall besluta vilka
            andra sjukdomar än de samhällsfarliga som skall vara anmälningspliktiga
            enligt smittskyddslagen. De skäl som anförs i propositionen anser
            vi inte övertygande för att ändra gällande regler. Vi anser att
            riksdagen bör besluta om vilka sjukdomar som skall tas upp på
            de båda listorna: den över samhällsfarliga, och den över anmälningspliktiga.
            Om det skulle uppstå ett brådskande läge kan man förfara som i
            dag, nämligen att regeringen på bemyndigande fattar ett sådant
            beslut.
          </note>
          <note n="7c5fa7b7">
            Fru talman! Jag yrkar bifall till reservationerna 3
          </note>
          <note n="090011fe">
            och 4.
          </note>
          <note n="6619c04c">
            Anf. 203 STIG SANDSTRÖM (v)
          </note>
          <note n="4674ede1">
            Fru talman! Jag vill yrka bifall till Vänsterpartiets reservation
            1 avseende mom. 1. Vi anser att försvaret mot smittsamma sjukdomar
            är starkt i Sverige. Vi skall slå vakt om och vara stolta över
            att vi har ett bra skydd mot smittsamma sjukdomar och infektioner.
          </note>
          <note n="199f5980">
            I detta fall anser vi att man måste respektera integriteten och
            individens rätt och att man kanske har tagit i aningen för mycket.
            Nu är informationen så pass utbredd om dessa sjukdomar att vi
            skulle kunna följa Europarådets rekommendation att ta litet större
            hänsyn till integriteten och därmed föra ut bestämmelser om hiv-infekterade
            ur smittskyddslagen.
          </note>
          <note n="d67d9ba4">
            Detta är vårt huvudskäl till varför vi vill ta bort dessa bestämmelser
            från smittskyddslagen. Jag skall inte plädera längre för det,
            utan jag hänvisar till vår reservation.
          </note>
          <note n="8f0615aa">
            Anf. 204 THOMAS JULIN (mp)
          </note>
          <note n="f88ed8c8">
            Fru talman! Vi i Miljöpartiet välkomnar den föreslagna brett
            upplagda utvärderingen av smittskyddslagen. Vi anser att den är
            viktig, men det finns några punkter där vi anser att det kan vara
            värdefullt att göra ytterligare utvärderingar.
          </note>
          <note n="d5bb4448">
            Det gäller bl.a. sprututbytesverksamheten som tidigare har diskuterats
            ur narkotikapolitisk synpunkt.
          </note>
          <note n="773411cc">
            Vi anser att den bör utvärderas utifrån smittskyddslagen intentioner.
          </note>
          <note n="7a3a90b0">
            Det gäller lagen om förbud mot s.k. bastuklubbar.
          </note>
          <note n="6c2450a3">
            Den har nu funnits i så många år att det kan vara värdefullt
            att göra en utvärdering som klargör om lagen har haft en positiv
            effekt eller om man i stället har gått miste om den möjlighet
            som fanns vid klubbarna att bedriva förebyggande arbete genom
            exempelvis information.
          </note>
          <note n="cbb7e0d1">
            Vi tycker att det är viktigt att man använder alla möjligheter
            som står till buds för att hindra smittspridning av hiv.
          </note>
          <note n="076d900d">
            Jag står bakom reservation 2, men avstår från att begära votering.
          </note>
          <note n="0f1c8b5d">
            Anf. 205 MARIANN YTTERBERG (s)
          </note>
          <note n="ede6aa22">
            Fru talman! Den nu gällande smittskyddslagen trädde, som tidigare
            har nämnts, i kraft den 1 juli
          </note>
          <note n="c2c2e8fa">
            1989. Någon mer omfattande utvärdering av lagens funktion och
            effektivitet när det gäller att förhindra att smittsamma sjukdomar
            får en stor utbredning bland befolkningen har inte gjorts. Detta
            bör göras efter nu rådande samhällsförhållanden.
          </note>
          <note n="99deb61e">
            En parlamentarisk utredning skall tillsättas. Den skall ges ett
            mycket brett perspektiv. Där skall den faktiska tillämpningen
            av lagen bli belyst. Både negativa och positiva effekter skall
            kunna komma fram.
          </note>
          <note n="d2c869d4">
            Den rättsliga regleringen av åtgärder när det gäller spridningen
            av hiv skall särskilt övervägas, oavsett om åtgärderna regleras
            av smittskyddslagen eller i annan lag.
          </note>
          <note n="6789d983">
            Konsekvenserna av tvångsisolering skall belysas samt även det
            förebyggande arbetet och informationen. Är det så att tvångsisolering
            bidrar till minskad smittspridning? Vi skall också se över rättssäkerheten
            för den enskilde osv.
          </note>
          <note n="52267402">
            Men det som frågan genomgående gäller här är alltså balansen
            mellan den enskilda individens integritet och rättssäkerhet och
            samhällets skydd. Det vore önskvärt att lägga ribban så att det
            som är bra för individen också är bra för samhället. Just därför
            bör denna debatt ständigt pågå.
          </note>
          <note n="d40866c5">
            Fru talman! Sverige har en strängare lagstiftning på det här
            området än vad Europarådet rekommenderar, och vi har höga ambitioner
            när det gäller att hindra smittspridning. Den vill vi ha kvar.
          </note>
          <note n="eed9a644">
            Men det är också viktigt att känna till att smittskyddslagens
            bestämmelser om tvångsisolering används först om smittspridning
            inte kan förhindras på frivillig väg och endast i de fall när
            en smittad person är en uppenbar smittrisk för det övriga samhället.
          </note>
          <note n="fd843d07">
            Dessutom ges tvångsisolerades rättigheter nu en starkare ställning
            i och med en lagstadgad rätt att leva ett så normalt liv som möjligt.
          </note>
          <note n="8cbcbf88">
            Utskottsmajoriteten vill avvakta utvärderingen innan man tar
            ställning till eventuella förändringar.
          </note>
          <note n="40d68881">
            Frågan om utvärderingen av sprututbytesförsöken behandlades här
            av utskottet för ett par veckor sedan.
          </note>
          <note n="e3d419a0">
            Vi förutsatte då att Socialstyrelsen förstärker sina insatser
            för att fortlöpande följa försöksverksamheten och utvärdera den.
          </note>
          <note n="8eb506dd">
            Fru talman! Frågan om det är regering eller riksdag som skall
            avgöra vilka sjukdomar som skall vara anmälningspliktiga eller
            om dessa skall vara avidentifierade handlar om balansgången mellan
            personlig integritet och samhällets skydd, som jag tidigare nämnde.
            Det handlar om nyttan av snabbheten i smittspårningen kontra individens
            skydd.
          </note>
          <note n="f09ecf94">
            Utskottsmajoriteten har ställt sig bakom den här förändringen.
            Om den skulle visa sig vara ett hot mot den personliga rättssäkerheten
            måste frågan naturligtvis omprövas. Ständiga utvärderingar är
            nödvändiga.
          </note>
          <note n="ad53297d">
            Fru talman! Härmed yrkar jag bifall till utskottets hemställan
            och avslag på samtliga reservationer.
          </note>
          <note n="60df8a63">
            Överläggningen var härmed avslutad.
          </note>
          <note n="2896dc56">
            (Beslut skulle fattas den 7 december.)
          </note>
          <note n="3e42af54">
            22 § Ekonomisk reglering mellan landsting och kommuner med anledning
            av ökat kommunalt ansvar för psykiskt störda
          </note>
          <note n="1ecc780b">
            Föredrogs
          </note>
          <note n="537367aa">
            Socialutskottets betänkande 1995/96:SoU8
          </note>
          <note n="a7206510">
            ekonomisk reglering mellan landsting och kommuner med anledning
            av ökat kommunalt ansvar för psykiskt störda (prop. 1995/96:72)
          </note>
          <note n="b5c31dbf">
            Andre vice talmannen konstaterade att ingen talare var anmäld.
          </note>
          <note n="2896dc56">
            (Beslut skulle fattas den 7 december.)
          </note>
          <note n="0cbecd6b">
            23 § Bordläggning
          </note>
          <note n="efdc908a">
            Anmäldes och bordlades
          </note>
          <note n="ac470bd6">
            Konstitutionsutskottets betänkande
          </note>
          <note n="ccbdec2a">
            1995/96:KU12 Ändrade relationer mellan staten och
          </note>
          <note n="4ea4f489">
            Svenska kyrkan
          </note>
          <note n="522b0f66">
            Jordbruksutskottets betänkanden
          </note>
          <note n="aaf58b27">
            1995/96:JoU5 Ändringar i fiskelagen, m.m.
          </note>
          <note n="100712a2">
            1995/96:JoU6 Vidareutveckling av systemet med miljöklasser för
            fordon m.m.
          </note>
          <note n="e168c6e9">
            24 § Kammaren åtskildes kl. 22.26.
          </note>
          <note n="2581b7e2">
            Förhandlingarna leddes
          </note>
          <note n="e33ada90">
            av talmannen från sammanträdets början t.o.m. 4 §
          </note>
          <note n="a9a8412a">
            anf. 24 (delvis),
          </note>
          <note n="f70a523a">
            av andre vice talmannen därefter t.o.m. anf. 62
          </note>
          <note n="d7689e5a">
            (delvis),
          </note>
          <note n="44598bc1">
            av tredje vice talmannen därefter t.o.m. anf. 89
          </note>
          <note n="d7689e5a">
            (delvis),
          </note>
          <note n="1f54c021">
            av talmannen därefter t.o.m. 13 § anf. 117 (delvis),
          </note>
          <note n="ab7053e7">
            av andre vice talmannen därefter till ajourneringen,
          </note>
          <note n="613d9048">
            av tredje vice talmannen därefter t.o.m. 19 § anf. 168
          </note>
          <note n="d7689e5a">
            (delvis),
          </note>
          <note n="7a06c920">
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
