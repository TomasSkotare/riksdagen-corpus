<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--45</head>
          <docDate when="1995">1995</docDate>
        </div>
      </front>
      <body>
        <div>
          <note n="df37c1e4">
            Det justerade protokollet beräknas utkomma om 3 veckor
          </note>
          <note n="52387beb"/>
          <note n="62e36f5f">
            _________________________________________________________________________
          </note>
          <note n="9d0643e3">
            1 § Meddelande om aktuell debatt
          </note>
          <note n="5ba3c9d2">
            Talmannen meddelade att på begäran av Moderata samlingspartiets
            riksdagsgrupp skulle anordnas aktuell debatt om arbetslösheten
            torsdagen den
          </note>
          <note n="68bba536">
            1 februari kl. 12.00.
          </note>
          <note n="92903810">
            Från regeringen skulle arbetsmarknadsminister
          </note>
          <note n="313063c0">
            Anders Sundström delta och från Moderata samlingspartiet Per
            Unckel. En företrädare för varje parti skulle ha rätt att delta
            i debatten. Anmälan till talarlistan skulle ske senast onsdagen
            den 31 januari kl.
          </note>
          <note n="067ec6ad">
            10.00.
          </note>
          <note n="38fc8884">
            Efter den aktuella debatten ca kl. 13.30 skulle plenum fortsätta
            med interpellationsdebatt och muntliga frågor till regeringen.
          </note>
          <note n="f1760e9a">
            Den inkomna skrivelsen från Moderata samlingspartiet hade följande
            lydelse:
          </note>
          <note n="37fc1888">
            Till talmannen
          </note>
          <note n="95e4ab65">
            Med hänsyn till den konjunkturuppgång som varit ligger arbetslösheten
            i Sverige på en utomordentligt hög nivå. Enligt den senaste statistiken
            från Arbetsmarknadsverket var 12.8 procent arbetslösa i december
            1995. Härtill kommer stora grupper förtidspensionerade och invandrare.
            Långtidsarbetslösheten har aldrig varit större än nu.
          </note>
          <note n="af19754b">
            Enligt flera bedömningar har Sverige passerat toppen av konjunkturen.
            Risken är därmed stor att de arbetslöshetsproblem vårt land idag
            brottas med kommer att förvärras under de närmaste åren. En viktig
            möjlighet att på allvar förbättra förutsättningarna för fler riktiga
            arbeten har därmed uppenbarligen försuttits.
          </note>
          <note n="dd84e43b">
            Moderata samlingspartiet har tidigare aktualiserat tillsättande
            av en oberoende kommission av Lindbeck-typ för att snabbt analysera
            dagens arbetslöshetssituation och komma med förslag till åtgärder.
          </note>
          <note n="c8d64246">
            Regeringen har - dessvärre - hittills visat begränsat intresse
            för detta initiativ.
          </note>
          <note n="be2eefc8">
            Vi vill mot bakgrund av det stora allvar med vilket vi ser på
            den stora arbetslösheten hemställa om en aktuell debatt i detta
            ämne. Debatten bör behandla frågan om nya arbeten i hela dess
            vidd. Politiken för att stimulera tillväxten av företag, skatterna,
            arbetsmarknadspolitiken och utbildningen bör bli föremål för en
            gemensam överläggning.
          </note>
          <note n="fd44b1ce">
            Stockholm den 22 januari 1996
          </note>
          <note n="95b19841">
            Lars F Tobisson
          </note>
          <note n="dd852551">
            Gruppledare
          </note>
          <note n="ef46aa71">
            2 § Svar på interpellation 1995/96:22 om naturreservatet Torhamns
            udde och försvarets naturvårdshänsyn
          </note>
          <note n="fa133784">
            Anf. 1 Försvarsminister THAGE G
          </note>
          <note n="adbd3868">
            PETERSON (s)
          </note>
          <note n="18dc8d14">
            Fru talman! Gudrun Lindvall har frågat mig dels om jag vill medverka
            till att försvarets nuvarande verksamhet inom naturreservatet
            Torhamns udde upphör, dels vilka åtgärder jag kan tänka mig att
            vidta så att kollisioner mellan försvaret och naturintressena
            undviks i framtiden.
          </note>
          <note n="f3bdf870">
            Låt mig först påminna om att Gudrun Lindvall, med anledning av
            regeringens proposition om totalförsvar i förnyelse i höstas väckte
            en motion i riksdagen om naturreservatet Torhamns udde och försvarets
            naturvårdshänsyn. Riksdagen avslog motionen och har således nyligen
            behandlat de frågor Gudrun Lindvall tar upp i sin interpellation.
          </note>
          <note n="20b47948">
            Försvarsutskottet erinrade i sitt betänkande i stället om att
            det vid sin behandling av regeringens budgetförslag under föregående
            riksmöte ansåg att regeringen genom den miljöbestämmelse som tagits
            in i förordningen med instruktion för Försvarsmakten, skapat en
            god grund för ett aktivt och engagerat miljöarbete inom Försvarsmakten.
          </note>
          <note n="99f06329">
            Sedan detta sagts, vill jag kort redovisa Försvarsmaktens miljöarbete.
            Genom riksdagens behandling av 1993 års budgetproposition lades
            fast en miljöpolicy för Försvarsmakten.
          </note>
          <note n="f56b5c65">
            Försvarsmaktens miljöpolicy innebär i korthet följande.
          </note>
          <note n="389f0eab">
            Det övergripande målet i miljöhänseende är att vara krigsavhållande
            och därmed undvika den katastrofala miljöförstöring som ett krig
            medför. I övrigt är målen bl.a. att förbättra miljöhänsynen i
            all verksamhet, att minimera buller från militär verksamhet, att
            minska användningen av skadliga ämnen och att väga in miljöaspekten
            tidigt i materielanskaffningen.
          </note>
          <note n="3634c803">
            Åtgärder på kort sikt är bl.a. att utarbeta en miljöplan och
            att kartlägga skador på miljön orsakade av tidigare militär verksamhet.
            Båda dessa åtgärder är nu i stort sett genomförda. Åtgärder på
            längre sikt är bl.a.
          </note>
          <note n="9878f808">
            att genomföra miljöutbildning inom organisationen och att utarbeta
            en miljöhandbok för Försvarsmakten.
          </note>
          <note n="352df596">
            Regeringen har i de senaste årens budgetpropositioner för riksdagen
            redovisat Försvarsmaktens genomförda miljöarbete och givit inriktningen
            för det fortsatta arbetet. Försvarsmaktens miljöpolicy genomförs
            nu stegvis. Det råder en bred politisk uppslutning kring inriktningen
            i denna miljöpolicy.
          </note>
          <note n="0debdb96">
            Jag vill också nämna för Gudrun Lindvall och kammaren att regeringen
            har uppdragit åt Försvarets materielverk och andra myndigheter
            under Frsvarsdepartementet att under innevarande budgetår till
            regeringen redovisa förslag till miljöpolicy för den egna myndighetens
            verksamhetsområde.
          </note>
          <note n="616f5215">
            Med denna redovisning vill jag ha sagt att försvaret bedriver
            ett ambitiöst och bra miljöarbete. Ett arbete som givetvis skall
            fortsätta och bli ännu bättre.
          </note>
          <note n="e4b4ca29">
            Av stor betydelse i sammanhanget är även de avvägningar mellan
            försvars- och miljöintressena som kommit till uttryck i statsmakternas
            beslut bl.a. om genomförande av besluten vid FN:s konferens om
            miljö och utveckling, UNCED, och om handlingsplan mot buller.
            I UNCED-propositionen pekade regeringen på att det inte kan undvikas
            att den militära verksamheten i fred kan komma i konflikt med
            samhällets miljömål. Detta måste emellertid accepteras om man
            betänker att krig kan vara det mest allvarliga miljöhotet. I propositionen
            framhöll regeringen att den fredstida verksamheten, dvs. att vidta
            förberedelser för att förhindra krig, därför redan i sig har ett
            stort positivt miljövärde.
          </note>
          <note n="5899601a">
            Vid sidan om detta vill jag kort nämna det internationella försvarsmiljöarbetet.
          </note>
          <note n="f13a59db">
            På svenskt och nordiskt initiativ beslutade FN:s miljöorgan (UNEP)
            år 1993 i frågor om försvaret och miljön. Detta beslut följdes
            upp genom det möte om försvaret och miljön som UNEP tillsammans
            med
          </note>
          <note n="58d50f34">
            FN:s ekonomiska kommission för Europa och Sverige arrangerade
            i Linköping sommaren 1995. Jag deltog själv i Linköpingsmötet.
            Vid detta möte diskuterades bl.a. miljöproblem förknippade med
            militär verksamhet i fred och utarbetandet av en miljöpolicy för
            den militära sektorn. Regeringen avser att även i fortsättningen
            driva frågor om försvaret och miljön internationellt.
          </note>
          <note n="17a2481b">
            Det viktiga mötet i Linköping öppnades av riksdagens talman Birgitta
            Dahl.
          </note>
          <note n="2699f0a8">
            Fru talman! Jag övergår nu till frågan om försvarets verksamhet
            vid Torhamns udde i Blekinge.
          </note>
          <note n="24b06d76">
            Genom beslut i november 1989 lämnade Koncessionsnämnden för miljöskydd
            tillstånd till skjutverksamhet på Torhamns udde. Koncessionsnämnden
            meddelade samtidigt föreskrifter och villkor. Beslut om villkor
            i vissa frågor sköts upp. Koncessionsnämndens beslut överklagades
            till regeringen, som i mars 1991 avslog överklagandena i den mån
            de togs upp till prövning. I december 1994 meddelade Koncessionsnämnden
            beslut i de frågor som hade skjutits upp. Även detta beslut överklagades
            till regeringen, som genom beslut i april 1995 inte tog upp överklagandet
            till prövning. Koncessionsnämndens beslut har därmed vunnit laga
            kraft.
          </note>
          <note n="e5f7f3d3">
            Vi har i Sverige en miljöskyddslagstiftning som föreskriver en
            bestämd ordning för miljöprövning av en rad verksamheter, bl.a.
            verksamhet vid försvarets skjutfält.
          </note>
          <note n="d0774483">
            Frågan om skjutverksamheten på Torhamns udde är prövad helt i
            enlighet med gällande lagstiftning, något som Gudrun Lindvall
            naturligtvis är väl medveten om. Besluten har vunnit laga kraft.
            I den prövning som under flera år har förevarit har alla intressenter
            kunnat komma till tals och avvägningar har gjorts mellan bl.a.
            miljö- och försvarsintressena. Såväl Koncessionsnämnden som regeringen
            har varit mycket tydliga i dessa avseenden.
          </note>
          <note n="f0c07263">
            Anf. 2 GUDRUN LINDVALL (mp)
          </note>
          <note n="f64312e8">
            Fru talman! Först vill jag tacka försvarsministern för svaret.
          </note>
          <note n="d739cb3d">
            Detta är ett gammalt ärende. Konflikten kanske är ett resultat
            av den politik som Försvarsmakten hade förr som inte tog de miljöhänsyn
            som försvarsministern nu annonserar att man skall ta. Det är naturligtvis
            mycket glädjande. Tack vare att försvarsministern börjar visa
            ett engagemang i miljöfrågorna finns det nu ett förnyat hopp när
            det gäller Torhamns udde.
          </note>
          <note n="80b5efa1">
            Den här konflikten är nog den som är störst och tydligast när
            det gäller konflikter mellan natur och miljö och Försvarsmakten.
          </note>
          <note n="f18e43ab">
            Området är avsatt som naturreservat eftersom, som det står i
            beslutet, det har stora biologiska, främst ornitologiska värden
            och är ett utpräglat naturlandskap samt för att man vill trygga
            tillgången till ett för ett rörligt friluftsliv värdefullt område.
          </note>
          <note n="aef429e7">
            Detta är Sveriges sydöstligaste hörn. Här går en halvö ut. Just
            på sådana områden samlas mycket fågel, framför allt under höststräcket,
            för att ta det stora språnget över havet.
          </note>
          <note n="6a3f9831">
            Området är oerhört intressant för fågelskådare; jag tillhör den
            skaran. Man har försökt att starta en fågelstation här, men man
            har totalt kolliderat med de provskjutningar som Försvarets materielverk
            bedriver.
          </note>
          <note n="4b0e8426">
            I dag har man ingen fågelstation eftersom man anser att det är
            omöjligt.
          </note>
          <note n="f30e7e7e">
            Det finns alltså goda möjligheter för människor som har ett stort
            intresse för naturen att se många fåglar i området. Där finns
            karga strandängar och en björkskog som gör att de biologiska värdena
            är mycket höga.
          </note>
          <note n="f7706c6e">
            Det är oerhört olyckligt att olika intressen har kolliderat så
            totalt. Jag är medveten om, försvarsministern, att den här verksamheten
            helt följer Sveriges lagar. Jag förutsätter att även annan verksamhet
            som
          </note>
          <note n="e2c590cc">
            Försvaret bedriver följer de lagar och regler som finns när det
            gäller natur och miljö. Men faktum är att konflikten finns.
          </note>
          <note n="740908dc">
            Det som nu inger nytt hopp är att försvarsministern mycket tydligt
            har sagt att det i fortsättningen skall tas större natur- och
            miljöhänsyn än tidigare. I
          </note>
          <note n="3239e2a2">
            det här fallet kan det alltså vara så att försvarsministern menar
            - vilket jag hoppas - att intentionerna också skall få ett rejält
            genomslag i praktiken.
          </note>
          <note n="48c9186c">
            Försvaret skall alltså spara 4 miljarder fram till år
          </note>
          <note n="dd7ca67a">
            2001. Det är 10 % av försvarsbudgeten. Naturligtvis måste man
            fundera över om vissa områden skall finnas kvar. Försvaret har
            också i en utredning sagt att en sak som skall ses över är just
            om provskjutningarna kanske kan sammanföras. I stället för att
            de sker på flera platser i landet kan de kanske genomföras på
            en plats. Jag hoppas att försvarsministern i den bedömningen också
            väger in miljö- och naturvärden och i så fall ser till att Torhamns
            udde åter kan bli det naturreservat som det var tänkt att vara,
            och att det åter kan bli ett område där människor som är intresserade
            av miljö och natur får möjlighet att studera den unika natur som
            finns där utan att hela tiden hamna i konflikt med Försvaret.
          </note>
          <note n="1c67b1f3">
            Jag förstår att försvarsministern inte kan gå händelserna i förväg
            eftersom den här frågan kommer att behandlas i den proposition
            som läggs fram under hösten. Men jag skulle ändå vilja ställa
            en fråga. Nu tittar ju staberna och ÖB på var nedskärningarna
            skall göras. Jag undrar då: Finns miljöhänsynen med i direktiven
            för det arbete som nu bedrivs ute på staberna? Har man sagt att
            det skall vara något som skall genomsyra Försvaret när nedskärningar
            skall göras?
          </note>
          <note n="ebb13670">
            Om försvarsministern inte anser att det tas tillräckligt stora
            miljöhänsyn skulle jag vilja fråga: Kommer försvarsministern innan
            propositionen läggs fram att se till att de miljöhänsyn som skall
            tas och som bör genomsyra propositionen som kommer i höst verkligen
            kommer att finnas där?
          </note>
          <note n="d3e0dff7">
            Det skulle vara mycket intressant att få svar på de här frågorna.
            Utifrån svaren kan vi se om vi kan förvänta oss att Torhamns udde
            finns med bland de områden där Försvaret inte längre anser att
            man behöver finnas i fredstid. Det är ju så att udden ligger där
            den ligger och fåglarna flyttar dit de flyttar. Men Försvaret
            kanske kan hitta andra marker i fredstid, som är väl så bra för
            Försvarets ändamål, så att naturintresserade får ha udden kvar
            och så att naturreservatet kan få vara naturreservat. Det utgör
            också ett riksintresse lika väl som Försvaret. Jag hoppas att
            jag kan få ett positivt svar på mina frågor.
          </note>
          <note n="5b45350a">
            Anf. 3 KARIN OLSSON (s)
          </note>
          <note n="ed992b68">
            Fru talman! Torhamns udde är en unik plats med ett fantastiskt
            rikt fågelliv - ett eldorado för fågelskådare och fågelintresserade.
            Vid Torhamns udde koncentreras flyttfågelsträcken på grund av
            kusternas ledlinjeeffekt under såväl vår- som höstflyttningen.
          </note>
          <note n="0fa4f4d8">
            Udden är en viktig lokal för rastande fåglar och av stort värde
            för studier av flyttfågelsträcket.
          </note>
          <note n="9ae865b7">
            Sedan 1961 har det funnits en fågelstation där som vissa år hade
            den mest omfattande ringmärkningsverksamheten i Sverige. Genom
            den ornitologiska forskning som bedrivits där har fågelkunnandet
            ökat inte bara hos ornitologerna utan även hos den allmänhet som
            är så där lagom intresserad av fåglar. Det har varit lätt att
            ta sig dit och fågelforskarna har bl.a. visat hur ringmärkning
            går till. Detta skulle naturligtvis kunna ske på helgerna om forskningen
            fortfarande bedrevs.
          </note>
          <note n="b81fe542">
            Tyvärr är det så att forskning inte längre kan bedrivas på Torhamns
            udde eftersom området måste avlysas när provskjutningar sker.
            Provskjutningar som sker med skarp ammunition påverkar fågellivet.
            För att forskningen skall vara meningsfull måste den bedrivas
            utan avbrott och utan störningar på fågellivet. När Försvarets
            materielverk provskjuter sker detta med skarp ammunition.
          </note>
          <note n="addf6b22">
            Inte bara fåglarna påverkas av den höga ljudnivå som skjutning
            med skarp ammunition åstadkommer.
          </note>
          <note n="8817fe8b">
            Det handlar om ett tätbefolkat område. Näst efter
          </note>
          <note n="598bf7bb">
            Stockholm, Göteborg och Malmö är Blekinges kustbygd det mest
            tätbefolkade området i Sverige. Samhällena Torhamn och Sandhamn
            ligger knappt en och en halv kilometer från skjutfältet. Enligt
            Naturvårdsverket bör avståndet vara minst 4 km. Ljudnivåer över
          </note>
          <note n="79f51e54">
            100 decibel kan upplevas mycket störande, vilket också många
            gör. Dessutom påverkar vibrationerna närområdet.
          </note>
          <note n="5a821af1">
            Ur naturvårdsintresse är Torhamns udde ett riksintresse, men
            det är området knappast ur militär synpunkt. Med tanke på de neddragningar
            som måste ske inom försvaret är det ett ypperligt tillfälle att
            ompröva provskjutningsfälten på Torhamnslandet. Försvarets materielverk
            kan genom detta på ett förtjänstfullt sett bidra med en del av
            dessa neddragningar.
          </note>
          <note n="2b413055">
            Torhamns udde är ett naturreservat vars syfte är att bevara ett
            naturområde beläget i östra Blekinges kustbygd med betydande biologiska,
            främst ornitologiska, naturvärden och ett särpräglat kulturlandskap
            samt att trygga tillgången till ett för det rörliga friluftslivet
            värdefullt område.
          </note>
          <note n="7ecbea29">
            Mot bakgrund av det som framkommit här hoppas jag att försvarsministern
            undersöker möjligheterna att ersätta skjutfältet på Torhamns udde
            med någon annan lämpligare plats där provskjutningar kan bedrivas.
          </note>
          <note n="520fb04a">
            Som Blekingebo känner jag starkt för Torhamns udde.
          </note>
          <note n="15af928d">
            Jag är övertygad om att även försvarsministern gör det.
          </note>
          <note n="2e05969d">
            Anf. 4 Försvarsminister THAGE G
          </note>
          <note n="adbd3868">
            PETERSON (s)
          </note>
          <note n="7217982b">
            Fru talman! I grunden är jag överens med Gudrun
          </note>
          <note n="5bbbb6c9">
            Lindvall, och också med Karin Olsson, i den uppskattning av Torhamns
            udde som vi kan ha utifrån krav om en hög livskvalitet, att ha
            en fin natur att vårda, och i många sammanhang växter och djur.
            När det gäller naturintressena har vi på den punkten inga skilda
            meningar.
          </note>
          <note n="7638309b">
            Jag tror också att jag är överens med Gudrun
          </note>
          <note n="ec6a937c">
            Lindvall att utgångspunkten för arbetet är att göra avvägningar.
            Då händer det att försvarsintresset och miljöintresset kommer
            i konflikt med varandra. Det har också förutsetts i olika sammanhang.
            Bedömningsgrunder har därför givits av riksdagen efter debatter
            och behandling i denna kammare och efter ett utomordentligt bra
            arbete av riksdagens jordbruksutskott.
          </note>
          <note n="bf303f7b">
            Exempel på dessa bedömningsgrunder är vad som sägs i naturresurslagen,
            där totalförsvarsintresset har givits en mycket stark ställning.
            Andra exempel är de avvägningsresonemang som förs med anledning
            av regeringens UNCED-redovisning och handlingsplan mot buller.
            Intressena har redovisats, och de har diskuterats mycket i kammaren.
          </note>
          <note n="c1a41cad">
            Jag kan som försvarsminister inte bortse från försvarets betydelse
            och att det ur nationell säkerhetssynpunkt är viktigt att också
            värna om försvarsintresset. Skall vi i Sverige ha ett militärt
            försvar - och det är vi i denna kammare i stort sett eniga om
            - fordras det att vi har övningsfält. Vi måste också ha övningsfält
            för våra internationella operationer, där vi deltar ute i världen
            i FN:s, OSSE:s och andra organisationers olika insatser.
          </note>
          <note n="2a7781ef">
            De olika intressena kommer i konflikt med varandra. Den konflikten
            märker jag redan i dag när vi nu förbereder etapp två av försvarsbeslutet.
            I vissa regioner finns det motsättningar. Först kommer representanterna
            för det utpräglade naturintresset, och Gudrun
          </note>
          <note n="d81176ba">
            Lindvall och Karin Olsson är här två representanter när det gäller
            Blekinge. Jag är helt säker på att kommunalpolitikerna i Blekinge
            och de regionala företrädarna utifrån de militära försvarspolitiska
            aspekterna och sysselsättningsaspekterna i ett samtal skulle uttrycka
            sig litet annorlunda.
          </note>
          <note n="c0d7a5a1">
            Försvaret och Försvarsmakten måste räkna på ett svenskt militärt
            försvar utifrån de ekonomiska ramar som riksdagen har fastställt.
            Det ger inte så många möjligheter för försvaret att samtidigt
            som man skall ha kvar militär verksamhet också anordna nya övnings-
            och skjutfält. Jag märker som försvarsminister att signalerna
            från samma region blir litet olika. Jag erkänner att vi här får
            göra en samvägning. Men jag vill ändå ha sagt att det inte finns
            en entydig opinionsbildning från olika regioner. De går just nu
            inte åt enbart ett håll.
          </note>
          <note n="d4d76dec">
            Som svar på den fråga som Gudrun Lindvall ställde vill jag säga
            att miljöpolicyn gäller för försvaret.
          </note>
          <note n="fd4358c4">
            Försvarsmakten har att rätta sig efter den, och den är väldigt
            klar. Vi måste påminna oss om att detta inte är någon nyhet för
            Torhamns udde specifikt. Den militära skytteverksamheten vid Torhamnsområdet
            inleddes redan på 1800-talet. Från mitten på 1930-talet har kustartilleriet
            skjutit på Torhamns udde. Den militära verksamheten där är mycket
            gammal och väl etablerad. I och med omfattande miljöprövning har
            villkor fastställts som innebär en rimlig avvägning bl.a. mellan
            försvars- och miljöintresset. Torhamns udde har också en särskild
            betydelse för försvaret i och med att man härifrån kan skjuta
            ut över havet.
          </note>
          <note n="bd2cf405">
            Vi står nu inför ett nytt försvarsbeslut, som jag tidigare sade.
            Jag kan i dag inte säga något om det kan leda till förändringar
            av verksamheten vid Torhamns udde. Det får vi se när Försvarsmakten
            och överbefälhavaren lämnar sina beräkningar och sina förslag
            till regeringen måndagen den 4 mars. Om en månad vet vi litet
            mer om den här frågan. Sedan får regeringen väga in de synpunkter
            som ni har nämnt i den här debatten. De får då vägas mot andra
            synpunkter som jag vet finns i Blekinge om den fortsatta militära
            verksamheten.
          </note>
          <note n="39bd8d33">
            Jag är helt säker på att både Gudrun Lindvall och
          </note>
          <note n="5ea78f1e">
            Karin Olsson känner till de synpunkterna. För en stackars försvarsminister
            blir det också i den här frågan att välja mellan det ena och det
            andra. Det finns alltså motstridiga intressen.
          </note>
          <note n="1cec930e">
            Anf. 5 GUDRUN LINDVALL (mp)
          </note>
          <note n="bbd9aa9a">
            Fru talman! Försvaret har naturligtvis funnits länge på Torhamns
            udde. Men det har också fåglarna.
          </note>
          <note n="2a77d05f">
            Om man frågar sig vilka som kom först, är det otvetydigt vilka
            som först kom dit.
          </note>
          <note n="80312fe8">
            Försvaret har givetvis en historia. Men man måste ibland tänka
            om. När det gäller miljö- och naturintressena är det just ett
            sådant fall där vi kan se att kunskapen och intresset har ökat
            väsentligt i samhället. Vi kan se att miljöintressena i dag spelar
            en betydligt större roll än vad de har gjort tidigare.
          </note>
          <note n="6f1a1075">
            Även vid en jämförelse med 1977, när naturreservatet inrättades,
            kan man se att synen på natur och miljö var en annan. Ändå inrättade
            man ett naturreservat på detta ställe, trots att provskjutningar
            redan förekom där, därför att man ansåg att området hade så stora
            biologiska värden. Fåglar använder detta som det sista landområde
            de lämnar. Därmed ansamlas många fåglar, och därför bedrev man
            verksamheten med fågelstationen.
          </note>
          <note n="5fef746e">
            Jag förstår att det är väldigt svårt för försvarsministern att
            vara så konkret i debatten som jag skulle önska. Men om man ser
            på Försvarets materielverk har man redan i PKU:1992, där man såg
            över vilka skjutfält man hade, en diskussion om det var nödvändigt
            att ha kvar alla skjutfält man har. Man funderade där på om man
            skulle koncentrera all vapen- och robotprövning till Vidsel. Man
            skulle i så fall lämna
          </note>
          <note n="7539259b">
            Torhamns udde.
          </note>
          <note n="847166a7">
            I och med att den diskussionen har funnits - inte utifrån ett
            miljö- och naturperspektiv, utan utifrån ett försvars- och ekonomiskt
            perspektiv - menar jag att miljö- och naturperspektivet skall
            vara framträdande när försvaret nu ser över sin verksamhet och
            omprövar den. Det borde ligga som en ytterligare vikt i vågskålen.
            Just när det gäller skjutfältet på Torhamns udde finns det anledning
            att ompröva om det verkligen skall vara där, eller om det riksintresse
            som utgörs av natur och miljö här skall få företräde.
          </note>
          <note n="a9872517">
            Detta är naturligtvis avvägning som försvarsministern måste göra.
            Jag är medveten om att den avvägningen ibland kan vara besvärlig
            och stundtals kanske också smärtsam. Det är provskjutningarna
            i första hand, inte militärens närvaro, som ger konflikter med
            natur- och miljövärden. Om Försvarets materielverk flyttade provskjutningarna
            skulle mycket vara vunnit.
          </note>
          <note n="2cfe78af">
            Jag vill uppmärksamma försvarsministern på att man just nu har
            diskuterat att bygga en pjäshall inom naturreservatet. Den skulle
            vara 40 m lång och ytterligare befästa att militären skulle vara
            kvar här och skapa fler konflikter med natur- och miljövärdena.
          </note>
          <note n="d94ae48a">
            Om det nu finns en diskussion inom Försvarsdepartementet om vad
            man skall ta bort, och om man menar allvar med miljö- och naturintressena,
            finns det all anledning, försvarsministern, att sätta stopp här
            och säga: Vi avvaktar med pjäshallen. Man har fått tillstånd från
            Länsstyrelsen, och Naturvårdsverket har ännu inte sagt sitt.
          </note>
          <note n="5d0cc7be">
            Kan vi förvänta oss ett positivt resultat av detta?
          </note>
          <note n="a00fd8d3">
            Anf. 6 KARIN OLSSON (s)
          </note>
          <note n="d8ed3b2a">
            Fru talman! KA 2:s vanliga övningar med mellanvapen stör inte
            fågelforskningen på det sätt som Försvarets materielverks skjutövningar
            gör. Det är egentligen de som är det stora problemet. Jag tror
            att det övningsfältet är av yngre datum än de andra fälten är.
          </note>
          <note n="7f8aa2e1">
            Det känns mycket angeläget för mig att säga detta i den här debatten,
            även om jag vet att det är svåra avvägningar för försvarsministern
            att göra, och jag känner till de problem som finns. Finns det
            någon möjlighet att lösa detta på ett ekonomiskt bra sätt och
            ändå klara Torhamns udde skulle det kännas väldigt bra.
          </note>
          <note n="2899b653">
            Anf. 7 Försvarsminister THAGE G
          </note>
          <note n="adbd3868">
            PETERSON (s)
          </note>
          <note n="a0e274b2">
            Fru talman! Gudrun Lindvall sade att valet gäller mellan fåglar
            och kulor. Så kan man kanske uttrycka det. Jag hoppas av hela
            mitt hjärta att inte fåglarna skall bli träffade av kulorna. Vi
            skall naturligtvis vårda vår natur och våra naturresurser. Vi
            skall också se till att vi har fina naturområden så att fåglarna
            skall överleva.
          </note>
          <note n="179f41fb">
            Men min uppgift är också att se till att Sverige skall överleva
            som en fri och oberoende nation. Riksdagen har sagt att vi skall
            ha ett militärt försvar. Då måste detta försvar ha någonstans
            att öva. Gudrun
          </note>
          <note n="7400d943">
            Lindvall nämnde Vidsel. Men Vidsel ligger i Norrbotten. Det går
            inte att ha ett regemente i Blekinge och övningsfältet i Norrbotten.
            Man måste i så fall ha den militära verksamheten koncentrerad
            till en plats. Det visar också att vi här måste se vissa samband,
            och även regionala samband.
          </note>
          <note n="912402be">
            Jag vill gärna sluta debatten med att säga att jag har noterat
            vad Gudrun Lindvall och Karin Olsson har sagt. Överbefälhavaren
            kommer den 4 mars med sina förslag. Därefter skall Försvarsdepartementet
            och
          </note>
          <note n="a2f50d6e">
            Försvarsberedningen ta över. I september kommer sedan den försvarspolitiska
            propositionen på riksdagens bord. Därefter får försvarsutskottet
            ta över i riksdagen, och sedan, om fru talmannen fastställer det
            så, är det en förhoppning att vi Luciadagen skall fatta ett försvarspolitiskt
            beslut.
          </note>
          <note n="90f695d2">
            Anf. 8 GUDRUN LINDVALL (mp)
          </note>
          <note n="0a3cf12b">
            Fru talman! Jag vill återigen säga att detta inte i första hand
            gäller den militära verksamheten som beror av Kustartilleriets
            övningsfält, utan det handlar om Försvarets materielverks provskjutningar.
            Låt mig klargöra detta.
          </note>
          <note n="87386eed">
            Jag tror att jag är lika överens som försvarsministern om att
            vi skall ha ett försvar som ser till att vi inte utsätts för angrepp.
            Sedan har vi olika uppfattningar om hur mycket det får kosta.
          </note>
          <note n="085999cd">
            Jag vill tacka Karin Olsson för engagemanget i frågan. Jag är
            glad att vi är flera som driver den här frågan. I och med att
            Karin Olsson tillhör samma parti som försvarsministern hoppas
            jag att det även inom partiet kan bildas en opinion för att Försvarets
            materielverk provskjuter någon annanstans.
          </note>
          <note n="bb0bfdbd">
            Jag hoppas att försvarsministern observerar att det nu finns
            ett akut hot. Man funderar på att bygga en pjäshall i naturreservatet
            som ytterligare skulle göra att man hamnar i ännu större konflikt.
            Jag hoppas att det miljöengagemang som jag definitivt tror är
            äkta hos försvarsministern tar sig uttryck i att när vi får se
            propositionen i höst kommer det att visa sig att problemet med
            Torhamns udde, där miljö- och naturvården helt har krockat med
            försvarsintressena, visar sig vara löst.
          </note>
          <note n="b49786c2">
            Detta kommer att bli en profilfråga för oss. Det kommer att visa
            om det verkligen finns ett engagemang när det gäller miljöhänsynen.
            Löser man frågan om Torhamns udde på ett sätt som gör att naturreservatets
            värden verkligen kan värnas kommer det att uppfattas som en mycket
            positiv signal för Natursverige. Då kommer vi att förstå att försvarsministern
            verkligen menar allvar med det som här sägs om att försvaret skall
            ta större miljöhänsyn.
          </note>
          <note n="6034e569">
            Min avsikt var att väcka frågan. Jag hoppas att jag inte får
            anledning att återkomma med motion i ärendet efter det att propositionen
            lagts fram, utan att det visar sig att frågan är löst. Jag tackar
            så mycket för debatten.
          </note>
          <note n="28846eee">
            Överläggningen var härmed avslutad.
          </note>
          <note n="61bcbfea">
            3 § Svar på interpellation 1995/96:34 om permanentboende utan
            tillgång till el
          </note>
          <note n="385f8e26">
            Anf. 9 Statsrådet JÖRGEN
          </note>
          <note n="157f100f">
            ANDERSSON (s)
          </note>
          <note n="14901a15">
            Fru talman! Sigrid Bolkéus har frågat mig vilka åtgärder regeringen
            har vidtagit med anledning av den kartläggning av permanentboende
            utan tillgång till elström som gjordes år 1990.
          </note>
          <note n="c905cc09">
            Sigrid Bolkéus har väckt frågan med anledning av att regeringen
            den 28 september 1995 gav Näringsoch teknikutvecklingsverket,
            NUTEK, i uppdrag att kartlägga antalet oelektrifierade helårsbebodda
            fastigheter.
          </note>
          <note n="9cc7259e">
            Den nya kartläggningen av antalet oelektrifierade helårsbebodda
            hushåll i Sverige har nyligen överlämnats till regeringen. NUTEK
            har genom en enkät frågat länsstyrelserna om antalet oelektrifierade
            hushåll. Samma metod användes vid den förra kartläggningen. Resultaten
            bör därför vara jämförbara.
          </note>
          <note n="957cd102">
            Den nya kartläggningen visar att antalet oelektrifierade hushåll
            har minskat kraftigt sedan år 1990. Det finns enligt kartläggningen
            nu 143 oelektrifierade helårsbebodda hushåll i Sverige. År 1990
            var antalet
          </note>
          <note n="998735b1">
            204.
          </note>
          <note n="1ea87fc3">
            Det framgår av kartläggningen att det också finns fastigheter
            där de boende inte vill ha sina hushåll elektrifierade. I Kronobergs
            län finns det t.ex. ca 10
          </note>
          <note n="968ae610">
            fastigheter som inte är anslutna till det elektriska nätet. Enligt
            uppgift från länsstyrelsen har de boende i dessa fastigheter uppgett
            att de inte heller vill ha någon elström.
          </note>
          <note n="b579d2f9">
            Tillgång till el är en nödvändig förutsättning för ekonomisk
            och social utveckling, och de flesta uppfattar tillgången till
            el som självklar och nödvändig.
          </note>
          <note n="f98f5353">
            Det är av stort värde att kunna behålla en fast bosättning i
            utpräglade glesbygdsområden. Elförsörjningen är inte bara väsentlig
            för att förbättra levnadsförhållandena för de boende; den gör
            det också möjligt att effektivt bedriva verksamheter som är nödvändiga
            för försörjningen.
          </note>
          <note n="e869f974">
            Målet för den svenska regionalpolitiken är att det skall vara
            möjligt att bo och verka i alla delar av landet. Huvuddelen av
            de återstående oelektrifierade fastigheterna kännetecknas av att
            de ligger avsides, med långa avstånd till befintliga kraftledningar.
            Det är därför mycket dyrbart att förse dessa fastigheter med el.
            Därtill kommer kostnader för drift och underhåll av anläggningarna.
            Det finns fall där kostnaderna blir så stora att elektrifiering
            inte ter sig ekonomiskt försvarbart.
          </note>
          <note n="ca335005">
            Glesbygdens utveckling kräver mer än elektricitet.
          </note>
          <note n="ae85bd3b">
            För det småskaliga näringslivets utveckling på landsbygden behövs
            också fungerande infrastruktur i andra avseenden. Ett motiv för
            staten att finansiera infrastruktur i glesbygden kan vara att
            försöka åstadkomma regional utveckling. Det kan t.ex. handla om
            att skapa arbetstillfällen genom att locka företag att lokalisera
            sig på en viss plats. Effekterna av sådana insatser kan motivera
            en investering trots att denna får betecknas som ekonomiskt olönsam.
            Att ansluta några enstaka och utspridda fastigheter påverkar däremot
            knappast den regionala utvecklingen i stort om det inte finns
            en fungerande infrastruktur i övrigt.
          </note>
          <note n="df3186d9">
            Avslutningsvis vill jag informera om de åtgärder som staten har
            vidtagit för bl.a. främjande av landsbygdens elektrifiering.
          </note>
          <note n="e03c9e02">
            Staten har sedan början av 1940-talet lämnat stöd för att underlätta
            elektrifiering i framför allt glesbygden. Stöd lämnades till bl.a.
            elektrifiering av äldre helårsbebodda fastigheter i glesbygd och
            bestod av bidrag eller lånegarantier.
          </note>
          <note n="39ac1660">
            I budgetpropositionen år 1980 föreslog regeringen att ett tioårigt
            stöd för främjande av landsbygdens elektrifiering skulle inrättas.
            Riksdagen beslutade i enlighet med regeringens förslag. Beslutet
            innebar att stöd skulle lämnas för nyanläggningar med 2,5 miljoner
            kronor per år under en tioårsperiod t.o.m. budgetåret 1989/90.
          </note>
          <note n="1e385177">
            Riksdagen anvisade emellertid ytterligare 2,5
          </note>
          <note n="28b59741">
            miljoner kronor för budgetåret 1990/91 för ändamålet
          </note>
          <note n="0956cbce">
            (bet. 1989/90:NU25, rskr. 1989/90:247). Budgetåret
          </note>
          <note n="df5b57b4">
            1991/92 anförde näringsutskottet att utskottet inte var berett
            att förorda ytterligare anslag för landsbygdens elektrifiering.
            Utskottet ansåg däremot att den nya näringspolitiska myndigheten
            NUTEK, som tog över efter Statens energiverk, borde följa utvecklingen
            på området och ta upp diskussioner med de berörda distributörerna.
          </note>
          <note n="932fd5c6">
            NUTEK har i enlighet med vad näringsutskottet uttalade år 1991
            följt utvecklingen i landet sedan den förra kartläggningen gjordes
            år 1990. Efter beslutet att inte avsätta ytterligare medel för
            främjande av landsbygdens elektrifiering har dock ett tjugotal
            hushåll elektrifierats med hjälp av tidigare beviljade statsbidrag.
          </note>
          <note n="c52136bd">
            Anf. 10 SIGRID BOLKÉUS (s)
          </note>
          <note n="91fe37dc">
            Fru talman! Jag tackar statsrådet för svaret på interpellationen,
            som jag lämnade in den 23 november.
          </note>
          <note n="5b84c54b">
            Att svaret dröjt är snarast en fördel, eftersom den nya inventeringen
            av antalet permanentboende utan elektricitet nu är klar. Ingenting
            har hänt med anledning av inventeringen 1990, och inget kommer
            enligt svaret att göras från statens sida med anledning av de
            nya uppgifterna. Varför fick då NUTEK i september 1995
          </note>
          <note n="2eea6893">
            i uppdrag att göra en kartläggning om den inte skall leda till
            någonting?
          </note>
          <note n="632c6b0e">
            Det stämmer att antalet oelektrifierade hushåll minskat från
            204 till 143 på fem år. I mitt hemlän
          </note>
          <note n="c0a35fc5">
            Gävleborg var det 9 fastigheter 1990, och 1995 var antalet detsamma.
            I Norrbotten, Västerbotten och
          </note>
          <note n="2ea7cf76">
            Jämtland var siffran 73 år 1990 och i år 60. Där kan inte minskningen
            sägas vara kraftig, även om några har gett upp. De osande dieselaggregaten
            är dyra i drift, ger ojämn ström och måste ofta repareras.
          </note>
          <note n="cca7d34e">
            Transporten av drivmedel är besvärlig, särskilt där plogen slutat
            gå sedan anslaget till enskilda vägar halverats.
          </note>
          <note n="40ac64a5">
            En liten men säker inkomstkälla har för några varit att rapportera
            in vädret till SMHI, men det sköts nu automatiskt. För Hosjöbottens
            sameby i Jämtland har problemet för ett par år sedan lösts genom
            ett eget minikraftverk i en å.
          </note>
          <note n="cf2edfc7">
            Minskningen är störst i södra Sverige med hjälp av tidigare beviljade
            statsbidrag. Det rör sig mest om fastigheter i Värmland och i
            Sydkrafts distributionsområde. Att tio fastigheter i Kronobergs
            län inte vill ha elektricitet skall inte vara ett hinder för andra
            att få det.
          </note>
          <note n="8da3323b">
            Statsrådet ger en historik, och det stämmer att statsmakterna
            från 1940 till 1990 gett ett samlat stöd på 135 miljoner kronor,
            vilket räckt till ca 100 000
          </note>
          <note n="8e31833f">
            fastigheter, men sedan avbröts satsningen helt 1990.
          </note>
          <note n="1e68e3dc">
            De som saknar el är ett tåligt släkte, och få svenskar vet om
            att det i dessa datatider finns 143 fastigheter som inte ens har
            elektrisk ström. I medierna är det en katastrof när södra Sverige
            blir strömlöst en kortare tid, men här bor ofta flera generationer
            på samma fastighet i åratal.
          </note>
          <note n="e7e058d3">
            Speciellt länsstyrelsen i Jämtland med f.d. landshövding Sven
            Heurgren har skrivit yttranden och brev. Brevet, som är daterat
            den 30 maj 1994, ledde inte till den begärda dialogen med den
            borgerliga regeringen, och med anledning av just det brevet tillsatte
            vår regering den nya utvärderingen.
          </note>
          <note n="b2a098ae">
            I brevet skriver Heurgren: "Bosättningarna ligger invid eller
            helt nära stora vattenmagasin där elkraft produceras. Det framstår
            som ytterst orättvist och rent av cyniskt att de människor som
            mest drabbas av de negativa verkningarna av kraftverksutbyggnaderna
            inte har möjlighet att få del av det som produceras.
          </note>
          <note n="9f99a13c">
            Jämtlands läns andel av vattenkraftsproduktionen uppgår till
            inemot 20 procent av landets samlade produktion."
          </note>
          <note n="b88baa78">
            Tyvärr har inkomsterna inte stannat där kraften produceras, och
            vi som motionerade om att bara någon procent av vinsten skulle
            tillfalla de kraftproducerande länen fick aldrig något gehör.
            I så fall skulle pengar ha funnits.
          </note>
          <note n="077b1d93">
            Det är inte ekonomiskt försvarbart att dra el till de fastigheter
            vi talar om, säger statsrådet. Då vill jag citera vad Tore Peterson
            på NUTEK skrev efter besöket i Östersund den 12 december 1995,
            alltså strax före jul: "NUTEK har tillstyrkt Länsstyrelsens förslag
            om fortsatt statligt stöd. Elektrifieringsfrågan borde ses i ett
            vidare perspektiv där hänsyn tas till landsbygdens utveckling
            med turism, näringsliv, fjällräddning m.m."
          </note>
          <note n="fc30f5e7">
            Även försvaret anser det viktigt att hela Sverige lever. Bara
            Kalls delkommun är lika stor som Blekinge, och där bor knappt
            700 personer.
          </note>
          <note n="42f467cd">
            Fru talman! Nu har vi chansen att visa de motsträviga norrlänningarna
            att något gott kan komma från EU. Jag tänker då på bidragen från
            mål 5bfonden. Hur bedömer statsrådet den möjligheten, och är staten
            beredd att bidra? En förutsättning för EU-
          </note>
          <note n="afdb437c">
            bidrag är ju att Sverige ställer upp med minst lika stor del
            som EU-stödet.
          </note>
          <note n="bbbd31b7">
            Anf. 11 Statsrådet JÖRGEN
          </note>
          <note n="157f100f">
            ANDERSSON (s)
          </note>
          <note n="e2679900">
            Fru talman! Först vill jag säga att jag inte har några andra
            uppfattningar än Sigrid Bolkéus i fråga om att det här är oerhört
            viktigt. Jag har förståelse för de människor som befinner sig
            i den här situationen. Jag bara hänvisade till vad näringsutskottet
            vid den tidpunkten gav uttryck för, nämligen att man inte ansåg
            det meningsfullt att tillsätta ytterligare medel.
          </note>
          <note n="fcd3dbc8">
            Men jag har ingenting emot att vi tar upp frågan på nytt i den
            kontinuerliga dialog som regeringen har med utskottet.
          </note>
          <note n="ff71c2d5">
            Sedan har vi frågan om EU. Det finns ju länsvisa grupper som
            har tillsatts för att besluta om stöd från
          </note>
          <note n="fd6afb77">
            EU:s strukturfondsprogram. Dessa grupper fattar även beslut om
            stöd till enskilda projekt. Syftet med decentraliseringen är ju
            att arbetet skall ske med starkt lokalt och regionalt inflytande
            och i demokratiskt förankrade former. De länsvisa beslutsgrupperna
            består ju av företrädare för kommunerna, landstingen, länsstyrelserna
            och länsarbetsnämnderna. Regeringen har förordnat ledamöterna
            och utsett ordförande i grupperna.
          </note>
          <note n="deb34f85">
            Om detta som Sigrid Bolkéus tar upp bedöms som en viktig fråga
            i respektive län är det mycket viktigt att man försöker påverka
            länsgrupperna att fatta beslut om stöd ur de här fonderna så att
            de kommer just de oelektrifierade fastigheterna till del. Den
            möjligheten finns. Men jag tycker att man då skall ha dialogen
            med de länsgrupper där beslutanderätten ligger.
          </note>
          <note n="0ddfb545">
            Anf. 12 SIGRID BOLKÉUS (s)
          </note>
          <note n="52b4871b">
            Fru talman! Det är som statsrådet säger. Det pågår en febril
            verksamhet för att hjälpa människor som saknar elström. Det var
            Kommunförbundet som kom på tanken med EU-bidrag. Vid förhandlingarna
            fick ju
          </note>
          <note n="3c96bdd1">
            Sverige gehör för ett omfattande stödprogram för svensk landsbygd.
            NUTEK och Svenska Kommunförbundet har undersökt möjligheten till
            EU-stöd till näringsverksamhet som kan utvecklas med el. De samarbetar,
            som statsrådet sade, med flera län.
          </note>
          <note n="370f1ead">
            Jag vet att kommunerna Kinda, Älvdalen och Åre överväger att
            söka statligt stöd till EU-
          </note>
          <note n="f9bf120b">
            elektrifieringen. Nu efter avregleringen är även kraftbolagen
            med. Flera kraftbolag har också ansökt.
          </note>
          <note n="fcff3393">
            Men frågan är ju om staten är beredd att vara med, eller om man
            säger att det är för dyrt. Det skall ju vara så att staten ställer
            upp med en del. Vi vet ju att kommuner och landsting har dåligt
            med pengar. Staten har också dåligt med pengar. Men många bäckar
            blir ju en stor å.
          </note>
          <note n="771048a4">
            Statsrådet säger att han har en dialog med utskottet. Kan statsrådet
            tänka sig att ha en dialog med dem som har bett om det, nämligen
            Jämtland m.fl.? Det är ju bättre att träffas öga mot öga än att
            brevväxla, speciellt eftersom de inte har fått något svar.
          </note>
          <note n="a8f94cc6">
            Anf. 13 Statsrådet JÖRGEN
          </note>
          <note n="157f100f">
            ANDERSSON (s)
          </note>
          <note n="662299e5">
            Fru talman! Jag är beredd att ha en dialog med alla som har något
            att tillföra i den här frågan. Jag tycker att det är angeläget
            att i första hand ha den dialogen med utskottet som ändå har haft
            den här uppfattningen i sitt betänkande.
          </note>
          <note n="cc6c1b65">
            Anledningen till att vi gav NUTEK uppdraget att göra den förnyade
            inventeringen var just en framställning från Länsstyrelsen i Jämtlands
            län. Den effekten hade faktiskt framställan. Vi bad NUTEK
          </note>
          <note n="285365f8">
            titta på vad som hade hänt sedan 1990 för att få ett underlag
            för att fortsätta dialogen.
          </note>
          <note n="b90c15fa">
            Anf. 14 SIGRID BOLKÉUS (s)
          </note>
          <note n="3ed91af4">
            Fru talman! Jag är tacksam för beskedet att statsrådet är beredd
            att ha en dialog inte bara med utskottet i den här restelektrifieringsfrågan.
          </note>
          <note n="a4a4cc77">
            Jag förstår också att man inte ville bygga på en utredning från
            1990 när man kom i regeringsställning hösten 1994. Jag förstår
            att det måste göras en ny inventering. Men samtidigt vill man
            ju att inventeringen skall leda till något. Det var väl också
            meningen.
          </note>
          <note n="42dd8668">
            Jag ser fram emot att något händer i den här frågan. När jag
            har pratat med folk uppe i Jämtland verkar den allmänna meningen
            vara att det känns hopplöst. De säger att både den borgerliga
            och den socialdemokratiska regeringen har skjutit problemen ifrån
            sig. Men efter det här svaret från statsrådet Jörgen
          </note>
          <note n="92400e01">
            Andersson ser jag hoppfullt på frågan. Jag tackar för det.
          </note>
          <note n="28846eee">
            Överläggningen var härmed avslutad.
          </note>
          <note n="2ef2d301">
            4 § Bordläggning
          </note>
          <note n="2b11478e">
            Anmäldes och bordlades
          </note>
          <note n="3623af48">
            Förslag
          </note>
          <note n="79f1a078">
            1995/96:RR7 Riksdagens revisorers förslag angående den statliga
            personalpolitiken
          </note>
          <note n="e04269b2">
            5 § Anmälan om interpellationer
          </note>
          <note n="144d58a5">
            Anmäldes att följande interpellationer framställts
          </note>
          <note n="69025740">
            den 24 januari
          </note>
          <note n="9e20ee80">
            1995/96:56 av Olle Lindström (m) till finansministern
          </note>
          <note n="b3fe0b06">
            Bärplockning och momsen
          </note>
          <note n="5793389c">
            1995/96:57 av Kia Andreasson (mp) till kommunikationsministern
            Göteborgsöverenskommelsen
          </note>
          <note n="4b24b9ae">
            1995/96:58 av Olle Lindström (m) till näringsministern
          </note>
          <note n="59e339be">
            Biomassa för drivmedelsframställning
          </note>
          <note n="870fd8d4">
            Interpellationerna redovisas i bilaga som fogas till riksdagens
            snabbprotokoll tisdagen den 30 januari.
          </note>
          <note n="81ac73a9">
            6 § Anmälan om frågor
          </note>
          <note n="dafb6e9c">
            Anmäldes att följande frågor framställts
          </note>
          <note n="69025740">
            den 24 januari
          </note>
          <note n="2c05ed42">
            1995/96:238 av Dan Ericsson (kds) till jordbruksministern
          </note>
          <note n="0e348e32">
            Radon i dricksvatten
          </note>
          <note n="d327add7">
            1995/96:239 av Sivert Carlsson (c) till kommunikationsministern
          </note>
          <note n="c689722d">
            Enskilda vägnätet
          </note>
          <note n="7e58fb85">
            Frågorna redovisas i bilaga som fogas till riksdagens snabbprotokoll
            tisdagen den 30 januari.
          </note>
          <note n="6c3f3a06">
            7 § Kammaren åtskildes kl. 12.46.
          </note>
          <note n="fa143243">
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
