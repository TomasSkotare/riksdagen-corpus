<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--3</head>
          <docDate when="1995">1995</docDate>
        </div>
      </front>
      <body>
        <div>
          <note n="c1ad19eb">
            Det justerade protokollet beräknas utkomma om 3 veckor
          </note>
          <note n="39ab14b5">
            1 § Ny riksdagsledamot, m.m.
          </note>
          <note n="0e6863ac">
            Upplästes och lades till handlingarna följande från valprövningsnämnden
            inkomna
          </note>
          <note n="c4606fa9">
            Berättelse om granskning av bevis för riksdagsledamöter, m.m.
          </note>
          <note n="4afd8db5">
            Till valprövningsnämnden har från Riksskatteverket inkommit bevis
            om
          </note>
          <note n="4e4bd900">
            dels att Marietta de Pourbaix-Lundin (m), Haninge, utsetts till
            ny ledamot av riksdagen fr.o.m. den
          </note>
          <note n="79e14981">
            3 oktober 1995 sedan Jan Sandberg (m) avsagt sig sitt uppdrag
            som riksdagsledamot,
          </note>
          <note n="3c37cb0d">
            dels att Maud Ekendahl (m), Ängelholm, utsetts till ny ledamot
            av riksdagen fr.o.m. den 4 oktober
          </note>
          <note n="e2c2e438">
            1995 sedan Wiggo Komstedt (m) avsagt sig sitt uppdrag som riksdagsledamot.
          </note>
          <note n="e35dbf30">
            Från Riksskatteverket har också, i båda fallen, inkommit nya
            bilagor till tidigare utfärdade bevis för ersättare för riksdagsledamöter.
          </note>
          <note n="5bcfdea4">
            Valprövningsnämnden har denna dag granskat bevisen för de nya
            ledamöterna och de nya bilagorna till bevis för ersättare och
            därvid funnit att de blivit utfärdade i enlighet med 15 kap. 1
            § vallagen.
          </note>
          <note n="7c83757e">
            Stockholm den 3 oktober 1995
          </note>
          <note n="07c690f0">
            Lars Tottie/
          </note>
          <note n="218d92e2">
            Sven-Georg Grahn
          </note>
          <note n="bb5101e6">
            2 § Partiledardebatt
          </note>
          <note n="111ca491">
            Anf. 1 LARS TOBISSON (m)
          </note>
          <note n="b60dbf64">
            Fru talman! När partiledarna för ett år sedan debatterade den
            regeringsförklaring som Ingvar Carlsson i egenskap av nytillträdd
            statsminister just avlämnat, beskrevs den av Carl Bildt som svag,
            svävande och splittrad. Så här i efterhand och med Europavalet
            i färskt minne framstår detta som en träffande karakteristik av
            regeringens uppträdande under det år som gått. Av gårdagens regeringsförklaring
            att döma fortsätter det nu i samma stil. Anslaget är trött och
            förstrött. I stället för att ge konkreta besked säger regeringen
            sig vilja "pröva", "studera" och "se över". I
          </note>
          <note n="679d8a88">
            viktiga frågor, starkt kontroversiella även inom det egna partiet,
            sägs lösningen vara brett samförstånd, utan att det anges på vilken
            grund detta skall etableras.
          </note>
          <note n="08ddd46a">
            Det gångna årets viktigaste händelse var att Sverige valde att
            gå med i det europeiska samarbetet. Men bara medlemskap räcker
            inte. Den som inte vet vad han vill eller den som ägnar all sin
            energi åt att sudda ut vad han tycker kommer inte att vara med
            om att forma det framtida Europa. Respekt och inflytande får man
            genom tydlighet och politisk vilja, genom att vara en aktiv och
            konstruktiv deltagare i samarbetet.
          </note>
          <note n="0cbc8c7e">
            Regeringens oförmåga att driva en tydlig politisk linje i EU-arbetet
            är därför ett problem för hela nationen.
          </note>
          <note n="ec9307e9">
            I Europapolitiken står vi inför viktiga avgöranden, där regeringen
            inte mäktar med att redovisa en uppfattning. Det handlar om vårt
            deltagande i valutasamarbetet. Det handlar om hur vi skall agera
            i frågan om en gemensam utrikes- och säkerhetspolitik. Regeringens
            kommande förslag om nedrustning av det nationella försvaret medför
            att vi inte kan värna vårt land utan hjälp utifrån. Talet om en
            fortsatt alliansfri politik klingar därmed ihåligt. Det är egentligen
            bara vi moderater som genom att fullfölja 1992 års försvarsbeslut
            står för en trovärdig alliansfri linje.
          </note>
          <note n="fc67519b">
            Europavalet blev genom det dåliga valdeltagandet ett misslyckande
            för demokratin. Det blev i så måtto även ett misslyckande för
            oss moderater - vi lyckades bara samla hälften av de väljare som
            stödde oss i förra årets val. Men socialdemokraternas stora bakslag
            och framgången för den yttersta vänsterns nej-sägarlinje gör utfallet
            till en katastrof. Den viktigaste orsaken till denna förskjutning
            är socialdemokraternas ovilja att visa ledarskap. Det har lett
            till det paradoxala resultatet att hälften av dem som fram mot
            sekelskiftet skall representera Sverige i det dagliga europeiska
            samarbetet arbetar för att lämna det och åka hem. Därmed får vi
            finna oss i att Sveriges ord i Europa väger lättare än det borde
            göra.
          </note>
          <note n="e46d6228">
            Fru talman! När de borgerliga partierna för ett år sedan lämnade
            över regeringsmakten, hade vi vänt en ekonomi i fritt fall till
            uppgång. På tre år hade vi lagt grunden för en ekonomisk utveckling,
            som vi ser frukterna av i dag. När Ingvar Carlsson blev statsminister
            var det efter en oppositionstid där löften om att inte höja skatterna,
            om att inte skära ner i kommunerna och om att inte sänka utan
            höja ersättningsnivån i socialförsäkringarna var genomgående teman.
            Visst hade man begärt ett öppet mandat. Men sänkningen av arbetslöshetsersättningen
            till 75 % och den skattechock som genomförts kan knappast sägas
            ha rymts i Persson-planens brasklapp.
          </note>
          <note n="5b3af67d">
            Under det senaste året har svensk ekonomi åkt upp och ner i ränte-
            och valutahissen. Förklaringen är att den förda budgetsaneringspolitiken
            har otillräckliga marginaler. Men vi får också betala priset för
            att regeringen i stället för att satsa på utgiftsminskningar höjer
            skatter och återreglerar, vilket undergräver förutsättningarna
            för uthållig tillväxt.
          </note>
          <note n="109e9f64">
            Vi moderater vill fullfölja den politik som den borgerliga regeringen
            inledde. Den siktar till att skapa långsiktiga förutsättningar
            för företagande, tillväxt och nya, riktiga jobb. Vi har i dagarna
            inför vår extra partistämma presenterat en rad rapporter, där
            vi visar hur detta arbete skall drivas vidare.
          </note>
          <note n="6a6828e6">
            Regeringens misslyckande på det ekonomiska området kan avläsas
            i den fortsatt stora arbetslösheten.
          </note>
          <note n="fc457441">
            Långtifrån att som utlovats sjunka till under 5 % befinner den
            sig på en nivå som givet konjunkturuppgången närmast får betecknas
            som en försämring.
          </note>
          <note n="ecaaf3e4">
            Antalet lediga platser ger inte hopp om snar bättring.
          </note>
          <note n="6f27dad5">
            Talet om att göra EU till en sysselsättningsunion är bara ord.
            När skall regeringen redovisa det nationella sysselsättningsprogram
            baserat på de fem Essenpunkterna som skulle vara klart i början
            av oktober?
          </note>
          <note n="1419a604">
            Regeringsförklaringen är en påminnelse om regeringens brist på
            fantasi och initiativkraft i det förnyelsearbete som eniga bedömare
            anser vara nödvändigt om vi skall få Sverige på rätt kurs igen.
            Från OECD
          </note>
          <note n="40a767f2">
            över McKinsey och IMD till svenska arbetsmarknadsexperter i regeringens
            eget ekonomiska råd har budskapet varit entydigt. Vi måste ha
            mindre offentliga utgifter - inte större. Vi måste ha lägre skatter
            - inte högre. Vi måste ha mer konkurrens i svensk ekonomi
          </note>
          <note n="636278a3">
            - inte mindre. Och vi måste få en mer flexibel arbetsmarknad
            - inte AMS- och bidragspolitik.
          </note>
          <note n="0f1a5a55">
            I regeringsförklaringen berörs inte med ett ord det förhållandet
            att det pågår en arbetskonflikt, som runt om i landet ställer
            medborgare utan sophantering och annan kommunal service. Det är
            ett allvarligt hot mot ansträngningarna att hålla nere inflationen
            och därmed tillväxten. Det är också ett hot mot jobben -
          </note>
          <note n="c1b15a66">
            kallhamrat säger man sig kräva högre löner, även om detta ställer
            arbetskamrater utan arbete. Mot denna bakgrund ter sig regeringens
            tilltro till fackets ansvar för en reformerad arbetsrätt obegriplig.
          </note>
          <note n="648e3cc5">
            Om några veckor skall regeringen lägga fram sin tillväxtproposition,
            där vi får besked om den orkar följa rådet från OECD och andra
            att specificera de tillkommande besparingar på 16 miljarder kronor
            som utlovats, om den hörsammar rekommendationen att inte höja
            skatter utan sänka utgifter och om den är beredd att ta efterlysta
            strukturgrepp för att främja konkurrens och flexibilitet i arbetslivet.
            Vi får då veta om socialdemokraterna har förmågan till det nytänkande
            som krävs. Vi moderater lovar för vår del att fortsätta verka
            pådrivande i förnyelsearbetet.
          </note>
          <note n="8dfbb984">
            (Applåder)
          </note>
          <note n="4249513d">
            Anf. 2 Statsminister INGVAR
          </note>
          <note n="bc97a279">
            CARLSSON (s)
          </note>
          <note n="364dfabe">
            Fru talman! Lars Tobisson skrämde nästan skjortan av svenska
            folket nyss, när han sade att Moderaterna skulle vilja fullfölja
            den förra regeringens politik. Det var tredubbling av arbetslösheten
            och fördubbling av statsskulden; en kris som gjorde att vi höll
            på att förlora vår ekonomiska självständighet.
          </note>
          <note n="c27a20d3">
            Försäkringsdirektörer sade att det inte gick att köpa svenska
            statspapper därför att de inte visste om Sverige kunde göra rätt
            för sig.
          </note>
          <note n="6e34b15a">
            Den politiken skulle Moderaterna vilja fullfölja.
          </note>
          <note n="92113ce8">
            Tack för det stödet i fortsatta opinionsundersökningar, Lars
            Tobisson!
          </note>
          <note n="57c10260">
            Varför förneka fakta? BNP ökade första halvåret med 4,4 % - den
            högsta siffran på tio år. Inflationen är nere i 2,7 %. Industriproduktionen
            ökade med
          </note>
          <note n="8993c767">
            17,6 %. Statsskulden stabiliseras förmodligen redan i år. Räntan
            sjunker och kronan stärks. Om Tobisson inte ställer till det,
            kanske den femåriga räntan sjunker under 9 % medan den här debatten
            pågår.
          </note>
          <note n="1013491c">
            Men ju bättre det går, desto surare blir Lars Tobisson. Varför
            gläds inte ni moderater när det går bra för Sverige?
          </note>
          <note n="8dfbb984">
            (Applåder)
          </note>
          <note n="d84b6b1a">
            Anf. 3 LARS TOBISSON (m) replik
          </note>
          <note n="814e0c82">
            Fru talman! Det är så här, Ingvar Carlsson. Våren
          </note>
          <note n="e1b5fe78">
            1991, innan vi tog över regeringsmakten, hade Aftonbladet en
            rubrik som sade att 1 000 jobb försvinner varje dag. När vi lämnade
            över till Ingvar Carlsson tillkom 1 000 jobb varje dag. Det var
            en omsvängning som ägde rum tack vare de strukturella grepp i
            ekonomin som den borgerliga regeringen tog. Vi påbörjade en omläggning,
            och vi ser nu frukterna av detta.
          </note>
          <note n="c40ee935">
            Det gläds vi åt.
          </note>
          <note n="50675fa8">
            Men vad vi oroas över och måste varna för är de förändringar
            som Socialdemokraterna har gjort. Man skär inte på utgifterna
            så mycket som krävs, och man höjer skatterna kraftfullt, vilket
            slår ut jobb i näringslivet. Det borde väl vara det verkliga problemet
            för statsministern, dvs. att man inte har kommit någon vart med
            arbetslösheten. Med fyra ord säger han i regeringsdeklarationen
            att det är ett stort antal arbetslösa, men han säger ingenting
            om vad man skall göra åt det. I stället återreglerar man och vägrar
            att åstadkomma den flexibilitet i arbetslivet som måste till om
            vi skall få fler jobb i den enskilda sektorn.
          </note>
          <note n="5b1f27af">
            Apropå försäkringsdirektören, var det så när han varnade för
            vad som skulle komma, att han insåg att det fanns risk för att
            Socialdemokraterna återkom till regeringsmakten.
          </note>
          <note n="8dfbb984">
            (Applåder)
          </note>
          <note n="0b13d9fe">
            Anf. 4 Statsminister INGVAR
          </note>
          <note n="bc97a279">
            CARLSSON (s)
          </note>
          <note n="97aff50c">
            Fru talman! Nej, Lars Tobisson, den här försäkringsdirektören
            betygsatte tre borgerliga år, och han har betygsatt ett socialdemokratiskt
            år. Nu konkurrerar han med utländska köpare om svenska papper.
            Det går bra för Sverige. Det märker han, och han måste företräda
            sina försäkringstagares intressen.
          </note>
          <note n="fbea9bd7">
            Det är klart att Tobisson är i en väldigt svår debattsituation
            i dag. Han var ju arkitekten bakom den borgerliga ekonomiska politiken,
            som har misslyckats. Det är klart att det är mycket bekymmersamt.
          </note>
          <note n="2573cf09">
            Om man skall diskutera arbetslöshetssiffror - och det vill jag
            gärna göra - håller inte dagsnoteringar.
          </note>
          <note n="7b3d38f4">
            Det är ingen aktiekurs som hoppar upp och ner. Under er tid i
            regeringsställning försvann 500 000 jobb, och 50 000 företag gick
            i konkurs, Lars Tobisson, därför att ni drev en nyliberal politik.
          </note>
          <note n="52316416">
            Under vårt första år har vi inte varit nöjda - det skall jag
            erkänna - men det finns i alla fall nära
          </note>
          <note n="868a472d">
            100 000 fler jobb och 40 000 färre ungdomar är arbetslösa.
          </note>
          <note n="baa6bd21">
            Lars Tobisson säger att jag i regeringsdeklarationen inte berörde
            arbetslösheten och vad vi i regeringen skall göra åt den, men
            då hade han nog slumrat in en bra stund under mitt anförande i
            går. I ungefär en tredjedel av regeringsdeklarationen gick jag
            nämligen igenom ett tiotal områden där vi skall vidta åtgärder.
          </note>
          <note n="41bd7ac7">
            Jag vet inte om jag strör salt i såren om jag läser upp vad som
            står i Dagens Industri i dag. Lars Tobisson tror naturligtvis
            på Dagens Industri; vi kan i alla fall vara överens om att det
            inte är något socialdemokratiskt propagandaorgan. Man säger: "Sverige
            är på rätt väg." Inne i tidningen står det: "Alla kurvor visar
            rätt."
          </note>
          <note n="829e81c8">
            Jag tror att väljarna känner det här. De är inte nöjda med allt
            än, och en del tycker att det slår ganska hårt ute i den svenska
            vardagen. Det gör det tyvärr.
          </note>
          <note n="ed7b277e">
            Men om nationen klarar sina problem och om vi gemensamt gör Sverige
            starkare, kommer också de enskilda människorna att få en del av
            detta.
          </note>
          <note n="e37dbb75">
            Därför sänker vi momsen den 1 januari 1996. Det kommer att vara
            väldigt skönt för pensionärer som har små marginaler. Det kommer
            att sitta väldigt bra för barnfamiljerna. Vi kommer att fortsätta
            att tiondel för tiondel pressa ned arbetslösheten. Det vet svenska
            folket.
          </note>
          <note n="82296c1e">
            Är det någon politisk kraft som skall klara arbetslösheten är
            det socialdemokratin, inte ett parti som säger att man skall sänka
            skatterna för de högst betalda och låta marknadskrafterna klara
            av det här. Det var den politik som fördes i Sverige och som var
            nära att leda till en katastrof. Nu skall vi ta oss ur det här,
            och nu skall vi bygga Sverige starkt igen. Framtidstron och optimismen
            återvänder.
          </note>
          <note n="f643e51e">
            Jag är glad att vi har ett samarbete över blockgränserna, förvisso
            inte med Moderaterna, men med
          </note>
          <note n="0c08c0a7">
            Centerpartiet, för att klara detta.
          </note>
          <note n="8dfbb984">
            (Applåder)
          </note>
          <note n="e3a6d8e5">
            Anf. 5 LARS TOBISSON (m) replik
          </note>
          <note n="5784d451">
            Fru talman! När vi övertog regeringsmakten pekade alla kurvor
            fel. I valkampanjen 1994 kunde vi konstatera att alla kurvor pekade
            rätt. Det är bra att ni fortsätter, i kraft av en internationell
            konjunkturuppgång, naturligtvis i kraft av de omläggningar vi
            åstadkom och trots de åtgärder som ni socialdemokrater satte in.
          </note>
          <note n="bd1a3d43">
            Den diskussion vi nu skall föra gäller framtiden.
          </note>
          <note n="85962f5e">
            Vi kan inte räkna med en bestående konjunkturuppgång. Dessutom
            har vi strukturella fel i vår ekonomi som ännu inte är åtgärdade,
            som kommer till uttryck i de höga arbetslöshetssiffrorna. Jag
            förstår att Ingvar
          </note>
          <note n="87e6d4ac">
            Carlsson inte vill uppehålla sig vid dem - det måste vara pinsamt
            med de löften som ni avger.
          </note>
          <note n="f382b89e">
            Arbetslöshetssiffrorna är höga. Inte ens regeringen ser hur man
            fram mot sekelskiftet skall komma nämnvärt under 10 % i total
            arbetslöshet. För det krävs en helt annan politik, med sänkta
            offentliga utgifter, lägre skatter och därmed också utrymme för
            avreglering, som gör att vi kan få jobb i de företag som måste
            bära upp sysselsättningen i framtiden. Ni har inte redovisat hur
            ni skall klara det.
          </note>
          <note n="8ca29935">
            Anf. 6 GUDRUN SCHYMAN (v) replik
          </note>
          <note n="b5707a2b">
            Fru talman! Det är två saker som jag vill ta upp med Lars Tobisson.
            Det ena gäller säkerhetspolitiken, som ni ofta och gärna talar
            om, vilket jag tycker är bra. Nu skulle jag vilja ställa en fråga
            till Lars Tobisson.
          </note>
          <note n="65484e13">
            De senaste veckorna har det pågått provsprängningar. Frankrikes
            president har ju satt sig i sinnet att testa och utveckla de franska
            kärnvapnen. Det är många som har protesterat mot det här på olika
            sätt, alltifrån köpbojkotter i våra affärer till uttalanden från
            statsministern och enskilda ministrar. Vänsterpartiet har krävt
            att vi skall göra något mer, bl.a. att vi skulle göra en manifestation
            i går när riksdagen öppnade. Vi fick inte gehör för det. Nu har
            vi krävt en särskild debatt i frågan, och jag hoppas att vi får
            gehör för det.
          </note>
          <note n="64951dcb">
            Jag själv har krävt att regeringen skall avbryta allt militärt
            samarbete med Frankrike och också stoppa vapeninköpen från Frankrike.
            Det har man inte velat gå med på. Det finns mycket att göra.
          </note>
          <note n="b18c8921">
            Vad jag undrar över är vad ni moderater säger i frågan. Är ni
            intresserade av att delta i någon form av samarbete för att försöka
            få stopp på de här provsprängningarna, eller tycker ni att det
            är bra som det är? Det var det ena.
          </note>
          <note n="c6bcc75a">
            Det andra som jag vill ta upp är att jag inte kan låta bli att
            reagera när Lars Tobisson nämner den nu pågående konflikten i
            termer av att det är människor som kallhamrat kräver högre löner.
            Vad är det för människor, Lars Tobisson, som kräver högre löner
            på detta kallhamrade sätt? Jo, det är framför allt kvinnor som
            jobbar inom vård och omsorg, som har 10 000
          </note>
          <note n="2386878c">
            kr, 11 500 kr eller kanske 12 000 kr i månaden, som går på vikariat,
            som är deltidsarbetslösa, som inte har någon trygghet i anställningen,
            som skall ta hand om
          </note>
          <note n="b23a6208">
            Lars Tobisson den dag han kanske blir sjuk och när han blir gammal,
            som har sett till att Lars Tobissons barn, om han har några, har
            fått den utbildning och omsorg som de behöver. Dessa kallhamrade
            människor har nog rätt till både arbete, trygghet i anställningen
            och en lön att leva på, anser jag.
          </note>
          <note n="8dfbb984">
            (Applåder)
          </note>
          <note n="85dcc251">
            Anf. 7 LARS TOBISSON (m) replik
          </note>
          <note n="c8660e00">
            Fru talman! Så fort frågan om kärnvapenprov blev aktuell i början
            av juli gjorde jag å partiets vägnar ett uttalande där jag beklagade
            återupptagandet av kärnvapensprängningarna, i synnerhet som Frankrike
            förklarat sig ha för avsikt att nästa år underteckna provstoppsavtalet.
          </note>
          <note n="2d4bf236">
            Detta ser jag som det mest allvarliga med de franska sprängningarna.
            De sätter provstoppsavtalet i fara, ett avtal där den borgerliga
            regeringen var mycket aktiv genom att driva fram ett totalstopp.
          </note>
          <note n="c4fdabfa">
            Andra länder kan nu hoppa av detta avtal, och därför är Frankrikes
            och Kinas provsprängningar fel.
          </note>
          <note n="55adca9e">
            När jag talade om att det finns ett kallhamrat inslag i den pågående
            arbetsmarknadskonflikten var det för att kommunerna som bekant
            inte har något överflöd i sin ekonomi. Staten har ett jättestort
            hål i kassan; därifrån finns det inga pengar att hämta i form
            av bidrag. Ändå säger man: Vi skall driva igenom högre löner,
            även om det innebär att en del av våra arbetskamrater förlorar
            sina jobb. Däri ligger det kallhamrade.
          </note>
          <note n="fcc8a4c9">
            Anf. 8 GUDRUN SCHYMAN (v) replik
          </note>
          <note n="8bf5de99">
            Fru talman! Det gläder mig att Lars Tobisson tycker att det är
            fel att Frankrike genomför de här provsprängningarna, men det
            jag frågade efter var vad ni är villiga att göra åt dem. På vilket
            sätt tycker moderaterna och Lars Tobisson att vi skall agera som
            politiker? Vilka krav vill Lars Tobisson och hans partikamrater
            ställa på regeringen i den här frågan?
          </note>
          <note n="5f3a176a">
            Vad gör ni för att få ett stopp på detta? Det var handling, inte
            bara ord, som jag efterlyste.
          </note>
          <note n="cd1de03d">
            Vad beträffar kommunernas ekonomi, Lars Tobisson, är det faktiskt
            vi här i riksdagen som kan besluta om utrymmet för kommunerna.
            Vi kan göra det möjligt för alla dem som arbetar inom kommun och
            landsting att få drägliga löner och ordentliga arbetsvillkor.
            Det är Lars Tobisson och jag som kan se till att de inte alls
            behöver vara kallhamrade och ställa nödvändiga lönekrav mot anställningar.
            Jag hoppas att vi kan göra gemensam sak i frågan; det skulle glädja
            mig.
          </note>
          <note n="8ef87567">
            Anf. 9 LARS TOBISSON (m) replik
          </note>
          <note n="6b5d5037">
            Fru talman! Vi har i t.ex. EU-nämnden stött regeringens framstötar
            i utrikesministersammanhang att fördöma kärnvapensprängningarna.
            Men utrikespolitiken skall bedrivas av regeringen, utifrån de
            principiella ställningstaganden denna gör. Partierna bör inte
            vid sidan av riksdagen göra gemensamma uttalanden eller manifestationer.
            Det leder bara till förvirring om
          </note>
          <note n="b25e25c5">
            Sveriges utrikespolitiska linje. Det, Gudrun Schyman, är ord
            utan handling.
          </note>
          <note n="d92348fb">
            Vad sedan gäller kommunerna har dessa inte ekonomi för dessa
            lönehöjningar, och staten har ännu mindre pengar att skjuta till
            i bidrag. Men den retorik som Gudrun Schyman använder visar vilken
            populist hon är. Medveten om att hon aldrig kommer att behöva
            ta ansvar, mer än som stödparti för socialdemokraternas skattehöjningar,
            kan hon ägna sig åt utgjutelser som, om de omsattes i verkligheten,
            skulle undergräva de välståndsskapande krafterna i samhället.
            Gudrun
          </note>
          <note n="3260cd7f">
            Schymans retorik bygger på den grundläggande missuppfattningen
            att man kan fördela något som inte finns.
          </note>
          <note n="4aca13f7">
            Anf. 10 TALMANNEN
          </note>
          <note n="96ae7513">
            Härmed var detta replikskifte avslutat. Jag vill påminna om att
            jag senare i dag enligt överenskommelse kommer att diskutera Vänsterpartiets
            framställan med gruppledarna.
          </note>
          <note n="dd1a9f1b">
            Anf. 11 MARIANNE SAMUELSSON (mp)
          </note>
          <note n="b50993e5">
            replik
          </note>
          <note n="33687aac">
            Fru talman! Tydlighet i EU-frågan är viktigt, sade
          </note>
          <note n="42203b68">
            Lars Tobisson. Då skulle jag vilja fråga: Hur tolkar moderaterna
            den tydlighet som väljarna har visat i
          </note>
          <note n="1a9cd778">
            EU-frågan? Kommer moderaterna att förorda ny folkomröstning efter
            regeringskonferensen om säkerhetspolitiken, EMU, de nya beslutsformerna
            och det som då står på dagordningen, de förväntade stora förändringar
            som kommer att ske?
          </note>
          <note n="24f4e672">
            Vad skiljer egentligen moderaterna och socialdemokraterna i EU-frågan?
            Under valrörelsen tyckte jag det var mycket svårt att se någon
            som helst skillnad.
          </note>
          <note n="c6051082">
            Under förhandlingarna om medlemskapet satt ni och höll varandra
            i hand. Finns det i dag några stora skillnader mellan moderat
            EU-politik och socialdemokratisk?
          </note>
          <note n="95dc14a0">
            Jag undrar också över moderaternas framtidsvy när det gäller
            ekonomisk politik. I dag har vi en uppgång för exportindustrin,
            den går förhållandevis bra, samtidigt som kommuner och landsting
            måste dra ned. Jag undrar hur moderaterna ser på vård, omsorg,
            skola osv. i ett framtida moderat samhälle. Finns det någon framtidsbild
            av hur det här skall skötas?
          </note>
          <note n="40e77b0d">
            Anf. 12 LARS TOBISSON (m) replik
          </note>
          <note n="43bcfa73">
            Fru talman! Det finns det verkligen! Just problemen när det gäller
            vård, omsorg och skola sammanhänger med det offentliga monopol
            som råder på detta område och svårigheten att finansiera offentlig
            verksamhet. Det är därför vi kräver att man bryter upp dessa monopol
            och öppnar för enskilda alternativ. Det skulle ge en konkurrens
            som också gav högre effektivitet och bättre behovstillfredsställelse.
          </note>
          <note n="f7fe2526">
            Marianne Samuelsson ställde också en fråga om väljarnas tydlighet
            i EU-valet. Nu var tydligheten kanske inte så stor när mer än
            hälften av väljarna stannade hemma. Men utslaget var klart i den
            meningen att det var en vridning år vänster, och jag har redan
            givit skulden för detta åt den otydlighet som socialdemokraterna
            visade. Däri ligger skillnaden: Vi moderater säger vad vi vill.
            Vi vill vara med i det valutasamarbete som förbereds. Vi vill
            ställa upp och forma en europeisk freds- och säkerhetsordning.
          </note>
          <note n="a70d37de">
            Vad gäller folkomröstning om IGC kan det tänkas att det blir
            så stora förändringar efter översynskonferensen att det är motiverat.
            Jag tycker dock inte att det pekar i den riktningen. Det blir
            mera justeringar, och det har vi inget emot. Vi ser inte så stora
            behov av förändringar i själva uppdrags- och ansvarsfördelningen.
          </note>
          <note n="4562507e">
            Beträffande EMU har vi faktiskt tagit ställning till detta. Det
            är sagt, och däri håller jag med regeringen, att beslutet om EMU
            skall fattas i Sveriges riksdag när vi väl har kvalificerat oss.
            Och om vi kvalificerar oss så är jag övertygad om att det är bättre
            för oss att vara med än att stå utanför.
          </note>
          <note n="e39c963f">
            Jag vill ställa en fråga till Marianne Samuelsson.
          </note>
          <note n="13db2cd9">
            Ni som är så hatiskt inställda till EU vill tydligen inte medverka
            till att de länder i Central- och Östeuropa som inget hellre vill
            än att komma med i EU får stöd och hjälp att komma dit. Det har
            framgått under valrörelsen. Varför vill ni förhindra detta? Hör
            inte Marianne Samuelsson på radion varje morgon om de tänkta ansökarländerna
            där det är allas högsta önskan att få komma med i det europeiska
            samarbetet? Varför säger ni nej till det?
          </note>
          <note n="28f1d029">
            Anf. 13 MARIANNE SAMUELSSON (mp)
          </note>
          <note n="b50993e5">
            replik
          </note>
          <note n="fe3ce484">
            Fru talman! Vi säger inte nej till att de östeuropeiska länderna
            skall få vara med i EU om de på ett demokratiskt sätt har möjlighet
            att ta ställning till beslutet. Vad vi inte vill är att EU som
            i dag upprättar handelsavtal som gynnar Östeuropa. I dag har man
            upprättat handelsavtal med öst som innebär att det är vi i EU
            som exporterar till öst medan de inte kan exportera sina produkter
            till oss eftersom jordbruket är undantaget. Samtidigt är det i
            dagsläget huvudsakligen just det som de skulle klara att exportera.
            Därmed undergräver vi deras ekonomi.
          </note>
          <note n="88d227ef">
            Om man menar någonting med sin politik måste man också visa det
            i handling, och det tycker jag inte att EU i det här fallet har
            gjort. Man har direkt deklarerat att man faktiskt inte tycker
            att handel med öst är så viktigt. I alla rapporter om säkerhetsutveckling
            framgår att det samarbetet människor emellan som är viktigt. Det
            är handeln som tryggar säkerheten i världen, inte stora unioner
            - det har det aldrig varit. Så är vår inställning i den frågan.
          </note>
          <note n="968da216">
            När det gäller EU-frågan och EMU i övrigt förstår jag att moderaterna
            tillsammans med socialdemokraterna tycker att det är en riksdagsfråga,
            men jag tror inte att svenska folket tycker det i dag. Vid folkomröstningen
            var det väldigt litet debatt om konsekvenserna av EMU. I dag har
            den debatten dragit i gång, och människor börjar inse att den
            ekonomiska politik som drivs inom EU inte är den vi vill se i
            Sverige. Att då säga att riksdagen skall fatta det beslutet tycker
            jag är dålig respekt för demokratin, eftersom riksdagen i dag
            inte representerar folkets åsikt när det gäller
          </note>
          <note n="5bfb7a1b">
            EMU-frågan.
          </note>
          <note n="90cba07c">
            Anf. 14 LARS TOBISSON (m) replik
          </note>
          <note n="8c9ad9d8">
            Fru talman! Marianne Samuelsson sade att EU har slutit ett handelsavtal
            som gynnar Östeuropa. Jag vet inte om det var en felsägning, för
            sedan var tesen att
          </note>
          <note n="4bbaaf51">
            Västeuropa exporterar mer dit än de östeuropeiska länderna själva
            förmår sälja tillbaka.
          </note>
          <note n="3780e8e5">
            Det är riktigt att det finns en obalans, men problemet är inte
            avtalet, utan det är att de på grund av bristande distributionsmöjligheter
            och annat inte förmår fylla ut de ramar som existerar för export
            till västvärlden. Det skall vi hjälpa dem att åstadkomma.
          </note>
          <note n="ad6d232e">
            Det gör vi genom att visa en positiv inställning till deras strävanden
            att komma med i det europeiska samarbetet. Det bidrar inte ni
            i Miljöpartiet eller, för den delen, övriga nej-sägare till. Ni
            säger nej till ett sådant samarbete. Ni kan ju inte gärna önska
            att andra skall delta i det när ni själva fördömer det. Det är
            ert stora problem i den här debatten.
          </note>
          <note n="0a42ccc8">
            Anf. 15 OLOF JOHANSSON (c)
          </note>
          <note n="30229fdc">
            Fru talman! Jag har inte för avsikt att gräva i det förflutna
            här i dag. För det första gäller regeringsförklaringen framtiden
            - det är en avsiktsförklaring om vad som skall ske. För det andra
            är det framtiden som är påverkbar. Det gäller att lära sig av
            misstagen, vare sig de har begåtts före eller efter 1991, och
            sedan förstärka den utvecklingen. Det är vår förpliktelse som
            parti, vår förpliktelse i förhållande till väljarna.
          </note>
          <note n="3f3f6340">
            Fyra politikområden kommer att stå i fokus under det kommande
            riksdagsåret.
          </note>
          <note n="301d7594">
            Det ekonomiska saneringsarbetet måste fortsätta.
          </note>
          <note n="31b615f0">
            Kampen mot arbetslösheten är huvuduppgiften.
          </note>
          <note n="842b9588">
            Energifrågan kräver sin lösning. Centerpartiet utgår från att
            de partier som stod bakom linje 2 i folkomröstningen 1980 fullföljer
            sitt löfte till svenska folket att kärnkraften skall vara avvecklad
            senast år 2010.
          </note>
          <note n="b2cc1e1b">
            Säkerhets- och försvarspolitiken är högaktuell.
          </note>
          <note n="98d230cf">
            Redan i morgon presenterar regeringen en proposition. Den svenska
            alliansfriheten skall bestå och dörren stängas mot säkerhetspolitiska
            äventyrligheter.
          </note>
          <note n="beb6fe37">
            EU:s regeringskonferens 1996 avgör många betydelsefulla frågor
            i Europasamarbetet. I Sverige måste vi nu rannsaka oss själva
            efter den demokratiska katastrof - det är hårda ord, men de är
            berättigade i det här sammanhanget - som det låga valdeltagandet
            i EU-parlamentsvalet innebar.
          </note>
          <note n="09419209">
            Folklig förankring avgör Sveriges möjligheter att vara en stark
            röst i Europa.
          </note>
          <note n="6fa68c40">
            Fru talman! Fokuseringen till dessa fyra politikområden innebär
            på intet sätt att Centerpartiet minskar engagemanget för en skärpt
            svensk miljöpolitik, för kraftfulla åtgärder mot våldet i samhället,
            för stärkt grundtrygghet och rättvisa i välfärdspolitiken, för
            ökad jämställdhet och för att hela Sverige skall leva och att
            också de miljövänliga biologiska näringarna skall utvecklas.
          </note>
          <note n="b79cc56e">
            Emellertid är ekonomin och jobben, ett energisystem utan kärnkraft,
            säkerhetspolitiken och Europas utveckling de fyra viktigaste uppgifterna
            för Sveriges riksdag och regering att hantera den närmaste tiden.
          </note>
          <note n="e0a4ded7">
            Dessa uppgifter har en enorm betydelse för hela samhällets utveckling;
            de är långsiktiga till sin karaktär och de är starkt strukturpåverkande
            - de avgör helt enkelt framtiden.
          </note>
          <note n="b241f88e">
            Det första halvårets minoritetsregerande med återställar- och
            vänstersvängspolitik kunde inte skapa trovärdighet och stabilitet.
            De senaste sex månadernas konstruktiva samarbete mellan regeringen
            och Centerpartiet är på väg att klara just detta. Efter uppgörelsen
            mellan regeringen och Centerpartiet om vårbudgeten, arbetsmarknads-
            och regionalpolitiken, EU-
          </note>
          <note n="f1f2a2e8">
            finansieringen och konvergensprogrammet har förtroendet ökat
            och en allt stabilare situation etablerats för svensk ekonomi.
            Skillnaden är som mellan natt och dag. Nu ser vi i varje fall
            gryningsljuset.
          </note>
          <note n="f8542baa">
            Förhoppningarna från de flesta bedömare är nu stora att statens
            finanser skall förbättras snabbare än tidigare beräknat. Svartmålarna
            i svensk politik - de som i denna beskrivning känner igen sig
            och sina tidigare anföranden från kammarens talarstol får gärna
            ta åt sig - dömde på förhand tvärsäkert ut s-csamarbetet. De har
            på varje punkt fått fel. Tillväxten ökar mer än väntat. Den långa
            räntan är väsentligt lägre än i våras. Räntegapet mot Tyskland
            har sjunkit dramatiskt. Kronan stärks successivt. Allt detta har
            skett utan att inflationsbrasan har tänts. Sverige har ena foten
            uppe på fast mark.
          </note>
          <note n="16d693bf">
            Centerpartiet kommer att fortsätta att ta ansvar för
          </note>
          <note n="4b85f2e1">
            Sverige. Det var ett partipolitiskt vågspel i våras men en nödvändig
            åtgärd för Sverige. Nationell samling var vårt budskap inför valet
            1994. Därför står vi starka i förhållande till vår egen opinion
            och i förhållande till svenska folket. Behovet av nationell samling
            är inte mindre i dag än det var då. Vårt land behöver båda fötterna
            på fast mark. Den som står i skuld är inte fri, för att anknyta
            till finansministerns uttalande.
          </note>
          <note n="8e699af8">
            Eller för att citera en annan källa: "Du varder där icke utkommande,
            till dess du haver betalat den yttersta skärven".
          </note>
          <note n="b6fbb8f0">
            Med andra ord: Skuldbördans ränteboja håller oss fängslade tills
            vi betalat. Det finns ingen väg tillbaka.
          </note>
          <note n="536788e8">
            Sveriges framtid som välfärdsnation ligger fortfarande i potten.
            Den som faller undan för vänsterpopulismens bedrägliga budskap
            i dag riskerar att ödelägga hela det mödosamma ekonomiska saneringsarbetet.
            Det kommer inte att bero på Centerpartiet om det bygge vi har
            påbörjat äventyras. Vi kommer att fortsätta det arbetet målmedvetet.
          </note>
          <note n="5e976e0f">
            Varaktigt lägre räntenivå innebär mer av investeringar och jobb,
            billigare boende och mer att dela på för alla. Lägg därtill att
            matmomsen, som Ingvar
          </note>
          <note n="ffcfa27d">
            Carlsson sade, sänks vid årsskiftet, vilket för en trebarnsfamilj
            betyder ca 400 kr per månad i lägre matkostnader. Sänkta priser
            ger mer pengar kvar i plånboken. Med en ny momsklass på 6 % -
            det är på gång
          </note>
          <note n="be7e9fbb">
            - och högst tre momsklasser måste ju matmomsen sänkas, om man
            har någon social anständighet. De som inte vill detta förordar
            i realiteten en höjning.
          </note>
          <note n="1d39bbce">
            Detta beror, som ni vet, bl.a. på EU:s skatteriktlinjer.
          </note>
          <note n="b0129301">
            Närmast står regeringens tillväxtproposition på dagordningen.
            Åtgärder för att öka företagandet och antalet nya jobb är helt
            nödvändiga. Regeringsförklaringen är med rätta fylld av positiva
            skrivningar om den svenska ekonomin. Men arbetsmarknadssituationen
            - det vill jag stryka under med mycket grova streck - är oacceptabel,
            och det är dessutom bråttom.
          </note>
          <note n="93bf941f">
            Högkonjunkturer - som hjälper oss i det här arbetet -
          </note>
          <note n="015c76ab">
            varar som bekant inte hur länge som helst.
          </note>
          <note n="e50ce330">
            Inför tillväxtpropositionen förutsätter Centerpartiet att tidigare
            utfästelser i kompletteringspropositionen skall konkretiseras.
            Det gäller överenskommelsen om ökad riskkapitalförsörjning, inte
            minst för de små och medelstora företagen, och återinförd kvittningsrätt,
            som ju är till gagn för dem som i dag är löntagare och vill starta
            eget; det är viktigt för att de skall komma i gång och få fast
            mark under fötterna.
          </note>
          <note n="1c85218b">
            Chansen finns nu också att på allvar påbörja en skatteväxling.
            Det innebär lägre skatt på jobben och högre skatt på miljöskadlig
            verksamhet; det slår verkligen två flugor i en smäll. Jag vill
            gärna utveckla det här något mer eftersom jag tycker att debatten
            på det här området är undermålig.
          </note>
          <note n="9d92e593">
            Det fortsatta ekonomiska saneringsarbetet kan bli en upptakt
            för en radikal förändring av energisystemet genom en skatteväxlingsreform.
            Genom sänkt skatt på arbete ökar produktion och inkomster och
            därmed skattebasen. Skatt på miljöskadlig verksamhet minskar sådan
            verksamhet, och därmed minskar skattebasen - men också miljöskulden,
            som en del vill sopa under mattan i den vanliga diskussionen.
            Det är just dessa minskningar av miljöbelastningen, av miljöskulden,
            som är avsikten. Dessutom: Jobben är en bristvara, men det gäller
            inte för miljöskadlig verksamhet. Det finns alla möjligheter att
            fortsätta att successivt vidga den skattebasen till helt nya områden.
            De som förordar att vi skall vänta på utlandet säger också att
            vi skall vänta på den som är långsammast och missar dessutom poängen
            med god miljö som konkurrensfaktor. Tänk om vi skulle avstå från
            allt som andra länder inte förmår, inte vill, inte kan eller inte
            förstår!
          </note>
          <note n="294b753d">
            Fru talman! Inom kort lägger Energikommissionen fram sitt betänkande.
            Vi utgår från att Socialdemokraterna och Folkpartiet avser att
            fullfölja sina löften i samband med folkomröstningen 1980. Linje
            2 utlovade att kärnkraften skulle vara avvecklad senast år
          </note>
          <note n="258ca0fa">
            2010, både före folkomröstningen och därefter här i riksdagen.
            Sverige behöver en långsiktig och miljövänlig energipolitik. Energiförsörjningen
            måste vara trygg och spelreglerna klara.
          </note>
          <note n="b5a32920">
            Med dessa krav på ett kommande energibeslut finns det i det svenska
            energisystemet inget utrymme för kärnkraft, en kraftkälla behäftad
            med en hittills olöslig avfallsproblematik. Jag vill bara hänvisa
            till det som har hänt senast: det tydliga nejet - tydligare än
            i den andra omröstningen, om jag så får uttrycka det - till att
            ta emot avfallet. 70 % sade nej i Sorsele.
          </note>
          <note n="4d6943cc">
            Dessutom blir kärnkraften med tiden allt mindre pålitlig. En
            del tycks tro att den skall bli bättre ju mer den åldras, men
            det blir allt fler driftstörningar och sprickor - man kan ägna
            sig åt att försöka fila ned dem, men det förbättrar ju inte säkerheten.
            Det skapar bara ökad osäkerhet.
          </note>
          <note n="dfcc6ffb">
            Om man biter sig fast vid kärnkraften riskeras
          </note>
          <note n="ae20e4b1">
            Sveriges framtid som industri- och företagarnation.
          </note>
          <note n="599a857d">
            Miljöteknikutveckling, småskalighet och fler jobb blir resultatet
            av en omställning av energisystemet. Det är vår gemensamma uppgift
            att förstärka en sådan utveckling under riksdagsåret.
          </note>
          <note n="0cfd4e9d">
            Säkerhets- och försvarspolitiken får vi tillfälle att återkomma
            till senare under morgondagen. Låt mig bara konstatera att Centerpartiets
            uppfattning om bibehållen svensk alliansfrihet och ett tydligt
            nej till medlemskap i Västeuropeiska unionen och NATO har mycket
            starkt stöd hos svenska folket. Det kräver ett efter våra förhållanden
            starkt försvar. Till dessa förhållanden hör både ekonomin och
            hotbilden i omvärlden. När hoten försvagas, liksom ekonomin, måste
            också försvaret spara - det borde alla inse.
          </note>
          <note n="44a86948">
            Det nordiska samarbetet har en legitimitet och förankring hos
            svenska folket som Europasamarbetet ännu saknar. Det blev övertydligt
            vid EU-valet den 17
          </note>
          <note n="b7ad6a87">
            september. Valdeltagandet kan bara till en viss del förklaras
            med "trötthet" att gå till valurnorna. Den som stannar där i analysen
            gör ett allvarligt misstag.
          </note>
          <note n="dc078ca0">
            EU har har aldrig varit och blir aldrig något annat än ett långsiktigt
            projekt, där freden i Europa är den helt avgörande frågan. De
            snabba klippens löften slår tillbaka.
          </note>
          <note n="2f035b96">
            Det monetära samarbetets tredje steg med en gemensam valuta har
            i varje fall inte hittills fallit svenska folket i smaken, och
            det är inte förvånande. Såsom samarbetet nu är utformat tar det
            ingen hänsyn till de två frågor jämte fredsarbetet som Europas
            folk sätter högst på dagordningen, nämligen miljön och jobben.
          </note>
          <note n="b9683f7b">
            Projektet förutsätter dessutom en rörlighet på arbetsmarknaden
            som inte finns och som knappast heller är önskvärd, eftersom den
            leder till ökade regionala obalanser. Pluralism och olikheter
            ersätts av centralism och enhetlighet.
          </note>
          <note n="2e975da0">
            Minimikravet - och det är Centerpartiets krav - är en folkomröstning
            när frågan blir aktuell. Ett projekt utan återvändo, som det brukar
            sägas, vilket alltså när det väl har genomförts måste gå vidare
            och vidare, till en alltmer centralistisk ekonomisk politik, förutsätter
            snarast en förbundsstat. Ingen annan kommer att lösa
          </note>
          <note n="f1b1d215">
            Sveriges ekonomiska problem - inte EMU och inte
          </note>
          <note n="c0b9ac7d">
            ERM. En ansvarsfull ekonomisk politik, en hållbar utveckling
            för jobb och bättre miljö, måste vi klara på hemmaplan och i konkurrens
            med andra. Det är uppgiften som ingen annan löser åt oss.
          </note>
          <note n="db791e07">
            Anf. 16 GUDRUN SCHYMAN (v) replik
          </note>
          <note n="6efc6359">
            Fru talman! Låt mig bara säga att det nästan är litet rörande
            när Socialdemokraterna och Centerpartiet berömmer varandra så
            för de väldigt stora tag som de har tagit vad gäller saneringen.
            Jag hörde på radion i morse en uppgift om att det var Socialdemokraterna
            och Centerpartiet som hade gjort upp om ett saneringspaket på
            118 miljarder. Jag vill påstå att 114 av dem gjorde Socialdemokraterna
            upp med Vänsterpartiet om efter det vänsterval som blev resultatet
            för ett år sedan. Men 4 miljarder är inte så dumt det heller,
          </note>
          <note n="bd30d29b">
            Olof Johansson.
          </note>
          <note n="48f0758c">
            Det gäller alltså att veta vad man talar om. Det gäller också
            om folkomröstningen om avfallet. Den genomfördes faktiskt i Storuman
            och inte i Sorsele.
          </note>
          <note n="2f2e403a">
            Det kan vara bra att notera för protokollet, så att det blir
            rätt åtminstone där.
          </note>
          <note n="b40c8639">
            Det som jag ville ta upp är frågan om en folkomröstning om EMU.
            Som jag uppfattade Olof Johansson på valnatten sade han i ganska
            bestämda ordalag att det inte blir fråga om något EMU-medlemskap
            för
          </note>
          <note n="0734c8cf">
            Sveriges del med mindre än att vi har en folkomröstning. Det
            är åtminstone min uppfattning, och jag hoppas att den också är
            Olof Johanssons. Jag skulle vilja ha litet besked, eftersom jag
            tror att det är nödvändigt att Centerpartiet, Vänsterpartiet och
            Miljöpartiet, som jag tror är överens i den här frågan, nu sätter
            sig ned och diskuterar hur vi skall få till stånd en tillräcklig
            opinion för att övertyga regeringen om att detta måste till.
          </note>
          <note n="ac206054">
            Anf. 17 OLOF JOHANSSON (c)
          </note>
          <note n="6a4d312b">
            Fru talman! Jag är glad åt att Gudrun Schyman anser sig kunna
            räkna. En betydande del av det som genomfördes, det som var förnuftigt,
            stod en bredare majoritet för här i riksdagen än bara Vänsterpartiet
            och Socialdemokraterna.
          </note>
          <note n="80efaea1">
            Men - och det är det som är det avgörande - det räckte inte för
            att skapa trovärdighet, Gudrun Schyman. Det hände ingenting i
            inställningen från omvärlden och inte heller på hemmaplan på grund
            av den politiken. Jag skall, som jag inledningsvis sade, i dag
            inte ägna mig åt det förflutna, men jag vill säga att
          </note>
          <note n="2f76541d">
            Sverige där förlorade ett halvår. Det handlar ju om att skapa
            en sådan balans i de åtgärder som man vidtar att man uppnår trovärdighet,
            dvs. att man också är beredd att vidta smärtsamma åtgärder som
            drabbar många. Man kan inte bara sätta upp fingret i luften och
            känna hur opinionen blåser. Åtgärderna kan då komma för sent.
            Gudrun Schyman bör någon gång för sina egna tala om att det är
            just de svagaste människorna i vårt samhälle som kommer att förlora
            allra mest på detta. De andra, de starka, de som har pengar och
            som aldrig behöver låna, klarar sig alltid.
          </note>
          <note n="5d71a68e">
            Anf. 18 GUDRUN SCHYMAN (v) replik
          </note>
          <note n="e76d3d89">
            Fru talman! Det är alldeles riktigt att de alltid klarar sig,
            och det är just det som de har gjort under de gångna åren - under
            den borgerliga regering som Olof
          </note>
          <note n="1cd6b18d">
            Johansson satt i och även nu, när Olof Johansson samarbetar med
            den nya regeringen. Det är just de som klarar sig, medan de som
            inget har skall bidra.
          </note>
          <note n="ddb8fc12">
            Jag förstår inte, Olof Johansson, vilken trovärdighet som man
            skapar genom att sänka barnbidragen och ersättningarna från a-kassan
            och sjukförsäkringen. I vems ögon skapar man då trovärdighet?
            Jag tycker att Olof Johansson skall fundera på det.
          </note>
          <note n="02dea6a5">
            Jag fick vidare inget riktigt svar på frågan om Olof
          </note>
          <note n="4e7a2fe7">
            Johansson nu vill sätta sig ned med Vänsterpartiet -
          </note>
          <note n="7e53bff7">
            jag utgår från att också Miljöpartiet är intresserat -
          </note>
          <note n="542e0ca2">
            och diskutera hur vi bygger vidare på det opinionsarbete kring
            EU-frågan som faktiskt behövs för att vi inte skall bli överkörda
            vad gäller EMU.
          </note>
          <note n="5c56b87c">
            Anf. 19 OLOF JOHANSSON (c) replik
          </note>
          <note n="a60216ec">
            Fru talman! Svaret på den senaste frågan är självklart. Det återfinns
            ju i våra valprogram. Det är bara att läsa. Det hoppades jag att
            andra partier också skulle göra, eftersom frågan har diskuterats
            så mycket under den gångna valrörelsen.
          </note>
          <note n="fcc3b051">
            Vårt svar när det gäller EMU, så som det är utformat i dag, är
            nej. De viktiga komponenterna saknas och är inte integrerade i
            systemet. Jag har vidareutvecklat denna kritik i dag. Jobben och
            miljön ligger utanför systemet, och därmed är det inte acceptabelt.
          </note>
          <note n="ae5dbb0b">
            Det betyder att de kommer att vara nedvärderade i en situation
            där konvergenskraven är prioriterade.
          </note>
          <note n="41ff6eef">
            Det är inget fel. Jag hoppas att Vänsterpartiet också instämmer
            vad gäller konvergenskrav. Miljöpartiet har förstått det. Ni har
            inte förstått det. Ni ställer inte upp på konvergensprogrammet.
          </note>
          <note n="4139c478">
            Det behövs disciplin, ordning och reda i ekonomin för att det
            skall fungera. Det är själva grunden. Därför måste kraven finnas.
            Men det krävs också andra faktorer som måste föras till systemet
            på ett likvärdigt sätt för att det skall bli en helhet. Annars
            blir det, precis som det står i vårt valprogram, ännu ett centralistiskt
            projekt utan helhetssyn som måste avvisas. Det är direkt taget
            ur vårt valprogram.
          </note>
          <note n="eb395566">
            Anf. 20 MARIANNE SAMUELSSON (mp)
          </note>
          <note n="b50993e5">
            replik
          </note>
          <note n="68c2b384">
            Fru talman! Det gläder mig att jag äntligen har fått ett tydligt
            svar från Centern om hur man ser på EMU.
          </note>
          <note n="6f300e32">
            Tidigare har man bara, tycker jag, fått nja-broschyrer och nja-svar
            som inte har givit någon tydlighet alls.
          </note>
          <note n="6b9198cb">
            Tack så mycket för den tydligheten!
          </note>
          <note n="6a2dd5bb">
            Jag hoppas verkligen att vi nu också kan se ett samarbete kring
            denna viktiga fråga mellan partierna i riksdagen. Vi behöver samarbeta
            i sakfrågor på många områden. Här är en fråga där vi kanske kan
            hjälpas åt med att se till att demokratin och debatten fungerar
            i samhället.
          </note>
          <note n="00415226">
            Det behövs också samarbete om andra frågor -
          </note>
          <note n="139f06ec">
            miljöfrågorna bl.a. Jag skulle vilja fråga Centerpartiet vad
            man konkret har fått ut inom miljöområdet av samarbetet med Socialdemokraterna.
            Hitintills tycker jag mest att vi har sett att ni har lyckats
            skydda bönderna i era uppgörelser. Jag skulle gärna vilja höra
            vad ni har gjort på miljöområdet.
          </note>
          <note n="18eb92f4">
            Det gäller också att vi samarbetar för att värna de svaga människorna
            i samhället. Det är precis som
          </note>
          <note n="ef846f6c">
            Olof Johansson sade: De starka klarar sig alltid. Menade Olof
            Johansson att uppgörelsen med Socialdemokraterna ledde till att
            vi värnar de svaga? I dag har stora grupper i vårt samhälle problem
            att klara sin hushållsbudget - minst lika stora problem som vi
            har att klara statsfinanserna - och de har inte råd att köpa den
            mat de skulle behöva till sin familj utan får kanske många gånger
            ta billigast möjliga.
          </note>
          <note n="7e7de333">
            Jag menar att uppgörelsen ledde till att de svaga blev svagare.
            Man hade kunnat använda en annan modell - den modell som Miljöpartiet
            föreslog med brutet tak - och därmed hade man skyddat de svagaste
            men tagit litet mer från oss som har råd.
          </note>
          <note n="5aeacd6c">
            Anf. 21 OLOF JOHANSSON (c) replik
          </note>
          <note n="9a333d70">
            Fru talman! Det är inte svårt att ge exempel på framgångar i
            samarbetet från våra utgångspunkter. Jag skall inte räkna upp
            dem alla.
          </note>
          <note n="1fd22c4d">
            Jag vill be alla jordbrukare - det är väl inte så många som sitter
            inne i dag vid radioapparater eller
          </note>
          <note n="aa6611b9">
            TV-apparater - att lyssna på vad Miljöpartiets representant säger
            och på vilka fördomar hon sprider om bönder, som om det handlade
            om att positivt särbehandla en grupp. Att hålla landskap öppna
            genom att ge miljöstöd är faktiskt ett jobb, ett arbete, Marianne
          </note>
          <note n="b5b113c8">
            Samuelsson! Det var det som uppgörelsen i februari i jordbruksutskottet
            handlade om. Att hålla landskapet öppet, som vi alla vill och
            pratar vackert om, är ett arbete som man inte får ersättning för
            men som kostar någonting att utföra. Någon skall ju göra jobbet!
          </note>
          <note n="a4ccc84f">
            Är det då inte rättvist att det finns någon sorts samhällsengagemang
            i den typen av frågor? Det är ett jättebra exempel på en miljöframgång
            för oss. Så var det inte från början, under Gudrun Schymans skördetid,
            när förslagen lades fram.
          </note>
          <note n="bac88412">
            Det andra exemplet gällde de svaga. Matmomsen är ett typexempel
            på hur man strukturellt måste vrida den ekonomiska utvecklingen
            så att man lättar på skatten för dem som matkostnaderna betyder
            mest för.
          </note>
          <note n="bc48117b">
            Vi undantar ju ingen. Det har kallats för gåsleversocialism i
            retoriken. Jag hoppas att det inte blir särskilt mycket gåslever
            efter de franska kärnvapenproven, så det kanske vi kan bortse
            ifrån som en del av menyn.
          </note>
          <note n="8a6dc095">
            Det handlar om att skapa förutsättningar för lägre priser och
            att rikta skattesänkningarna till de människor som bäst behöver
            dem.
          </note>
          <note n="62b1bf71">
            När det gäller EMU vill jag säga att det är självklart att vi
            har anledning att ta oss en ordentlig funderare över alla partigränser.
            Jag hoppas nämligen att sanningen efter hand skall uppenbaras
            för allt fler, även om det i dag kanske inte finns någon helt
            tydlig majoritet för det synsätt som jag har redogjort för här.
          </note>
          <note n="14b163d3">
            Det är klart att det är först nu som debatten kommer.
          </note>
          <note n="1da85f64">
            Min poäng i mitt inledningsanförande var följande: Att avstå
            självbestämmanderätt i stor omfattning till en internationell
            organisation utan förankring i folket leder till värre problem
            än dem vi har sett efter det EU-parlamentsval som vi nyss har
            haft.
          </note>
          <note n="8eb8585a">
            Anf. 22 MARIANNE SAMUELSSON (mp)
          </note>
          <note n="b50993e5">
            replik
          </note>
          <note n="9468e0f6">
            Fru talman! Vi tycker också att miljöstödet är en viktig del
            i det stöd man nu kan ta hem från EU-
          </note>
          <note n="fd3e1553">
            samarbetet, Olof Johansson. Men var det stödet det enda som man
            hitintills har lyckats uppnå i samarbetet? Skatteväxlingen, som
            är viktig för att klara energifrågorna i framtiden, har man tydligen
            ännu inte lyckats få in.
          </note>
          <note n="0356cb34">
            Matmomssänkningen, sett ur perspektivet av de neddragningar man
            gjorde på barnbidrag och i de olika socialförsäkringsformerna,
            kanske inte var det allra bästa stödet till barnfamiljerna. Vi
            har precis som Centern länge haft en sänkning av matmomsen på
            vårt program. Därför stödde vi förslaget i detta fall.
          </note>
          <note n="a7d65443">
            Jag tror ändå att den modell som Miljöpartiet lade fram - ett
            höjt och beskattat barnbidrag - hade givit betydligt bättre fördelningseffekt
            och större effekt för just de barnfamiljer som i dag har det svårt
            med sin ekonomi än modellen med sänkt matmoms.
          </note>
          <note n="8bb1349a">
            Anf. 23 OLOF JOHANSSON (c) replik
          </note>
          <note n="be89f3db">
            Fru talman! Jag tror att Miljöpartiet ibland underskattar en
            del tröghetsmekanismer i den politiska verksamheten. Vi kämpade
            länge under den tidigare regeringen för att över huvud taget få
            till en utredning om skatteväxling. Det gick till sist. Det tog
            tid. Nu finns den.
          </note>
          <note n="481db120">
            Ibland kan man använda utredningar som ett skäl för att ingenting
            göra omedelbart. Man inväntar utredningens resultat, som det brukar
            heta. Det är ett sätt att se på utredningar.
          </note>
          <note n="1154008b">
            Vi menar att den gemensamma arbetsgrupp om
          </note>
          <note n="746b27aa">
            CO2-skatten vi har som en restpost från höstens verksamhet kan
            vara en inledning. Det är den linje som vi driver. Sedan får man
            ta de större greppen när utredningen kommer. Men det är ingenting
            som gör att man behöver vänta på att förändra CO2-skatten i närperspektivet.
            Vi kommer självfallet att driva på detta.
          </note>
          <note n="af0b1620">
            Jag går tillbaka till fördelningspolitiken. En parentes, bara:
            Vi motsatte oss barnbidragssänkningen av samma skäl som Marianne
            Samuelsson. Men låt det vara förfluten tid.
          </note>
          <note n="078f13e9">
            Vad det handlade om i svensk ekonomi - det trodde jag att alla
            hade klart för sig - var att vi stod vid avgrundens rand. Då kan
            man inte vänta med åtgärder. Då måste man ha breda åtgärder som
            påverkar alla, för det är naturligtvis de som är mest beroende
            av samhällets stöd som då påverkas. De andra, som inte är beroende
            av samhällets stöd, måste man ta skattevägen. Jag har ingenting
            emot det. Det måste man göra.
          </note>
          <note n="ea9d91a8">
            Men man kan inte vänta. Man kan inte ge luddiga signaler till
            marknaden. I så fall kunde det har varit för sent redan i dag.
            Vi hade oåterkalleligen varit i långivarnas klor. Då hade denna
            församling haft betydligt mindre anledning att över huvud taget
            samlas.
          </note>
          <note n="d05f8c53">
            Anf. 24 LARS LEIJONBORG (fp)
          </note>
          <note n="0afd6aec">
            Fru talman! Det låga valdeltagandet i EU-valet var ett tecken.
            Men det finns tyvärr många fler. Alldeles för många människor
            känner en växande misstro mot oss politiker, mot det politiska
            systemet och mot dess sätt att fungera.
          </note>
          <note n="2489eb6b">
            Löftesbrotten har varit för många. Skillnaden har blivit för
            stor mellan retoriken före valet och realiteten efter valet. Skillnaden
            mellan det statsministern säger - kanske för att lugna en intern
            revolt, kanske för att bygga ett äreminne inför sin egen avgång
            - och det man upplever i sin egen vardag blir för stor.
          </note>
          <note n="0c388865">
            Massmediernas rapportering om samhällsfrågor ökar ofta förvirringen
            i stället för att minska den. I en intressant och väldokumenterad
            artikel i tidskriften
          </note>
          <note n="f27070aa">
            Arena skriver journalisten Björn Elmbrant: Uppfattningen att
            det kärvs folkligt stöd, rentav demokratisk legitimitet, för att
            genomföra stora förändringar håller på att försvinna. Han tecknar
            bilden av en elit som lösgjort sig från dem där nere.
          </note>
          <note n="8bd7d6a9">
            För oss liberaler, som är demokrater in i hjärteroten, är detta
            en helt avgörande politisk fråga. Elitismen kanske kan fungera
            en kort övergångsperiod.
          </note>
          <note n="5aae0ca3">
            Men på längre sikt är en levande demokrati en absolut förutsättning
            för att ett samhälle skall kunna hantera sina problem och utvecklas.
          </note>
          <note n="d0a41d4c">
            Vi liberaler har traditionellt varit mycket inblandade i demokratisk
            ingenjörskonst för att ändra på grundlagar och andra regler så
            att demokratin skall fungera bättre. Det har ofta varit reformer
            i rätt riktning. De reformer som jag själv häromåret var inblandad
            i, där det gällde förlängd mandatperiod och ett större inslag
            av personval, var steg i rätt riktning.
          </note>
          <note n="60e14197">
            Det är nu 25 år sedan Folkpartiet under Gunnar
          </note>
          <note n="4c089c3c">
            Helén började tala om närdemokrati. Det begreppet är väl så aktuellt
            nu som det var då. Då handlade det om kommunala folkomröstningar,
            möjlighet att inrätta kommundelsråd och liknande. Kanske har vi
            på detta område en stor uppgift kvar, nämligen att nu tillåta
            de lokala frågorna att spela en större roll för människorna.
          </note>
          <note n="fd7d35ea">
            Det skulle åstadkommas genom att vi ger de kommunala frågorna
            egna valrörelser, så att de slapp att ständigt drunkna i rikspolitiken,
            genom skilda valdagar för riks- och kommunalval. Det talas om
            att
          </note>
          <note n="bf43e5d8">
            Ingvar Carlsson genom sin känslomässiga bindning till Tage Erlander
            och till Erlanders begrepp "det kommunala sambandet" har hindrat
            en sådan reform.
          </note>
          <note n="a20fed9c">
            Kanske innebär hans avgång en öppning på den punkten.
          </note>
          <note n="92921742">
            Alla vi politiker måste på nytt ställa oss frågorna:
          </note>
          <note n="ca3a4369">
            Lovar vi mer än vi kan hålla? Talar vi så att människor begriper?
            Är vi verkligen beredda att lyssna på andras synpunkter? När det
            gäller vallöften och löftesbrott har givetvis inget parti helt
            rent samvete. Jag är av naturliga skäl inte helt objektiv. Men
            jag och många med mig anser att Socialdemokraterna står i en klass
            för sig när det gäller att säga en sak före valet och att göra
            något annat efter.
          </note>
          <note n="b27544a6">
            Jag kan inte tolka den interna debatt som nu förs inom Socialdemokraterna
            på annat sätt än som en sund reaktion hos många gräsrötter mot
            att klyftan har blivit orimligt stor. I söndags anklagades den
            socialdemokratiska ledningen i den ena Stockholmsmorgontidningen
            för att ha lagt om politiken i smyg.
          </note>
          <note n="a32e0b68">
            Samma dag hade den andra morgontidningen i Stockholm en stor
            rubrik över en hel sida: Privata sjukförsäkringar ökar kraftigt.
            Socialförsäkringsministern uppmanar facken att försöka teckna
            avtal om tilläggsförsäkringar.
          </note>
          <note n="dab3a77b">
            Det var precis det systemet vi inte ville ha, att de som har
            råd eller råkar tillhöra en stark fackförening skulle kunna skapa
            sig en bättre ekonomisk trygghet vid sjukdom, när vi slöt upp
            bakom den generella välfärdspolitiken. Det är klart att många
            måste uppfatta detta som en kursomläggning av Socialdemokraterna.
          </note>
          <note n="116b8a6b">
            Ni gav intrycket att ni snabbt skulle kunna pressa tillbaka arbetslösheten.
            Det har inte skett. Ni gav intrycket att uppsägningar i den offentliga
            sektorn skulle upphöra. Det har inte skett. I många fall handlar
            dessa kursomläggningar om saker som jag tycker är bra men som
            ni inte har förankrat hos era egna väljare. Det gäller EU-medlemskapet,
            skattereformen och besparingspolitiken efter 1994 års val.
          </note>
          <note n="806ba873">
            Vi i Folkpartiet har naturligtvis särskilda skäl att analysera
            vår situation. Vi har flera förlustval bakom oss. En del säger
            att vi är för ärliga. Det skall vi inte ändra på. Vi skall ta
            vår utgångspunkt i samhällsanalysen. Vad är det som oroar dagens
            människor mest?
          </note>
          <note n="d26b8540">
            Är det våldet, arbetslösheten eller miljöproblemen?
          </note>
          <note n="900eca69">
            Är det att vi kan lita på socialförsäkringarna och att vården
            verkligen fungerar när vi behöver den? Utifrån svaren skall vi
            försöka forma ett liberalt program med både gamla och nya idéer
            som vi tror kan bli till nytta för Sverige.
          </note>
          <note n="0da3e9a8">
            Vi skall också försöka ändra vårt arbete så att vi blir mer lyhörda,
            ökar våra kontaktytor mot grupper som hittills har varit dåligt
            representerade, hittar former för att bli ännu mer kreativa när
            det gäller att finna lösningar på de stora samhällsfrågorna. Däremot
            kommer vi inte att ge upp.
          </note>
          <note n="2751a2f0">
            Ett vanligt påstående i debatten om Folkpartiets situation är
            att vår tillbakagång förklaras av att liberalismen numera finns
            i många partier så att behovet av just Folkpartiet inte längre
            är så stort. Om så vore skulle naturligtvis ingen vara gladare
            än vi.
          </note>
          <note n="a45bd6f1">
            Politik är inte allt här i världen. Det finns mycket man kan
            ägna sig åt. Folkpartiet är inget självändamål. Men när vi ser
            oss omkring i det politiska landskapet ser vi tyvärr inte så mycket
            kämpande liberalism. Detta blir alldeles uppenbart om man ser
            på det val som ägde rum för ett par veckor sedan. De partier som
            där hade hade stora framgångar representerar mycket litet av liberalt
            tänkande.
          </note>
          <note n="867587bc">
            Jag är i och för sig övertygad om att många av de väljare som
            har röstat på Miljöpartiet drivs av ett mycket äkta miljöengagemang
            som vi i Folkpartiet helt och hållet delar. Men jag är lika övertygad
            om att det recept som erbjuds av det parti de röstat på inte är
            bra för miljön.
          </note>
          <note n="49edda26">
            De två grundelementen i Miljöpartiets politik är motstånd mot
            internationell samverkan och motstånd mot tillväxt. Båda de värderingarna
            är katastrofala för ett framgångsrikt miljöarbete. Det finns inte
            en chans att minska ozonhålet eller att komma ordentligt framåt
            med koldioxidens klimatpåverkan om det arbetet inte sker i många
            länder. Jag håller med Olof Johansson om att ett land kan gå en
            bit före. Men till sist blir det ändå omöjligt att nå verkliga
            resultat om vi inte har internationell samverkan.
          </note>
          <note n="b02a28b1">
            Då svarar Miljöpartiet: Vi är inte emot samverkan
          </note>
          <note n="e673038d">
            - det är bara EU som vi är emot. Det saknar all trovärdighet.
            Man kan kritisera EU för mycket, bristande effektivitet, bristande
            demokrati och allt möjligt. Men jämfört med allt annat internationellt
            samarbete ligger
          </note>
          <note n="0d72934e">
            EU hästlängder framför andra både när det gäller demokrati och
            effektivitet.När det gäller tillväxt tror jag inte att det finns
            något exempel på att miljön har blivit vinnare när ett land har
            blivit fattigare. Ni har fått för er att tillväxt måste betyda
            förgiftning av naturen eller förstöring av ändliga naturresurser.
            Men tillväxt är lika mycket att arbetslösa kommer i arbete, att
            människor tillväxer i kunskap och att människor blir mer uppfinningsrika.
            Utmaningen är att bejaka tillväxt men vrida den i banor som är
            ekologiskt hållbara.
          </note>
          <note n="40f701b9">
            Vi har som bekant granskat Vänsterpartiet ganska noga. Jag kan
            försäkra att vi har upptäckt mycket få liberala inslag. Det är
            opportunism och populism som ligger bakom partiets framgångar.
            Människor skall arbeta mindre men kunna kräva fler och högre bidrag.
          </note>
          <note n="4ddd920d">
            Den politiken håller inte ihop.
          </note>
          <note n="29292b75">
            Socialdemokratin har naturligtvis en kontaktyta mot den liberala
            idétraditionen. Jag har redan nämnt att man i praktisk politik
            sida vid sida med oss genomfört en del viktiga samhällsförändringar.
            Men ser man på dagens socialdemokrati är det inte förnyarna, de
            som delvis inspirerats av liberala tankar, som har vind i seglen,
            utan det är traditionalisterna. Trots, eller möjligen på grund
            av, rosornas krig verkar det också som om särintressena har flyttat
            fram sina positioner.
          </note>
          <note n="433decc8">
            Ingvar Carlsson var ju väldigt ilsken på ett debattinlägg häromdagen.
            I upprördheten sade han: Det finns ingen fackföreningsrörelse
            i världen som har så stort politiskt inflytande som den svenska.
          </note>
          <note n="43de361a">
            Det var alltså inte som Göran Persson sade för en tid sedan att
            facket är ett särintresse bland andra. I
          </note>
          <note n="10d056c0">
            Ingvar Carlssons ilska fick vi sanningen. En annan sanning är
            just att er bindning till facket kraftigt försvårat samverkan
            mellan folkpartister och socialdemokrater.
          </note>
          <note n="edc2f66f">
            De tre partier som vi samverkade med i regeringsställning under
            den förra perioden har naturligtvis en del liberala inslag. Valfrihetsrevolutionen
            och småföretagarpolitiken för att stärka marknadsekonomin hade
            inte varit möjliga om vi inte hade haft en sådan gemensam idégrund.
          </note>
          <note n="580a9261">
            Samtidigt finns det hos vart och ett av dessa tre partier inslag
            som gör att vi inte skulle sova riktigt lugnt om natten om det
            liberala standaret tagits över av något av dem. Försvaret för
            den generella välfärdspolitiken, engagemanget för lika chanser
            och möjligheter för både kvinnor och män, modet att stå upp rakt
            och tydligt för minoriteter av olika slag när det blåser hårt
            emot känner vi är sådant som vi inte kan lämna till något av de
            andra borgerliga partierna.
          </note>
          <note n="100f03bb">
            Jag inledde med frågeställningen hur vi skall tolka det låga
            valdeltagandet i EU-valet. Jag tänkte avsluta med en annan frågeställning
            som är lika viktig, men som har en helt annan och mycket ljusare
            bakgrund, nämligen hur vi skall tolka det första halvårets höga
            tillväxtsiffra och vad den betyder för vår viktigaste uppgift
            - att pressa tillbaka arbetslösheten.
          </note>
          <note n="3e1bc626">
            Ingvar Carlsson påpekade själv att det var tio år sedan vi nådde
            en sådan här siffra förra gången. Slutsatsen ligger ju nära till
            hands, nämligen att det går bra i svensk ekonomi ett par tre år
            efter stora devalveringar. Jag noterade i replikskiftet mellan
            Lars
          </note>
          <note n="578a9ba5">
            Tobisson och Ingvar Carlsson att ingen av dem nämnde effekterna
            av de stora devalveringarna. De är klart att även vi, som försvarar
            den borgerliga regeringen, måste erkänna att en del av uppgången
            mot slutet av den borgerliga regeringsperioden berodde på den
            devalveringen.
          </note>
          <note n="34f4b66c">
            När Sverige rear sina varor med 15-25 % får vi sälja väldigt
            mycket, och det går bra. Men redan året efter rekordåret hade
            tillväxten sjunkit starkt, och
          </note>
          <note n="80c5750e">
            1986 var den nere på nivån 1 %. Skulle det upprepas kommer Sverige
            att ha fastnat i massarbetslöshet och skuldsaneringen kommer att
            misslyckas.
          </note>
          <note n="195c23e7">
            Jag tror att det är fullständigt fel signaler när regeringen
            börjar ifrågasätta om det behövs ytterligare tillväxtåtgärder
            och ytterligare besparingar. Det är att vara överoptimistisk att
            tro att tillväxten tuffar på på den här nivån i flera halvår till
            utan kraftfulla åtgärder. Kalla mig möjligen svartmålare, men
            jag tycker att jag har en mycket god grund när jag gör det påståendet,
            både i Sveriges ekonomiska historia och i vad ekonomiska bedömare
            har sagt. Konjunkturinstitutets barometer i går var en varningsklocka.
            Där talade man om en mjuklandning. Ökningen av industriproduktionen
            har redan börjat avta.
          </note>
          <note n="7e6acf83">
            Vi behöver göra allt det som vi har talat så mycket om och som
            möjligen antyds i regeringsförklaringen, men det finns inga konkreta
            förslag där. Vi måste lösa riskkapitalförsörjningen för småföretagen.
            Då duger det inte med att bara göra något för småföretagen. Det
            stora som behöver ske på det området är ju att storföretagens
            stora vinster skall kanaliseras över till de växande innovationsföretagen.
            Det sker inte om vinsterna låses in i storföretagen genom dubbelbeskattningen.
          </note>
          <note n="f30180dc">
            Småföretagen behöver en flexiblare arbetsrätt. Det finns sannerligen
            inget lugnande besked till dem i regeringsförklaringen. Facken
            har fått vetorätt mot alla förändringar.
          </note>
          <note n="758b1592">
            Många svenska företag väntar också på besked om energipolitiken
            i framtiden. Den frågan berör ju både den demokratifråga jag började
            med och i hög grad hur det skall gå med tillväxten framöver.
          </note>
          <note n="7539398a">
            Vi har som bekant inte sprungit benen av oss för att få bli ett
            stödparti åt regeringen efter det besked vi fick i regeringsfrågan
            för ett år sedan. Men jag vill gärna säga att vi i denna fråga
            känner en förpliktelse från linje 2-samarbetet och från energiuppgörelsen
          </note>
          <note n="0b3d3d1f">
            1991 att fullfölja samarbetet på en brett förankrad energipolitik.
            Där är den svåra uppgiften att definiera hur vi i dag skall uttolka
            det som linje 2 stod för. Det som stod på affischerna och som
            var själva grundtanken var ju att kärnkraften skall avvecklas
            med förnuft.
          </note>
          <note n="4e0933ce">
            Vad innebär det nu?
          </note>
          <note n="0cfd48d1">
            Det är ju allmänt känt att i Energikommissionen utreds nu ett
            slags mellanalternativ som innebär att en del kärnkraft kommer
            att få bli kvar efter år 2010
          </note>
          <note n="8e7da275">
            därför att man bedömer kostnaderna i form av ökade koldioxidutsläpp
            och i form av förlorade jobb för höga för en total avveckling.
          </note>
          <note n="2569ca67">
            I det sammanhanget måste jag fråga Ingvar Carlsson, om inte annat
            så av rena almanacksskäl, om det är så att förhandlingar med regeringen
            med utgångspunkt i ett sådant alternativ måste anstå tills han
            har avgått som statsminister.
          </note>
          <note n="255c0cd4">
            Till sist. Konjunkturbarometern i går var i stort sett dyster
            när det gäller nya jobb. Den minskning av nyföretagandet som jag
            påpekande i vår förra debatt före sommaren har fortsatt enligt
            en annan undersökning. Det socialdemokraterna sade före valet
            om arbetslösheten och en ny attityd till småföretag har inte infriats.
            Det har naturligtvis ett nära samband.
          </note>
          <note n="2b098e21">
            I dagens Sverige finns det inget annat sätt att klara jobben
            än att åstadkomma en våg av nyföretagande.
          </note>
          <note n="76e7380b">
            Det är därför vi gick till val på en småföretagarvänlig politik,
            och det är därför vi nu fullföljer den så konsekvent vi kan. Det
            är så vi tycker att politik borde bedrivas.
          </note>
          <note n="8dfbb984">
            (Applåder)
          </note>
          <note n="0073f466">
            Anf. 25 Statsminister INGVAR
          </note>
          <note n="fa52bd23">
            CARLSSON (s) replik
          </note>
          <note n="dc087740">
            Fru talman! Det var synd att inte Folkpartiet tilllämpade en
            positiv företagarpolitik under sin tid i regeringen. Då försvann
            ju 50 000 företag i det här landet. Det var många arbetsplatser
            och mycket produktion. Jag tror att många småföretagare är oerhört
            besvikna på Folkpartiet.
          </note>
          <note n="701bbda9">
            Sedan kan jag inte undgå frestelsen att säga något om författningsfrågan.
            Det vet väl Lars Leijonborg.
          </note>
          <note n="b2bce4bd">
            Ja, jag är för en gemensam valdag. Vi hade ett mycket högt valdeltagande,
            87 %, i kommunal- och landstingsvalet i Sverige. Norge har skilda
            valdagar.
          </note>
          <note n="aefcfa51">
            De hade ett valdeltagande på 58 % i det senaste kommunalvalet
            för några veckor sedan. I de länder i
          </note>
          <note n="e7be85a6">
            EU där man har sina riksdagsval och EU-val samtidigt är valdeltagandet
            högt. Vi hamnade på drygt
          </note>
          <note n="20d3ca9b">
            40 % med det isolerade valet. Det frågan tål nog att diskuteras.
          </note>
          <note n="eb2743fe">
            Jag tycker att Lars Leijonborg gör rätt i att varna för att,
            när man har haft sådan devalveringar som vi har haft för några
            år sedan, det finns en risk att effekten klingar av och inte blir
            långsiktig om man inte gör något mer. Regeringen är mycket uppmärksam
            på detta. Det var därför vi i regeringsdeklarationen presenterade
            en lång rad åtgärder för att stimulera tillväxten och göra detta
            uthålligt. Jag tror att vi har goda möjligheter till det.
          </note>
          <note n="4d7acf65">
            Jag står för att den nordiska modellen gäller, Lars
          </note>
          <note n="e1e6d56e">
            Leijonborg. Fackföreningsrörelsen har ett betydande inflytande.
            Jag tycker att det är bra att löntagarna i
          </note>
          <note n="bec5c393">
            Sverige inte bara behöver löneförhandla utan även kan diskutera
            med de demokratiska systemets främsta företrädare.
          </note>
          <note n="d2a3f371">
            Jag undrar hur de TCO-are som hörde Lars Leijonborgs mycket antifackliga
            inlägg här upplevde det, när många av dem dessutom är ute i en
            svår strid för sina medlemmar. Jag skäms inte för att jag är för
            facklig och politisk samverkan. Men jag säger som statsminister
            också ifrån när jag anser att det är politikerna, riksdagen och
            regeringen som har ett ansvar.
          </note>
          <note n="014d547f">
            Facket företräder sina medlemmar. Vi i denna kammare företräder
            hela svenska folket. Det har jag ingen svårighet att göra skillnad
            mellan.
          </note>
          <note n="7516a809">
            Arbetet med energifrågorna kommer att bedrivas helt oberoende
            av statsministerskifte och partiledarskifte. Däremot vill jag
            göra följande reflexion.
          </note>
          <note n="a521a603">
            Det är ganska fantastiskt att en partiföreträdare använder en
            så stor del av en TV-sänd debatt i riksdagen för att motivera
            att det egna partiet över huvud taget behövs.
          </note>
          <note n="74844218">
            Visst diskuteras det inom socialdemokratin. Just nu diskuteras
            det oerhört mycket. Vi brukar säga att det är högt i tak. Det
            är ibland t.o.m. lika högt som i kyrkan eller ännu högre. Och
            ibland gör vi kanske ett och annat självmål. Men, Lars Leijonborg,
            det finns något som är mycket värre, nämligen när det blir tyst
            om ett parti, när journalisterna inte kommer till presskonferenserna
            och när ingen bryr sig. Det är detta som är bekymret för Folkpartiet.
          </note>
          <note n="a3c9fa30">
            Jag läste i går Hans Bergströms artikel på DN:s ledarsida. Han
            skrev följande ganska kloka ord:
          </note>
          <note n="9dcb1f44">
            "ALLA DISKUTERAR nu ?socialdemokratins kris´. Men den borgerliga
            krisen är faktiskt inte mindre. Och den socialdemokratiska vore
            långt mindre allvarlig till sina verkningar om den inte var förenad
            med ett liberalt sammanbrott och en opposition utan förmåga."
          </note>
          <note n="400f6fb4">
            Det är stenhårda ord från landets största liberala tidning med
            en liberal ledarskribent - ett liberalt sammanbrott och en opposition
            utan förmåga.
          </note>
          <note n="217f87d5">
            Anf. 26 LARS LEIJONBORG (fp) replik
          </note>
          <note n="d0ccfcb2">
            Fru talman! Jag har uppfattningen att det knappast finns någon
            viktigare fråga att diskutera än hur liberala idéer skall bli
            starkare i det här samhället. Det anser jag var ett mycket välmotiverat
            avsnitt i mitt anförande.
          </note>
          <note n="93c841f9">
            Det var en intressant inblick som vi fick i socialdemokratins
            inre värld. Vi förstår nu att skälet till den vendetta som nu
            pågår är att man vill har fler journalister på sina presskonferenser.
            Och det tycks ju ha lyckats så här långt.
          </note>
          <note n="dc468c44">
            Ingvar Carlsson har väl möjligen skrivit sin sista regeringsförklaring.
            Men jag skulle ändå vilja ge ett gott råd både till efterträdaren
            och till Ingvar Carlsson när det gäller hans inblandning i andra
            politiska dokument framöver.
          </note>
          <note n="3443c1d7">
            Om man talar om samförstånd bör man vid utformningen av dokument
            skilja mellan politiska dokument och debatthandledningar till
            Bommersvik.
          </note>
          <note n="77df8ce8">
            Det är möjligt att verklighetsbilden av att borgarna satt i tre
            år och körde landet i botten och att socialdemokratin sedan kom
            och löste alla problem går hem på Bommersvik. Men i ett seriöst
            sammanhang har den ingen trovärdighet. Dessutom blir den ganska
            provocerande för dem som upplever att de jobbar i sitt anletes
            svett för att hantera precis samma utmaningar som socialdemokratin
            nu har hanterat.
          </note>
          <note n="19b9175f">
            Apropå påståendet att det behövs en slav på triumfvagnen som
            säger att allt inte är frid och fröjd, påpekades det i Dagens
            Nyheter i dag att Kjell-Olof Feldt också hyllades i svensk och
            utländsk affärspress under åren 1986-1987, men då, i slutet av
            1980-talet, var
          </note>
          <note n="9869c034">
            Sverige i rask takt på väg mot finanskraschen. Det är därför
            som jag verkligen vill inskärpa att den eftervård som de socialdemokratiska
            regeringarna på
          </note>
          <note n="229ae779">
            1980-talet totalt misskötte inte får misskötas den här gången,
            dvs. eftervården till devalveringen. Min bedömning är att ni,
            genom den attityd som ni nu strålar ut, dvs. att alla problem
            är lösta, är på god väg att misslyckas i eftervården.
          </note>
          <note n="8ba07519">
            Anf. 27 Statsminister INGVAR
          </note>
          <note n="fa52bd23">
            CARLSSON (s) replik
          </note>
          <note n="b8e3ea0a">
            Fru talman! På en punkt skall jag omedelbart korrigera Lars Leijonborg.
            Vi anser definitivt inte att alla problem är lösta. Den allra
            största och svåraste uppgiften, nämligen att minska arbetslösheten
            till mer vanliga svenska nivåer, återstår. Jag sade redan i valrörelsen
            att inget annat land före oss har klarat det när arbetslösheten
            har blivit så hög. Det kommer att blir ett fruktansvärt tungt
            och svårt men viktigt arbete att pressa ned arbetslösheten tiondel
            för tiondel.
          </note>
          <note n="5ea60a73">
            Jag vill återigen understryka att jag delar Lars
          </note>
          <note n="0a00c7a1">
            Leijonborgs uppfattning när det gäller att se upp med riskerna
            för att man så att säga lägger av politiken i och med att den
            här första viktiga uppgången i ekonomin har skett. Den är en nödvändig
            förutsättning.
          </note>
          <note n="65809e03">
            Men den måste följas av en lång rad ytterligare åtgärder. Jag
            presenterade områdena i går. Och vi kommer under det närmaste
            året, Lars Leijonborg, att lägga fram förslag efter förslag som
            handlar om utbildning, kompetenshöjning, forskning, arbetsmarknadspolitik,
            miljöpolitik, energipolitik, osv.
          </note>
          <note n="5c28c6af">
            Det kan bli för mycket journalister också. Jag kom knappt ut
            från Sveavägen 68 häromdagen. Då tycker man att lagom är bäst.
            Men eftersom jag också har varit i situationer då vi inte har
            haft ett övermått av journalister på våra presskonferenser, vidhåller
            jag att det är värre än när man har en livlig debatt och det stormar
            litet grand i partiet.
          </note>
          <note n="887e8940">
            När det gäller samförstånd tycker jag att vi har visat att vi
            klarar den uppgiften ganska bra. Tillsammans med Folkpartiet har
            vi, som Lars Leijonborg påpekade, samarbetat om en stor skattereform.
            På senare tid har vi samarbetat med Centerpartiet på ett utomordentligt
            konstruktivt sätt. Det handlade ändå om att vi skulle gjuta ihop
            åsikter från oss tidigare som oppositionsparti med ett tidigare
            regeringsparti.
          </note>
          <note n="f84c84af">
            Det var möjligt på grund av att vi hade respekt för våra något
            olika utgångslägen och därifrån försökte diskutera oss fram till
            en gemensam lösning. Det tror jag faktiskt har varit utomordentligt
            bra för landet.
          </note>
          <note n="acdd8dbf">
            Räntan är i dag ungefär 2 % lägre, Lars Leijonborg, än när vi
            träffade den överenskommelsen. Det betyder oerhört mycket för
            dem som har lån på sina hus. Det innebär kraftigt sänkta kostnader.
            För landet innebär det enorma besparingar. För företagen som lånar
            är detta skillnaden mellan att göra en investering eller att inte
            göra den.
          </note>
          <note n="a874c072">
            Jag skulle egentligen vilja avsluta det här inlägget med en fråga
            till Folkpartiets ledare, Maria Leissner.
          </note>
          <note n="d4872ce5">
            Men av praktiska skäl är det inte möjligt. Därför riktar jag
            den till Lars Leijonborg. Efter att i många år ha samarbetat och
            diskuterat med Folkpartiet, tyckte jag att jag hade en ganska
            klar uppfattning om var Folkpartiet stod, nämligen på vänsterkanten
            inom borgerligheten med socialliberala ambitioner. Men i dag vet
            jag inte längre var Folkpartiet står. Jag vet inte ens var
          </note>
          <note n="29df97a5">
            Folkpartiet står i en sådan grundläggande fråga som säkerhetspolitiken.
            Är Folkpartiet för ett medlemskap i NATO eller vill man inte vara
            med i NATO? Jag har upplevt mycket oklara signaler när det gäller
            FN och
          </note>
          <note n="f751deb0">
            FN:s aktiviteter i det tidigare Jugoslavien. Jag har hört
          </note>
          <note n="b582abca">
            Lars Leijonborg vara på väg att döma ut Förenta nationerna och
            Förenta nationernas möjligheter att agera i framtiden. Och inte
            minst när det gäller den sociala politiken tycker jag att det
            råder stor oklarhet.
          </note>
          <note n="94855dfb">
            Inom trafiken kan det vara fullständigt katastrofalt om man inte
            vet om man är till höger eller vänster. Men även inom politiken
            kan det bli ganska förvirrande,
          </note>
          <note n="059be9bf">
            Lars Leijonborg.
          </note>
          <note n="02ae8375">
            Anf. 28 LARS LEIJONBORG (fp) replik
          </note>
          <note n="56d78be2">
            Fru talman! När det gäller journalister kan vi i varje fall enas
            om fördelningspolitiken. Jag tror att det vore bra om vi kunde
            dela det journalistiska intresset jämnt oss emellan. Det skulle
            säkert båda partierna vinna på.
          </note>
          <note n="b918c83b">
            Jag är nästan förvånad över att Ingvar Carlsson tar upp säkerhetspolitiken.
            Jag såg Ingvar Carlsson efter
          </note>
          <note n="b0de3c8f">
            Mallorcamötet säga att hans vision är en situation där demokratiska
            länder kan skära ner sitt försvar genom samverkan. Men det är
            ju precis det som Maria Leissner velat att vi i Sverige skall
            diskutera. Vad händer om vi inom några år får en situation med
            en utvidgad försvarssamverkan i Europa där kanske t.o.m. Ryssland
            på ett eller annat sätt ordentligt har inlemmats i ett säkerhetspolitiskt
            samarbete? Då fördömdes det debattinlägget som på något sätt nationellt
            oansvarigt.
          </note>
          <note n="c6b3a54b">
            Apropå FN: FN:s generalsekreterare Boutros Boutros-Ghali har
            skrivit till FN:s säkerhetsråd och sagt:
          </note>
          <note n="57b9643a">
            Vi klarar inte upp situationen i Exjugoslavien. NATO
          </note>
          <note n="396d1f35">
            får ta över.
          </note>
          <note n="1f847bf5">
            Nu skall Sverige delta i den operationen. Jag förstår nästan
            inte hur försvarsministern kan sitta kvar så som han har fördömt
            tanken på en samverkan mellan
          </note>
          <note n="a1e47266">
            Sverige och NATO. När flygvapenchefen i våras ville förbereda
            oss inom PFF:s ram för ett samarbete mellan det svenska flygvapnet
            och NATO fick han tvärstopp. Det har vi KU-anmält. Nu verkar Ingvar
            Carlsson påstå att FN skulle ha lyckats i Jugoslavien.
          </note>
          <note n="2be9740d">
            Jag har i en diskussion med Ingvar Carlsson sagt att FN är bankrutt,
            och jag står för det uttalandet. Jag tror att jag har stöd av
            de allra flesta bedömare när det gäller FN:s situation. FN:s jubileumsår
            hade inte kunnat gå sämre än det gjort. Det beror på att medlemsstaterna
            har svikit FN. Det tragiska är att bland de medlemsstater som
            har svikit finns också Sverige.
          </note>
          <note n="285bd6ec">
            Anf. 29 GUDRUN SCHYMAN (v) replik
          </note>
          <note n="0d4208a1">
            Fru talman! Jag måste rätta till när det gäller en, som jag tror,
            missuppfattning hos Lars Leijonborg.
          </note>
          <note n="7083b7ee">
            Han sade: Vänsterpartiet vill att människor skall arbeta mindre
            och få mera bidrag. Men det är precis tvärtom. Vi tycker att människor
            skall arbeta mera, så att man inte är tvungen att få så mycket
            bidrag. Det handlar om mycket enkel matematik: Det är bättre att
            fler människor jobbar sex timmar än att få människor jobbar åtta
            timmar plus en massa övertid, medan resten är arbetslösa. Det
            är alltså mycket enkel matematik. Jag hoppas att vi kan vara överens
            om det.
          </note>
          <note n="3cee409b">
            Anf. 30 LARS LEIJONBORG (fp) replik
          </note>
          <note n="8e30ed45">
            Fru talman! Ofta när Gudrun Schyman talar om detta säger hon
            att det är enkelt. Då kan man alltid misstänka att det är någonting
            som ändå är ganska svårbegripligt. I det här fallet är det just
            så.
          </note>
          <note n="deb1fa5a">
            Det enkla är nämligen att om svenska folket skall jobba sex i
            stället för åtta timmar varje dag kommer
          </note>
          <note n="079d2259">
            Sverige att bli fattigare. Så är det. Det går inte att påstå
            någonting annat.
          </note>
          <note n="5ee4793d">
            Anf. 31 GUDRUN SCHYMAN (v) replik
          </note>
          <note n="f8c70bd5">
            Fru talman! Om det skulle vara på det sättet måste
          </note>
          <note n="1fbbfb90">
            Lars Leijonborg utgå från att arbetslösheten är gratis.
          </note>
          <note n="6d0f8cd8">
            Men det kostar på att vara arbetslös. Det kostar samhället att
            betala ut bidrag till arbetslösa vare sig det gäller a-kassa eller
            det gäller att dessutom fylla upp med socialbidrag, eftersom a-kassan
            inte räcker. Detta kostar. Det kostar oss skattebetalare, både
            dig och mig.
          </note>
          <note n="4573c49b">
            Det måste självklart vara bättre att människor arbetar och utför
            nyttiga arbeten - det finns ju en mängd sådana - i stället för
            att passivt sitta hemma och gå på a-kassa eller socialbidrag.
            Jag tycker att detta är enkelt.
          </note>
          <note n="d3201c9c">
            Jag tror att ni i Folkpartiet gör fel där. Ni försvårar så väldigt.
            Det enkla är faktiskt mycket bra. Det är dessutom lätt att genomföra
            det enkla, och det är inte så dumt när man jobbar inom politiken.
          </note>
          <note n="390cc2ea">
            Anf. 32 LARS LEIJONBORG (fp) replik
          </note>
          <note n="b740ab06">
            Fru talman! Det kostar om folk skall gå hem vid eftermiddagskaffet
            och ändå få fullt betalt. Arbetslösheten kostar också. Det är
            därför som vi aldrig får ge upp i den kampen. Vad ni har gjort
            är att ni har börjat dela på de jobb som finns i stället för att
            vara offensiva när det gäller att skapa nya jobb.
          </note>
          <note n="8fd469cb">
            Anf. 33 MARIANNE SAMUELSSON (mp)
          </note>
          <note n="b50993e5">
            replik
          </note>
          <note n="73777697">
            Fru talman! I min ungdom hade jag en känsla av att Folkpartiet
            var ett parti som värnade internationell solidaritet. Numera är
            Folkpartiet, det har jag upptäckt, det mest marknadsliberala partiet,
            i alla fall i svensk politik. Ni tycks inte bry er om någonting
            annat än ekonomisk tillväxt, utan någon som helst hänsyn till
            vare sig miljö eller internationell solidaritet.
          </note>
          <note n="7cfcb147">
            Lars Leijonborg undrade över tillväxtbegreppet.
          </note>
          <note n="5f17d983">
            Jag tror att det behövs en kurs hos en naturekonom.
          </note>
          <note n="046ece7c">
            Då skulle Lars Leijonborg kanske lättare förstå situationen i
            världen i dag. Naturresurserna är ju begränsade. 80 % av jordens
            resurser används av 20% av världens befolkning, nämligen av oss
            i den rika delen.
          </note>
          <note n="cb255e83">
            Det kallar jag inte för en hållbar utveckling. Det är i stället
            en katastrof för kommande generationer. Därför måste vi se till
            att vi får ett kretsloppssamhälle som är hållbart på lång sikt.
          </note>
          <note n="052e9577">
            Detta ger i och för sig ekonomisk tillväxt, men inte inom de
            traditionella ekonomiska tillväxtgrenarna utan inom de grenar
            som är hållbara på lång sikt. Det kan vara återvinning och återanvändning
            men också kultur, vård och omsorg samt andra delar som faktiskt
            ryms inom hållbar utveckling.
          </note>
          <note n="9db11d7e">
            När det gäller EU-perspektivet och internationellt samarbete
            kan jag bara säga att vi är för ett internationellt samarbete.
            Om Lars Leijonborg inte har förstått det har han nog inte läst
            någon skrift från Miljöpartiet de gröna. Vi kom till just därför
            att vi menade att det är viktigt att värna det internationella
            samarbetet och den enda jord vi har att leva på. Därför är vi
            för ett internationellt samarbete, men vi ser inte EU-
          </note>
          <note n="59f68d17">
            konceptet som lösningen på detta. EU är nämligen en bromskloss
            när det gäller miljöfrågorna.
          </note>
          <note n="a2339879">
            Flera av EU:s länder är totalt emot miljöförbättringar. Hitintills
            har vi bara fått tillfälliga undantag för de krav på bättre regler
            som vi tidigare haft i Sverige. Då sades det att EU skulle hinna
            i kapp oss.
          </note>
          <note n="3e9a00ee">
            Pyttsan! EU har inte hunnit i kapp oss. Vi riskerar att tappa
            de undantag som vi i dag har, och det skulle faktiskt vara ett
            stort bakslag på miljöområdet.
          </note>
          <note n="09240233">
            Jag minns 1990 års debatt här i kammaren. Då träffade Folkpartiet
            och Socialdemokraterna en skatteuppgörelse. Den byggde faktiskt
            på tillväxt. Ni sade att ni kunde sänka skatten därför att folk
            skulle jobba mera och vi därmed skulle få in pengar. Men jag tycker
            att ni i de här båda partierna behöver tänka er för när ni kritiserar
            varandra utifrån den ekonomiska situationen i Sverige. En hel
            del bygger ju på den skatteuppgörelse som ni tillsammans träffade.
          </note>
          <note n="cf459625">
            Anf. 34 LARS LEIJONBORG (fp) replik
          </note>
          <note n="ce46c51e">
            Fru talman! Jag behöver inte orda särskilt mycket om tillväxten,
            eftersom Marianne Samuelsson här sade att vi är överens. Det går
            att åstadkomma tillväxt inom ekologiska ramar. Låt oss då arbeta
            för det! Ni har dock alltför ofta motsatt er alla åtgärder i riktning
            mot tillväxt. Tyvärr har ni också i praktiken motarbetat internationell
            samverkan för miljön och därmed visat att ni inte har förstått
            att man inte kan hantera miljöproblem utan internationell samverkan.
          </note>
          <note n="e90f0d80">
            Anf. 35 MARIANNE SAMUELSSON (mp)
          </note>
          <note n="b50993e5">
            replik
          </note>
          <note n="3e57e283">
            Fru talman! I fråga om ekologiska ramar tror jag att vi skiljer
            oss åt. Det finns en hel del folkpartiförslag som jag inte kan
            se ryms inom de ekologiska ramarna när det gäller tillväxt.
          </note>
          <note n="20c1756e">
            Vi är för internationellt samarbete. Där det går att samarbeta
            för att stärka miljöfrågorna och värna den internationella solidariteten
            finns den gröna rörelsen med, och där jobbar vi. Vi är helt överens
            om att det här är viktigt, men kom inte och säg att vi inte är
            för den internationella solidariteten!
          </note>
          <note n="519209ea">
            Anf. 36 LARS LEIJONBORG (fp) replik
          </note>
          <note n="c755f38f">
            Fru talman! Nej, i ord, men varje gång det prövas i praktiken
            är ni emot.
          </note>
          <note n="393d107a">
            När det gäller ekologisk tillväxt har vi t.ex. föreslagit att
            skatteväxlingen skall vridas mot tjänstesektorn. Det är just ett
            exempel på ett område där tillväxten har bra miljöeffekter.
          </note>
          <note n="5bfc04a3">
            Anf. 37 GUDRUN SCHYMAN (v)
          </note>
          <note n="e65a5d6a">
            Fru talman! Jag vill som utgångspunkt för mitt anförande ta det
            glapp som finns mellan det som ofta sägs från talarstolarna och
            det som det talas om vid köksborden. Det finns ett glapp mellan
            det som är många människors vardag och det som beskrivs från den
            här talarstolen och det som också beskrevs i den regeringsförklaring
            som Ingvar Carlsson läste upp i går. Det är en väldigt stor skillnad
            här när det gäller verkligheten när man tittar på de punkter som
            rör barnens välfärd och de vuxnas ansvar.
          </note>
          <note n="412af69d">
            Full behovstäcknig inom barnomsorgen har i det närmaste uppnåtts
            enligt regeringsförklaringen. Men det är ett stort problem för
            många att barnomsorgen i dag inte fungerar, att det inte finns
            plats, att kommunerna inte kan leva upp till den barnomsorgslag
            som vi här i riksdagen har beslutat om. Det är ett stort problem
            att kvaliteten inom vård och omsorg över huvud taget håller på
            att försämras så till den milda grad att de som arbetar där flyr
            till andra länder. Jag tänker t.ex. på sjuksköterskorna. Det är
            ett stort problem att vi inte har den kompetens och den utveckling
            som vi faktiskt skulle behöva inom de här serviceområdena.
          </note>
          <note n="3ffe56bd">
            På samma sätt sade Ingvar Carlsson i går vad gäller skolan att
            det är resursslöseri för samhället om barn går ut med otillräckliga
            kunskaper - som vore det ett hot i framtiden, men det är redan
            en verklighet!
          </note>
          <note n="63e4fb8d">
            Vi har ju den situationen i Sveriges skolor i dag att många barn
            går ut med otillräckliga kunskaper och att många barn över huvud
            taget inte blir sedda. Vi har för stora klasser, vi har för få
            lärare och vi har för få vuxna. Det finns en oro som sprider sig.
          </note>
          <note n="68e9435c">
            Det finns också ett glapp när det gäller det som
          </note>
          <note n="76a79dc2">
            Sverige får höra och fått ta emot medalj för vid kvinnokonferensen
            i Peking - att vi är det mest jämställda landet i världen. Det
            är ett stort glapp mellan det priset och det som beskrivs i LO-rapporten
            Klass och kön där man talar just om glappet mellan talarstolarna
            och köksbordet. Man säger: Vi kan konstatera att den nuvarande
            socialdemokratiska regeringens politik konsekvent missgynnar kvinnor.
            Det är skrivet i LO-
          </note>
          <note n="9368029a">
            rapporten av LO:s medlemmar. Man säger: Alla försämringar i socialförsäkringar
            och bidragssytem slår ensidigt och orättvist mot LO-kvinnorna,
            den grupp som har de lägsta inkomsterna. Många hamnar under fattigdomsstrecket
            och har varken råd att bo hyfsat, eller att gå till tandläkare,
            eller att vara sjuka eller att vara föräldralediga. Jag citerar
            ur denna rapport som jag antar att Ingvar Carlsson har fått sig
            förelagd och kanske föredragen.
          </note>
          <note n="6c005ca2">
            Detta är en verklighet, och det är - vill jag påstå -
          </note>
          <note n="440aad7f">
            en konsekvens av regeringens ihärdiga ekonomiska politik som
            går ut på att anpassa den ekonomiska politiken till EU:s krav,
            till visionerna om konvergenskrav och valutaunioner. Jag tror
            inte att ni delar den visionen med särskilt många människor i
            det som är vår verklighet. Där har man andra visioner. Det gäller
            visioner om trygghet, solidaritet och rättvisa.
          </note>
          <note n="b86629e5">
            Det gäller visioner om att få leva i en trygg vardag där man
            vet att ungarna har det bra, att de får den undervisning som de
            behöver i skolan, att de får skollunch och att inte fritis är
            stängt så att de måste kryssa mellan olika vårdinrättningar och
            bli sjukskrivna för att de är stressade. Det gäller en vision
            om att det skall finnas fritidshem och bibliotek som är öppna.
            Det är något annat än konvergenskrav och valutaunion!
          </note>
          <note n="87f291ae">
            Den politik som regeringen bedriver och som lades fram i det
            konvergensprogram som Centerpartiet och märkligt nog också Miljöpartiet
            ställde sig bakom leder just till den verklighet som är mångas
            i dag med nedskärningar, social nedrustning och en mycket hög
            arbetslöshet, Ingvar Carlsson! Också detta berörs i den utmärkta
            lilla rapporten. Man ifrågasätter hela konvergensprogrammet. Man
            vet från andra utredningar i andra länder - det närmaste är Danmark,
            där fackföreningsrörelsen har tittat på detta - vilka effekterna
            blir av ett genomförande av konvergensprogrammet: Ökad arbetslöshet,
            framför allt inom offentlig sektor, dvs. det som är vårt gemensamma,
            alltså vården, omsorgen, utbildningen och kulturen.
          </note>
          <note n="db61775a">
            Det handlar om det som är arbetsmarknaden för oss kvinnor. Och
            vi som inte själva jobbar där behöver ha den fungerande för att
            kunna sköta våra jobb.
          </note>
          <note n="0cd0c620">
            Detta går man rakt in i utan att ifrågasätta, inte ens efter
            det katastrofval som vi haft när det gäller EU-
          </note>
          <note n="2d6e3bab">
            politiken och som visade ett stort misstroende för denna politik.
            Man är inte beredd att omvärdera, att ompröva. Och nu växer kritiken
            mot detta valutaprojekt. Det är inte bara Vänsterpartiet, det
            är inga sekterister, som kritiserar detta. Nu är det Rune Andersson,
            näringslivet och de höga herrarna. När skall ni lyssna, Ingvar
            Carlsson?
          </note>
          <note n="45a274a0">
            Skall det vara så att de människor får rätt som säger att det
            inte är någon idé att gå och rösta, för det är ingen som bryr
            sig i alla fall. Det var många som sade så i det här valet. Sedan
            ser man statsråd efter statsråd gå ut och säga att det här valet
            inte spelade någon roll.
          </note>
          <note n="58830e25">
            Det hade ingen betydelse. Nu skall vi köra på. Nu skall vi ge
            järnet med samma politik. Då är det klart att människor tappar
            förtroendet. Det är klart att glappet ökar mellan folk och folkvalda.
            Det är allvarligt och det bekymrar mig, och jag hoppas att det
            också bekymrar Ingvar Carlsson.
          </note>
          <note n="1b6394bc">
            Det finns ett annat glapp i regeringsförklaringen.
          </note>
          <note n="975f67ba">
            Det handlar om våldet. Ingvar Carlsson sade igår:
          </note>
          <note n="4e23e48a">
            Denna riksdag bestående av svenska folkets valda representanter
            kommer aldrig någonsin att tolerera att diskriminering, främlingsfientlighet
            och rasism får fotfäste i vårt land. Men det har det ju redan
            fått! Det är ju just det som det har fått! Det är just det vi
            ser runt omkring oss och det är just det som vi har kunnat läsa
            otaliga rapporter om: hur rasism och främlingsfientlighet gräver
            sig ned i vårt samhälle. Vi ser ju svarta människor få ligga och
            förblöda och dö utan att någon rör ett finger. Vi ser det i skolorna
            där man kan gå omkring med nazistmärken, trots att vi har en skola
            som skall bygga på humanismens grund och ha respekt för människor.
            Detta har fått fotfäste, och då måste någonting göras.
          </note>
          <note n="0d2168bf">
            Jag tror att det här glappet är allvarligt; glappet mellan det
            som sägs och det som görs, glappet mellan ord och handling, glappet
            mellan politisk retorik och praktisk handling. Jag tycker att
            det är vår uppgift att överbrygga det här glappet. Jag tror att
            det är helt nödvändigt om vi skall få en tilltro till politiken
            som det verktyg som ju vi inom arbetarrörelsen, Ingvar
          </note>
          <note n="5bc0f6c3">
            Carlsson, ändå är överens om att vi behöver för att stävja kortsiktiga
            ekonomiska vinstintressen. Det är verktyget för oss som inte har
            de feta plånböckerna, men som har fötterna och orden. Vi behöver
            det verktyget, men då måste det respekteras. Det kan bara göras
            om det finns ett samband mellan ord och handling - att rättvisa
            inte bara är ett ord, utan att vi också är rättvisa och att vi
            gör det rättvisa, att solidaritet inte bara är ett modeord utan
            att vi är solidariska och lever solidariskt.
          </note>
          <note n="3aecc041">
            Det finns mycket att göra. Det som gläder mig är att ekonomin
            går framåt. Jag ser det naturligtvis som ett resultat av det mycket
            konstruktiva samarbete som regeringen och Vänsterpartiet hade
            efter förra valet när vi fullt ut och mycket konstruktivt utnyttjade
            vänstermajoriteten som finns i den här riksdagen. Vi fick 114
            miljarder kronor i besparingar och inkomstförstärkningar. Det
            var duktigt. Jag tycker att vi var konstruktiva. Vi har sett resultatet
            av detta under det första halvåret. Jag tycker att vi skall använda
            oss av det resultatet på samma sätt som vi använder oss av vänstermajoriteter
            i kommuner och landsting runt om i detta avlånga land. Göteborg
            är ett exempel. Där går det alldeles utmärkt bra att forma och
            bygga en politik som grundar sig på arbetarrörelsens värderingar.
          </note>
          <note n="3c4a52ba">
            Jag har förslag på samarbetsområden, Ingvar
          </note>
          <note n="6a9c0919">
            Carlsson! För det första har statsfinanserna blivit så pass mycket
            bättre att det finns alla skäl i världen att ifrågasätta en del
            av de besparingar som regeringen totade ihop med Centerpartiet.
            Jag tänker på nivån i akassan. Detta skall träda i kraft den 1
            januari, men det behöver inte göra det. Det ekonomiska läget kan
            inte motivera denna sänkning som ju också får återverkningar på
            både lönebildningen och möjligheterna för de arbetslösa att studera.
            Det där kan ju Ingvar Carlsson.
          </note>
          <note n="70cedfa6">
            Jag tycker att man helt enkelt skall låta bli att sänka nivån
            i a-kassan.
          </note>
          <note n="fb470bee">
            För det andra gäller det läget i kommunerna. Vi måste rimligen,
            Ingvar Carlsson, om vi vill ta ansvar för den gemensamma sektor
            som innefattar vård, omsorg, utbildning, kultur, kvinnors arbetsmarknad
            och vår vardagliga trygghet, också se till att skapa ekonomiskt
            utrymme så att kommunerna kan växa.
          </note>
          <note n="1fba6533">
            Det beskedet tycker jag att det vore bra om vi kunde ge i dag.
            Jag tror att det också skulle underlätta en lösning av den strejk
            som nu pågår. Där ser jag fram emot ett samarbete, så att vi kan
            behålla och utveckla välfärden.
          </note>
          <note n="da31ef5e">
            Arbetstidsförkortningen har jag pratat om tidigare med Lars Leijonborg.
            Jag antar att Ingvar Carlsson inte har svårare för att räkna han
            heller, utan förstår att detta är en nödvändig och även ur livskvalitetssynpunkt
            god reform, som det finns all anledning att sätta fart på. Vi
            skall inte ta ut frukterna av ny teknik inom den traditionella
            industrin i massarbetslöshet, utan vi skall sänka den dagliga
            arbetstiden, föra över arbete till områden där det är nödvändigt,
            viktigt och riktigt.
          </note>
          <note n="91f69440">
            Ett sådant område är just miljön, den miljöomställning som det
            är nödvändigt för oss i västvärlden generellt att gå in i. Det
            handlar om energisystem, om byggande, om boende, om att gå in
            i en samhällsutveckling som bygger på hållbarhet också för kommande
            generationer. Skatteväxling finns naturligtvis med. Där samarbetar
            vi redan.
          </note>
          <note n="77c37b9b">
            Det handlar om utbildningen. Det behövs utbildningssatsningar,
            och där tror jag att vi är överens. Det behövs stora grundläggande
            förstärkningar, ända från grundskola och upp på forskarnivå. Det
            är där vi skall satsa pengar och kunskaper för att se till att
            Sverige inte skall konkurrera som ett låglöneland, utan vi skall
            ligga i täten.
          </note>
          <note n="c71090b3">
            Detta är områden som jag tror skulle passa alldeles utmärkt för
            arbetarrörelsens partier att samarbeta omkring. Jag ser verkligen
            fram emot det.
          </note>
          <note n="8dfbb984">
            (Applåder)
          </note>
          <note n="84e31010">
            Anf. 38 Statsminister INGVAR
          </note>
          <note n="fa52bd23">
            CARLSSON (s) replik
          </note>
          <note n="43f9f392">
            Fru talman! Nej, Gudrun Schyman, det blir inget samarbete om
            det som Gudrun Schyman har sagt från denna talarstol. Om jag skulle
            gå in på det samarbetet och lägga om politiken på det sättet,
            skulle vi rasera ett helt års mödosamt arbete för att få fast
            mark under fötterna igen.
          </note>
          <note n="77355df2">
            Det Gudrun Schyman ägnade sig åt här var ren och skär populism.
            Det går inte att ta ansvar för Sverige om man inte är beredd att
            också fatta de svåra besluten, om man omedelbart när man ser att
            det börjar bli bättre säger: Nu kan vi börja spendera pengar igen.
            Det går inte, Gudrun Schyman, att ta ansvar för Sverige och skälla
            på ett konvergensprogram som, om man går ifrån ordet och tittar
            på vad det handlar om, skall se till att utgifter och inkomster
            går ihop. Det är vad det handlar om. Går man inte med i EU måste
            man ha ännu större krav på sig.
          </note>
          <note n="c96b36b9">
            Men Gudrun Schyman ägnade sig åt att från riksdagens talarstol
            låtsas att bara vi blir kvitt konvergensprogrammet skall vi kunna
            börja satsa på den offentliga sektorn. Jag tycker att det var
            ett ganska skrämmande anförande som Gudrun Schyman höll här. Det
            visar att Vänsterpartiet uppenbarligen inte menade allvar efter
            1994 års val, när ni sade att ni ville vara med och ta ansvar.
            Jag konstaterar det. Det är tråkigt, men så är det.
          </note>
          <note n="9c131e56">
            Den gemensamma sektorn blir det ingenting av om man inte har
            en stabil och säker ekonomi. Hur skall vi kunna satsa på skolan
            om vi inte har resurser?
          </note>
          <note n="0a1fe397">
            Hur skall vi kunna klara äldreomsorgen om vi skall låna till
            den? Hur skall det bli med våra barn och barnbarn om vi skall
            fortsätta att skjuta en stor skuld på framtiden och på dem? Det
            är det som blir resultatet av Vänsterpartiets politik. Det var
            därför som det inte gick att fortsätta samarbetet med er.
          </note>
          <note n="f9a2a45c">
            När det gäller framtiden noterar jag nu att Vänsterpartiet gärna
            vill vara med på tåget. Vänsterpartiet märker nu att det går bra,
            och därför säger man: Jamen, vi vill ändå samverka med socialdemokraterna.
          </note>
          <note n="b3635e82">
            Ni kan inte ena sekunden i talarstolen döma ut vår politik och
            i nästa sekund komma och säga: Nu vill vi samarbeta, nu är vi
            ihop inom arbetarrörelsen. Det är så avslöjande så det är en nedvärdering
            av kammarens ledamöter, av alla de människor runt om i landet
            som lyssnar på detta.
          </note>
          <note n="0db54378">
            Man kan inte ena stunden säga att socialdemokraterna driver en
            orättvis politik, den är icke jämställd, inte tillräcklig gentemot
            löntagarna och nästa minut säga: Vi vill ändå samarbeta med er.
            Det blir ett helt otänkbart klimat.
          </note>
          <note n="b876e1b2">
            När det gäller jämställdheten har FN utsett Sverige till världens
            mest jämställda land. Innehållet i
          </note>
          <note n="4dd721d0">
            Gudrun Schymans inlägg är egentligen att det är fantastiskt dåligt
            att vi bara kom på första plats. Vi måste göra någonting betydligt
            bättre.
          </note>
          <note n="d7556b7d">
            Till slut: Så länge jag kan minnas, Gudrun Schyman, har Vänsterpartiet
            krävt sänkt matmoms. Det var den viktigaste frågan för jämlikhet
            och rättvisa. Nu har vi lagt fram ett förslag om 9 % sänkning
            av matmomsen. Då kallar Gudrun Schyman detta för gåsleversocialism.
            Är det gåsleversocialism som Vänsterpartiet har kämpat för i alla
            dessa år?
          </note>
          <note n="c9b98975">
            Anf. 39 GUDRUN SCHYMAN (v) replik
          </note>
          <note n="524f2724">
            Fru talman! Nej, Ingvar Carlsson, vi har inte alls kämpat för
            gåsleversocialism och vi kommer inte att göra det heller. Men
            vi har heller aldrig kämpat för att vi skall sänka matmomsen och
            betala detta med sänkt a-kassa, sänkt sjukförsäkring och halverat
            barnbidrag.
          </note>
          <note n="aafd4e03">
            Vi har inte tyckt det förut och vi tänker inte tycka att det
            är bra nu heller. Det där har vi ju dragit ett par gånger Ingvar
            Carlsson och jag, så det behöver vi kanske inte prata så väldigt
            mycket mer om.
          </note>
          <note n="86be0709">
            Men frågorna runt konvergensprogrammet tycker jag är intressanta.
            Det som Ingvar Carlsson säger nu är att konvergensprogrammet är
            detsamma som en stabil och säker ekonomi. Vi är inte överens där.
            Det är så det är, Ingvar Carlsson.
          </note>
          <note n="5a851751">
            Konvergensprogrammet tar varken hänsyn till människor eller till
            miljö. Konvergensprogrammet kommer på kollisionskurs med arbetslöshetsbekämpning.
            Det är så det är. Fler och fler rapporter visar att det är just
            på det viset. Blir det kollision mellan arbetslöshetsbekämpning
            och något av konvergenskraven menar vi att det i dagens läge är
            arbetslöshetsbekämpning som gäller.
          </note>
          <note n="968eea62">
            Det är klart att vi vill samarbeta om att få ner arbetslösheten.
            Det vore väl märkligt av oss att sitta här i riksdagen om vi inte
            skulle vilja samarbeta om att få ner arbetslösheten och skapa
            mer av rättvisa. Det vill vi. Men samarbete är aldrig något självändamål,
            Ingvar Carlsson. Det gäller inte att bara stödja alla förslag
            som socialdemokraterna kommer med, för att man då visar sig duktig,
            modig och att man orkar. Är det dåliga förslag så är det. Då skall
            de kritiseras och sedan lägger vi fram bättre förslag. Och så
            hoppas vi på samarbete, för vi vet ju att det är väldigt många
            också hos Ingvar Carlsson som tycker som vi.
          </note>
          <note n="00bb7ee9">
            Anf. 40 Statsminister INGVAR
          </note>
          <note n="fa52bd23">
            CARLSSON (s) replik
          </note>
          <note n="3dce1b72">
            Fru talman! Gudrun Schyman får faktiskt bestämma sig, antingen
            bedriver socialdemokratin i praktiskt taget alla avseenden, när
            det gäller rättvisa, när det gäller arbetslöshetsbekämpning, när
            det gäller jämställdhet en urusel politik. Då skall ni inte ha
            med oss att göra. Eller också är vi ett parti som faktiskt kan
            ta
          </note>
          <note n="025a6752">
            Sverige ur den här ekonomiska krisen, ett parti som har handlingskraft,
            som orkar ta de svåra besluten, och då vill ni vara med på den
            vagnen.
          </note>
          <note n="e607b282">
            Det går inte, Gudrun Schyman, att ha båda dessa ståndpunkter,
            inte i samma debatt, inte i samma inlägg. Därför är ni inte trovärdiga
            som samarbetspartner.
          </note>
          <note n="62e160d1">
            Ännu mer avlägset blir det när Gudrun Schyman tar upp och ställer
            konvergensprogrammet i en motsatsställning till kampen mot arbetslöshet.
            Vänsterpartiets linje när det gäller att bekämpa arbetslösheten
            är att strunta i statsfinanserna, att strunta i budgetunderskottet.
            Det är det som konvergensprogrammet handlar om. Det är att strunta
            i om vi har en låg inflation eller inte.
          </note>
          <note n="0ee91837">
            Har man den ekonomiska basen för sitt handlande menar jag att
            det faktiskt blir ganska ointressant för oss att samarbeta med
            er. Efter Gudrun Schymans inlägg i dag måste jag säga att mitt
            intresse inte har ökat, om jag skall uttrycka mig försiktigt.
          </note>
          <note n="92a5d2e1">
            Sedan, Gudrun Schyman, skall jag komma tillbaka till debatten
            om gåsleversocialism, för så här enkelt är det inte, så enkelt
            skall man inte komma ifrån en fråga som Vänsterpartiet har sagt
            är en av de viktigaste jämlikhets- och rättvisefrågorna. Sänkt
            matmoms är bra för pensionärerna, bra för låginkomsttagarna, bra
            för barnfamiljerna. Ja, det är riktigt. Det är det.
          </note>
          <note n="d4f55623">
            Den sänkning som vi föreslår innebär 5 000 kr mindre i utgifter
            för en trebarnsfamilj. Det betyder väldigt mycket i låginkomsttagarnas
            budget. Det betyder väldigt mycket för många löntagare, liksom
            för de arbetslösa. Men när vi föreslog denna sänkning på
          </note>
          <note n="a8256153">
            9 %, då bytte Gudrun Schyman fot.
          </note>
          <note n="51aa5a33">
            Det var inte bara så att ni sade att ni inte ville gå med på
            detta därför att ni ville använda pengarna till annat. Ni använde
            för denna kraftiga sänkning av matmomsen ordet gåsleversocialism.
            Jag vet inte i vilka kretsar Gudrun Schyman umgås, men jag ser
            en del i veckotidningarna där jag möjligen kan tro att det förekommer
            gåslever. Men, Gudrun Schyman, för
          </note>
          <note n="4ef4404f">
            98 % av Sveriges befolkning är det inte gåslever på bordet. Det
            är köttbullar, det är potatis, det är makaroner, det är morötter.
            För de människorna betyder en sänkning av matmomsen faktiskt väldigt
            mycket.
          </note>
          <note n="e6ff13a5">
            Er politik innebär att ni måste höja matmomsen, från 21 % till
            25 %. Jag kan försäkra Gudrun Schyman att när medborgarna upptäcker
            detta kommer den rutschning i utförsbacken som redan har börjat
            för
          </note>
          <note n="14084907">
            Vänsterpartiet att fortsätta. Det här berör människorna i hög
            grad i deras vardag.
          </note>
          <note n="9689a28e">
            För att återknyta till Gudrun Schymans inlägg här förut: Det
            kan bli ett väldigt stort glapp mellan Vänsterpartiets retorik
            och den praktiska politik det i verkligheten för.
          </note>
          <note n="8dfbb984">
            (Applåder)
          </note>
          <note n="267fe267">
            Anf. 41 GUDRUN SCHYMAN (v) replik
          </note>
          <note n="4312b636">
            Fru talman! Jag är inte särskilt orolig för det, Ingvar Carlsson,
            av det enkla skälet att de flesta människor kan räkna.
          </note>
          <note n="94f9ff92">
            Man vet vad det kostar att sänka a-kassan till
          </note>
          <note n="2c8ea929">
            75 %. Man vet vad det blir för effekter på det studiebidrag som
            man skulle ha fått om man hade studerat i stället för att vara
            arbetslös. Man vet vad det har för effekter när man sänker barnbidraget.
            Man vet vad det har för effekter att sänka sjukpenningen. Det
            finns människor som har räknat på detta. De tycker inte att det
            är någon särskilt klok idé att använda pengarna så att man tar
            från dem som just ingenting har för att sänka matmomsen för alla.
          </note>
          <note n="75683a15">
            Det är faktiskt så, Ingvar Carlsson. Man säger ibland att det
            politiska minnet är kort, men jag tror att det sträcker sig åtminstone
            så långt att man kommer ihåg hur förslaget såg ut när det presenterades
            i våras.
          </note>
          <note n="fd5a787e">
            Jag tror att Ingvar Carlsson kan komma ihåg det också.
          </note>
          <note n="5bcd0811">
            Så till detta med att vi inte skulle vilja ha med
          </note>
          <note n="1b9c40b6">
            Socialdemokraterna att göra. Det är klart att vi vill det, av
            många goda skäl. Framför allt vill vi påverka politiken. Men vi
            har också många gemensamma intressen, Ingvar Carlsson, genom att
            vi är arbetarrörelsepartier och genom att vi ganska väl vet hur
            människors vardag ser ut, såväl hemma vid köksbordet som på arbetsplatserna
            och arbetslöshetskaféerna. Det vet vi.
          </note>
          <note n="869f20f6">
            Jag skulle önska, Ingvar Carlsson, att det gick att få lika mycket
            klokhet i den här kammaren som det går att få i många kommuner
            och landsting runt om i landet. Där samarbetar vi med de utgångspunkter
            som vi har som arbetarrörelsepartier och med en facklig grund
            för vårt samarbete. Där värnar vi om de områden och verksamheter
            som finns i kommuner och landsting, det som innebär tryggheten
            i vardagen och arbete för oss kvinnor.
          </note>
          <note n="28e457a2">
            Jag är lika orolig som de som har skrivit rapporten
          </note>
          <note n="dce08b12">
            Klass och kön över Socialdemokraternas vandring högerut och det
            faktum att det är de svagaste som drabbas värst och att jämställdheten
            håller på att glida åt ett helt annat håll än vi trodde efter
            valet 1994.
          </note>
          <note n="454ec190">
            Det valresultatet, Ingvar Carlsson, anser jag att vi som politiker
            skall använda oss av. Jag är väldigt bekymrad över att socialdemokraterna
            inte vågar stå upp för sina egna valresultat.
          </note>
          <note n="d7bd427c">
            Anf. 42 MARIANNE SAMUELSSON (mp)
          </note>
          <note n="c13d6a82">
            Herr talman, TV-tittare, radiolyssnare, riksdagsledamöter! Frankrikes
            president har återigen visat sin arrogans gentemot världens folk
            genom att spränga ännu ett kärnvapenprov. Chiracs handling är
            ett slag i ansiktet på nedrustningsarbetet, ett slag i ansiktet
            på den samlade världsopinionen, men allra mest ett slag i ansiktet
            på dagens och morgondagens barn.
          </note>
          <note n="8451d8af">
            Vi måste visa vår avsky. Sverige måste kraftfullt markera att
            vi inte tolererar dessa övergrepp. Vi måste gå från ord till handling.
          </note>
          <note n="172e6c0a">
            Att omedelbart kalla hem den svenska ambassadören från Frankrike
            och samtidigt förstärka bojkotten av franska varor är enkla men
            mycket klara markeringar. Genom att visa både politikernas makt
            och konsumenternas makt får vi en kraftfull protest. Tillsammans
            är vi starka.
          </note>
          <note n="495aaf92">
            I dag sammanträder EU-kommissionen. Det har sagts mig att Ritt
            Bjerregaard, den danska kommissionären, tänker begära att § 34
            i Euroatomstadgan används för att stoppa fortsatta provsprängningar.
          </note>
          <note n="a7c60ee6">
            Vilka direktiv har regeringen gett till Sveriges kommissionär,
            Anita Gradin? Kommer hon att stödja det danska kravet, Ingvar
            Carlsson?
          </note>
          <note n="81df5159">
            En anledning till medlemskapet i den europeiska unionen var enligt
            Ingvar Carlsson att vi skulle kunna påverka EU:s beslut. Kommer
            Sverige att utnyttja sin möjlighet att göra det i dag, Ingvar
            Carlsson?
          </note>
          <note n="0b06c693">
            Herr talman! I valet av ledamöter till Europaparlamentet blev
            resultatet mycket tydligt. Närmre 30 %
          </note>
          <note n="7974c5f6">
            av de som valde att rösta valde att lägga sin röst på något av
            de uttalat EU-kritiska partierna, Miljöpartiet och Vänsterpartiet.
            Många andra valde att kryssa för
          </note>
          <note n="161ddb4d">
            EU-kritiska kandidater på andra partiers valsedlar.
          </note>
          <note n="83edfb1c">
            Samtidigt valde 60 % av de röstberättigade att stanna hemma.
            Detta valresultat visar klart och tydligt att det hos det svenska
            folket finns en motvilja mot och ett ointresse och en oförståelse
            för den europeiska unionen. Detta är ingenting unikt för Sverige,
            utan dessa valresultat återfinns runt om i Europa.
          </note>
          <note n="503ecf02">
            Hur kan man misslyckas att tolka dessa signaler?
          </note>
          <note n="2621bfda">
            Det är för mig helt obegripligt. Hur man gör för att missförstå
            folkets ovilja mot att styras av byråkrater och lobbyister i Bryssel
            och Strasbourg, det är för mig obegripligt. Valet handlade om
            mer eller mindre union. Det svenska folket har gett sitt svar.
            Den europeiska unionen är inte folkets union.
          </note>
          <note n="ef33baa8">
            Herr talman! Valet till Europaparlamentet måste ses i ljuset
            av regeringens EU-politik. Vi fick efter valrörelsen höra att
            det låga valresultatet berodde på att nej-partierna lyckades göra
            EU-valet till ett jaeller nejval igen.
          </note>
          <note n="46b6e4aa">
            Detta är inte sant. Det tyder bara på att japartierna inte vågar
            se verkligheten eller väljarna i ögonen.
          </note>
          <note n="8a344849">
            Sanningen är nämligen den att regeringen i valrörelsen vägrade
            att visa sina kort inför regeringskonferensen som skall hållas
            nästa år. Det fanns alltså inga framtidsfrågor att debattera.
            Vi visste inte var regeringen stod. Vi fick inga besked. Därmed
            hade väljarna heller inte någon som helst chans att sätta sig
            in i frågan om vart EU är på väg.
          </note>
          <note n="a938d38b">
            Den ideologiska debatten om EU:s framtid och
          </note>
          <note n="57a58d23">
            EU-samarbetet hade avsevärt gynnat arbetet inför nästa års regeringskonferens.
          </note>
          <note n="e40bfe1e">
            Herr talman! Det är inte mindre än ett år sedan det var folkomröstning,
            vilket ledde till att Sverige blev medlem i den europeiska unionen.
            Miljöpartiet har accepterat valresultatet, och även om folkviljan
            vad gäller medlemskap i dag är övervägande negativ vill vi nu
            inte ha en ny folkomröstning om medlemskapet som en del påstår.
            Folkomröstning är ett demokratiskt instrument, och det skall användas
            så att det blir ett bra instrument.
          </note>
          <note n="aa5b5427">
            Vi vill ha en ny folkomröstning om förhandlingsresultatet efter
            regeringskonferensen, och tillsammans med den vill vi ha ett avgörande
            beslut om Sverige skall vara med i EMU eller inte.
          </note>
          <note n="97c65645">
            Jag vill veta om Ingvar Carlsson är villig att stödja en ny folkomröstning
            efter regeringskonferensen eller om han anser att även den frågan
            skall kunna avgöras av en riksdag som är betydligt mer positiv
            till EU än svenska folket.
          </note>
          <note n="d10444d0">
            Herr talman! Det är en ljus bild som Ingvar Carlsson målar upp
            i sin regeringsförklaring. 100 000 nya arbetstillfällen påstås
            ha tillkommit under det senaste året. Arbetsmarknadsstyrelsens
            information från augusti ger en något annan bild. I jämförelse
            med augusti förra året visar det sig att antalet arbetslösa i
            stort sett är oförändrat. Regeringen har med olika åtgärder lyckats
            få i gång arbetsmarknaden, men det har inte lett till fler arbetstillfällen.
            Jag skulle vilja höra varför man i nuvarande läge inte kan se
            miljön som något som ger framtida arbetsplatser. Miljöarbetet
            ger arbetstillfällen men också en sundare värld att leva i. Det
            kommer aldrig att bli ett bättre tillfälle att ta vara på alla
            dem som är sysslolösa i dag i jobb som ändå måste utföras. När
            vi förra gången satt i riksdagen och krävde miljöåtgärder var
            argumenten mot dem att det tyvärr var så ont om arbetskraft att
            det inte gick att genomföra några miljöåtgärder. Men sedan dess
            har vi haft gott om arbetskraft under en lång period. Det borde
            nu vara läge att genomföra en mängd miljöåtgärder.
          </note>
          <note n="01032e21">
            Vi har dock tillsammans med regeringen lyckats visa att det går
            att genomföra positiva miljöjobb, bl.a.
          </note>
          <note n="4e2a216b">
            genom den allergisanering av skolor och daghem som vi gemensamt
            beslutade om.
          </note>
          <note n="28fb1d50">
            Låt oss, Ingvar Carlsson, nu gå vidare med miljöjobben. Det är
            dags att skatteväxla!
          </note>
          <note n="a3acf376">
            Genom att höja skatterna på energi och råvaror och samtidigt
            sänka arbetsgivaravgifterna gör vi miljön en välgärning och möjliggör
            samtidigt för kommuner, landsting och småföretagare att behålla
            sin personal. Med den skatteväxling som Miljöpartiet har föreslagit,
            att 1,5 % av arbetsgivaravgiften skulle finansieras av energiskatter,
            skulle ca 10 000 av de jobb som nu är hotade inom kommuner och
            landsting kunna behållas. Skatteväxlingen ger en möjlighet att
            överföra en del av exportindustrins vinster till den offentliga
            sektorn, där pengarna så väl behövs i dag, för att inte nedskärningarna
            också skall drabba kvaliteten.
          </note>
          <note n="7c6105fe">
            Herr talman! AMS konstaterar att kvinnorna får ökade problem
            på arbetsmarknaden. Antalet arbetslösa kvinnor ökar medan antalet
            arbetslösa män minskar. Antalet deltidsarbetslösa kvinnor är nästan
            fyra gånger så stort som antalet män i samma situation.
          </note>
          <note n="59c1196f">
            Ingvar Carlsson talar så varmt om att EU skulle kunna bli en
            sysselsättningsunion. Jag tycker också att arbetsmarknadsfrågorna
            inom EU är otroligt viktiga, men jag tror inte att EU skulle kunna
            lösa problemen här hemma. EU har 18 miljoner arbetslösa. Hälften
            av kvinnorna finns inte med i statistiken, eftersom de aldrig
            varit ute på arbetsmarknaden och räknas därför inte. Jag tror
            inte att vi via EU kan få nya jobb, utan det behövs kraftfulla
            åtgärder här hemma för att styra det hela så att bl.a. kvinnorna
            får jobb i framtiden. Vi måste se de signaler som nu ges om att
            det är kvinnojobben som drabbas, för jämställdhetens skull. Det
            är också viktigt att se detta när man talar om avgiftssystem och
            om att ha försäkringar via arbetsgivaren. Hur kommer de deltidsarbetandes,
            de tillfälligt arbetandes och framför allt kvinnornas försäkringssystem
            att se ut i framtiden om man antar de nya modeller som tycks vara
            populära i dag?
          </note>
          <note n="b2d2f4df">
            Herr talman! Jag håller med regeringen om att det behövs samarbete
            för att klara de viktiga frågorna för att få en hållbar utveckling
            - en tillväxt som inte bygger på gamla traditionella tillväxtkrav
            med mer betong och asfalt utan en hållbar tillväxt där människan
            och miljön sätts i centrum.
          </note>
          <note n="6f576575">
            I regeringsförklaringen finns många vackra ord, men är det ord
            som förpliktar? När det kommer till konkret handling är det tomt,
            ekande tomt. Visserligen säger regeringen att den skall ta till
            vara nationens främsta tillgång, människans vilja till arbete
            och skapande. Det låter tilltalande och vackert, men i praktiken
            har vi hittills inte sett något av detta. Som exempel kan jag
            nämna vårt krav på att dela på jobben genom att förkorta arbetstiden.
            Detta har konsekvent avfärdats av regeringen. Från småbarnsföräldrar
            som ville vidareutbilda sig tog ni bort svuxa-bidraget.
          </note>
          <note n="f02d5604">
            Det är faktiskt en katastrof för många, framför allt kvinnor
            med småbarn som sitter med stora studieskulder och som inte kan
            fullfölja sina studier därför att de missat detta bidrag och helt
            enkelt inte har råd att studera vidare. Den studieskuld de har
            kommer naturligtvis skattebetalarna på sikt att få betala tillbaka.
            Har man inte konkurrensmöjligheter genom en färdig utbildning
            har man väldigt svårt att ta sig in på arbetsmarknaden. Det borde
            ha varit viktigt att diskutera svuxa utifrån inkomstprövning i
            stället för att helt ta bort det. Då hade vi kanske sluppit de
            problem som vi kan se i dag och som framför allt drabbar kvinnorna.
          </note>
          <note n="79fd13ad">
            Med arbetslöshet får vi också utanförskap, människor som inte
            känner sig delaktiga i samhället därför att de inte behövs. Det
            är en farlig situation. Det tvåtredjedelssamhälle som vi går emot
            kommer att skapa en ickelojalitet med samhället. Om man inte känner
            samhörighet, om man inte känner att man behövs, då har man inte
            heller någon anledning att ställa upp. Jag ser att det ökande
            våldet i samhället i dag har ett samband med att människor känner
            sig utanför, känner att de inte behövs, inte hör hemma i samhället.
            Vi måste ta krafttag, för utanförskapet är det största samhällshot
            som vi står inför.
          </note>
          <note n="8a04c3bd">
            Herr talman! Det är viktiga frågor som skall diskuteras under
            det kommande året, en av dem är energifrågan. Vi måste se till
            att en avveckling av kärnkraften kommer i gång. Den svenska kärnkraften
            bör avvecklas - det har vi ett beslut på. Kärnkraften är både
            kostsam och farlig. Den är farlig för de människor som arbetar
            i urangruvorna, den är farlig med tanke på risk för haverier och
            den är farlig för kommande generationer eftersom vi fortfarande
            inte har löst slutförvaringsproblemen. Det är kommande generationer
            som skall ta ansvar för de sophögar som vi i dag skapar via våra
            kärnkraftverk. Därför behöver vi se till att sluta att producera
            detta livsfarliga avfall, lyfta blicken och börja satsa på de
            energikällor som är långsiktigt hållbara, sol och vind, vidta
            energisparande åtgärder och satsa på ny energiteknik. Det är fullt
            möjligt i dag, om bara viljan finns.
          </note>
          <note n="8a5e6e90">
            Därför, Ingvar Carlsson, är det dags att ge svar på frågorna:
          </note>
          <note n="6a91ba13">
            Tänker ni under denna mandatperiod påbörja kärnkraftsavvecklingen?
          </note>
          <note n="59d83b4f">
            Tänker ni nu ge industrin signaler om att det är dags att energieffektivisera?
          </note>
          <note n="3f4e70cf">
            Är ni beredda att skatteväxla för jobbens och miljöns skull?
          </note>
          <note n="8aa345af">
            Är ni beredda att dela på jobben - genom arbetstidsförkortning?
          </note>
          <note n="095c1437">
            Vi i Miljöpartiet de gröna är villiga att vara med och ta tuffa
            beslut, men det måste leda till en hållbar utveckling och en rättvis
            fördelning.
          </note>
          <note n="8dfbb984">
            (Applåder)
          </note>
          <note n="52d3ea71">
            Anf. 43 Statsminister INGVAR
          </note>
          <note n="fa52bd23">
            CARLSSON (s) replik
          </note>
          <note n="120a53c0">
            Herr talman! Det är tre frågor jag vill ta upp med
          </note>
          <note n="0b46ba98">
            Miljöpartiet.
          </note>
          <note n="e5e55550">
            Hur kan det komma sig att Miljöpartiet i Sverige anser att vi
            inte bara får svårt att driva vissa frågor utan att det rent av
            blir mycket dåliga konsekvenser av ett medlemskap i EU? Miljöpartiets
            systerpartier ute i Europa inte bara säger att de vill vara medlemmar
            i EU.
          </note>
          <note n="1aa3f6cc">
            De säger dessutom att de vill driva ett mycket långtgående samarbete.
            Hur kan ni med liknande värderingar dra så totalt felaktiga slutsatser?
            Hur kan
          </note>
          <note n="b75280f2">
            Marianne Samuelsson i sin kritik mot t.ex. oss socialdemokrater
            vara så kategorisk att hon samtidigt klipper huvudet av sina partivänner
            ute i Europa. Jag skulle känna mig litet obehagligt berörd om
            jag hade gjort så mot mina patikamrater.
          </note>
          <note n="38ccefb7">
            Det andra som jag tycker är märkligt är att Marianne Samuelsson
            frågar vilka direktiv som regeringen har gett till Anita Gradin
            när det gäller kärnvapenprovsprängningarna. Marianne Samuelsson
            och andra från nej-sidan var ute i valrörelsen och sade: Tro inte
            ett ögonblick att man har något inflytande över kommissionärerna.
            De är helt bundna och har inte någon anknytning till detta.
          </note>
          <note n="0cff4676">
            Det var ett helt riktigt påpekande. Men nu plötsligt skulle vi
            ge direktiv till Anita Gradin om hur hon skall agera. Det måste
            ju vara något samband mellan det som ni säger ute i landet under
            en valrörelse och det som ni säger här i riksdagen.
          </note>
          <note n="f09f4660">
            Den tredje frågan måste vi ändå klara ut nu, en gång för alla.
            Miljöpartiet vill underkänna - det har ni gjort i valrörelsen
            och det vill ni göra genom en folkomröstning - den folkomröstning
            om EU-
          </note>
          <note n="c497b45d">
            medlemskap som vi hade för mindre än ett år sedan, då 83 % av
            svenska folket deltog. Samtidigt vill Miljöpartiet inom en relativt
            nära tid anordna tre nya folkomröstningar. Jag måste säga att
            detta är att driva med svenska folket. Det är att taktisera sönder
            svensk demokrati. Jag menar att Miljöpartiet här ger sig in på
            en väldigt farlig väg om man med ett viktigt demokratiskt instrument
            skall göra detta till en ren taktikfråga.
          </note>
          <note n="76d41ded">
            Anf. 44 MARIANNE SAMUELSSON (mp)
          </note>
          <note n="b50993e5">
            replik
          </note>
          <note n="72751836">
            Herr talman! När det gäller folkomröstningen tydliggjorde jag
            i mitt anförande att vi inte ville ha en ny folkomröstning om
            det som svenska folket har röstat om, utan om det som kommer.
            Vi har inte sagt att det skall hållas tre nya folkomröstningar,
            utan vi hoppas att EMU och regeringsförhandlingarna kan föras
            ihop.
          </note>
          <note n="e5dbd1c4">
            Det skulle underlätta.
          </note>
          <note n="5c55365e">
            Jag vill tacka för att statsministern bekräftade att vi hade
            rätt om kommissionen. Under valrörelsen sade han att vi hade fel
            om att det inte var något samband mellan regeringarna och kommissionen,
            utan att det var en röst via kommissionen.
          </note>
          <note n="5827baae">
            Angående Miljöpartiet de gröna i EU-parlamentet råder det delade
            meningar om ifall man är för det nya
          </note>
          <note n="e8099768">
            EU, alltså unionen. Däremot var man positiv till EG-
          </note>
          <note n="79342e97">
            samarbetet. Det internationella samarbetet är viktigt för hela
            den gröna gruppen. Men vi tycker också att det är viktigt att
            vi har rätten att gå före och ställa hårdare miljökrav. Vi vill
            värna den internationella solidariteten genom samarbete med hela
            världen, bl.a.
          </note>
          <note n="c8a3dcbd">
            via FN.
          </note>
          <note n="6e1a556a">
            Anf. 45 Statsminister INGVAR
          </note>
          <note n="fa52bd23">
            CARLSSON (s) replik
          </note>
          <note n="84fc95cc">
            Herr talman! Därmed är det fastslaget i riksdagens protokoll
            att Miljöpartiet accepterar folkomröstningens resultat och att
            det svenska medlemskapet ligger fast. Så lät det inte i valrörelsen.
            Jag kan försäkra att om de 17 % som röstade på Miljöpartiet hade
            haft detta klart för sig, hade den röstsiffran blivit betydligt
            lägre. Men den skadan är skedd. Nu vet vi i fortsättningen att
            medlemskapet ligger fast. Miljöpartiet accepterar detta. Skall
            det hållas folkomröstningar, skall det vara om något annat än
            medlemskapet.
          </note>
          <note n="14128ea1">
            Sedan var det litet för grovt, Marianne Samuelsson, att påstå
            att jag skulle ha sagt att det gick att påverka kommissionärerna
            eller någon annan socialdemokrat. Vi kan EU-frågan. Vi påstår
            inte sådana grova felaktigheter. Vi sade att det är en fördel
            att kunna ha en kommissionär för ett land där. När det gäller
            indirekt inflytande har vi aldrig sagt att vi kan ge några som
            helst direktiv på den punkten.
          </note>
          <note n="f8cd28d9">
            Mitt konstaterande kvarstår. Det är något märkligt med en rörelse
            som kan dra så olika slutsatser i Sverige om vad som är bra med
            Europasamverkan och som kan dra så kapitalt olika slutsatser i
            ett annat land. Då är det något fel på konsistensen.
          </note>
          <note n="dba3620a">
            Anf. 46 ALF SVENSSON (kds)
          </note>
          <note n="790c6131">
            Herr talman! Jag kan förstå att det inte är populärt att komma
            med den första meningen som jag har i mitt anförande, men jag
            kan inte låta bli.
          </note>
          <note n="2951433f">
            Jag tycker att det känns som att det går ett stråk av självupptagenhet
            över Sverige för närvarande. Vi svenskar får se upp så att vi
            inte inbillar oss att vi vet och kan allting bäst och därför inte
            skall beblanda oss med andra. Jag tror att vi får se upp så att
            vi inte reducerar oss själva till en dimension, nationens.
          </note>
          <note n="b0fc99ba">
            Jag säger detta därför att jag känner rädsla för att vi skall
            isolera oss från de kontakter och den gemenskap som är en av de
            viktigaste förutsättningarna för att vi skall rädda framtiden
            åt våra barn och barnbarn.
          </note>
          <note n="d2ccbae9">
            Vi vet allihop att samarbete och internationell gemenskap inte
            är liktydigt med EU, men nog ryms det åtskilligt i EU-debatten
            som har släktskap med de stämningar som är koncentrerade på vad
            som är bäst för en själv, de stämningar som leder till att allt
            fler knyter näven för att säkra det egna och inte bli av med något
            till nästan.
          </note>
          <note n="cb6e6094">
            Om Sveriges regering för 25 år sedan ens talade om att minska
            biståndet till tredje världen hade väl i det närmaste ett uppror
            utbrutit. I dag urholkas biståndet under minimala protester.
          </note>
          <note n="b8f8850c">
            En afrikan mördas för sin hudfärg. Sverige noterar förstrött
            ännu ett våldsdåd, kremerar afrikanen och skickar tillbaka honom
            i pappkartong. Flyktingar drivs från sina bostäder. Sverige reagerar
            med en gäspning.
          </note>
          <note n="a211976d">
            När begrepp som "de andra" får fotfäste blir det ofattbara möjligt,
            skriver författarinnan Slavenka
          </note>
          <note n="f0c219a9">
            Drakulic i boken Balkanexpress, inte i ett mytiskt land utan
            för vanliga stadsbor.
          </note>
          <note n="48fe60a7">
            Herr talman! Det är då svenska elever börjar att bära hakkors
            på sina skolkläder. Det är då det bildas jordmån för rasism.
          </note>
          <note n="28215cbf">
            I en alltmer internationaliserad värld och i takt med att vi
            blir alltmer beroende av varandra verkar det ju faktiskt som att
            vi blir allt mindre benägna att bry oss om, visa solidaritet och
            ta gemensamt ansvar.
          </note>
          <note n="8bfaa8cb">
            Herr talman! Det är alldeles tydligt att valet till
          </note>
          <note n="9e5b8be0">
            Europaparlamentet av många uppfattades som att vi politiker försökte
            att fösa människor som valboskap in i ja- eller nej-fållan. Jag
            beklagar livligt att vi inte fick en konstruktiv debatt om Sveriges
            ansvar inför en europeisk framtid. Jag tycker visst att det finns
            anledning att vara självkritisk, och detta i flera avseenden,
            men det finns också all anledning att inte vara fegt undfallande.
          </note>
          <note n="66913c69">
            Vi hade en folkomröstning 1994. 83 % av väljarna deltog i den.
            Vi vet resultatet av folkomröstningen.
          </note>
          <note n="0d6efb6f">
            Informationen om årets val till Europaparlamentet har karakteriserats
            som bristfällig, och det må vara sant.
          </note>
          <note n="ef0ce1d5">
            Men kvantitetsmässigt kan knappast någon ärligt klaga. Och i
            en demokrati har vi alla faktiskt ett visst ansvar för att inhämta
            kunskap.
          </note>
          <note n="1adc3478">
            Herr talman! Det är sällan protesterna som för framåt, det är
            alternativen, att visa nya möjligheter som förändrar den politiska
            färdriktningen. Jag tror att en förklaring till att så många sätter
            klackarna i backen är att vi har uppfostrat varandra till att
            bli experter på att formulera krav- och rättighetskataloger. Med
            staten som pappa och kommunen som mamma förväntar vi oss att bli
            omhändertagna från vaggan till graven. Och nu plötsligt tvingar
            verkligheten oss att stå på egna ben, att fatta egna beslut, och
            det är krävande. Då faller man ibland, och då är det inte så konstigt
            om många längtar tillbaka till statens trygga famn.
          </note>
          <note n="8d03866c">
            I de forna kommunistiska staterna är demokratins värsta fiende
            de 40 år av indoktrinering som berövat människor initiativkraften,
            som skapat föreställningen att det är staten som bestämmer och
            lägger allt till rätta.
          </note>
          <note n="8772b581">
            Vi kristdemokrater vill å andra sidan inte ha ett samhälle som
            enbart bäddar för marknadskrafter, en stat som enbart skapar förutsättningar
            och inte tar ansvar för sina medborgare. Stat och kommun måste
            kunna garantera t.ex. vården. Vi skall akta oss för ett samhällssystem
            där de rika blir rikare på de allt fattigare bekostnad. Det gäller
            att hitta balansen.
          </note>
          <note n="6d518e25">
            Vi kristdemokrater är helt övertygade om att det går att kombinera
            en ansvarsfull stat med skapande av möjligheter för medborgarna
            att fatta egna beslut, att ta egna initiativ. Vi tror att detta
            är det bästa alternativet till den rent ut sagt förödande tillbaka-tillfolkhemmet-romantik
            som nu råder.
          </note>
          <note n="00ed1c3a">
            Herr talman! Jag har tidigare sagt att Frankrikes president varit
            lomhörd för omvärldens protester mot provsprängningarna. Jag hade
            fel. Han verkar stendöv.
          </note>
          <note n="b0b996d1">
            När det kalla kriget äntligen förpassats till historieböckerna
            drar sig inte Jacques Chirac för att uppamma de stämningar som
            skapar motsättningar och förakt. Vi kan omöjligt tycka något annat
            än att
          </note>
          <note n="8795160f">
            Jacques Chirac kränkt vår förhoppning om en tryggare framtid
            och berövat oss visionen att vi är på väg mot en fredligare värld.
          </note>
          <note n="5546eb46">
            Men jag begriper inte att de som ivrigt och med rätta protesterar
            mot de vansinniga kärnvapenproven samtidigt undviker att engagera
            sig i att läka såren efter kommunismen i öst. Chirac skall kritiseras.
            Men
          </note>
          <note n="9742b18a">
            Europas säkerhetspolitik fordrar att Väst- och Östeuropa möts
            i demokratiska värderingar, tvinnas samman i den människosyn som
            kommunismen förtrampat, men som demokratin inte klarar sig utan.
          </note>
          <note n="c0dbf129">
            Säkerhetspolitik innebär för många enbart militära insatser,
            det vet vi. Men vi hoppar på ett ben in i framtiden om vi inte
            också ser de etiska, de marknadsekonomiska och ekologiska satsningarna
            i Öst- och
          </note>
          <note n="1fada636">
            Centraleuropa som i högsta grad säkerhetspolitiska.
          </note>
          <note n="3b47d5ce">
            Europa måste få börja andas med båda lungorna.
          </note>
          <note n="6436e756">
            De som pläderar för framtida fred och frihet men som står främmande
            för de forna öststaternas strävanden att bli medlemmar i den europeiska
            unionen har ringa, om någon, trovärdighet. Freden och friheten
            vinner vi bara om vi arbetar tillsammans.
          </note>
          <note n="e67d89fe">
            Det är också tillsammans vi har en chans att rädda vår fysiska
            och vår andliga miljö. Det är när vi driver
          </note>
          <note n="c55cb92e">
            EU till en radikal miljölagstiftning som vi når framgång. Det
            är när alla Östersjöstater tar miljöansvar som morgondagen ljusnar.
            Det är när vi i massmedieåldern och i datateknikens tidevarv skaffar
            fram gemensamma direktiv som vi kan få stopp på spridningen av
            barnpornografi. Nationalistisk miljöpolitik är ingen verkningsfull
            miljöpolitik.
          </note>
          <note n="ad723c0f">
            Jag vet att Marianne Samuelsson har förbrukat sin talartid, men
            hon får faktiskt skylla sig själv om hon inte sparar litet tid
            till slutet av debatten. Ni i Miljöpartiet är oerhört starkt medvetna
            i ert krav på att
          </note>
          <note n="2c76d953">
            Sverige skall lämna EU. I stället för EU vill ni ha FN
          </note>
          <note n="3e2fe7ea">
            som organisation när det gäller att skapa de gemensamma och nödvändiga
            miljöpolitiska förutsättningarna.
          </note>
          <note n="edbf7c01">
            Det som har sagts här tidigare i dag av Lars Leijonborg och av
            statsministern är helt riktigt, nämligen att vad ett land gör
            må vara intressant i sig och att ett land kan gå några steg före.
            Men vi vet ju att det handlar om att få Europas alla länder med
            på vagnen som går mot en säkrare, tryggare och renare miljö.
          </note>
          <note n="3ae6e956">
            Miljöpartiet säger nej till den vagnen och säger i stället ja
            till FN. Vi som har haft något med FN att göra är måna om att
            FN skall finnas, bli starkare, vidareutvecklas och avbyråkratiseras.
            Men vi inbillar oss inte att FN - alla dessa hundratals stater
            av vilka
          </note>
          <note n="1c563437">
            15 är EU-stater - skulle kunna spela en roll när det gäller att
            göra den internationella gemensamma insats som är livsnödvändig
            för vår framtid.
          </note>
          <note n="fbe87177">
            Miljöpartisterna har i den här frågan svikit och lurat sig själva,
            eller vem de nu har lurat. Det är alldeles klart att om man går
            omkring och tror att FN skall bli den stora miljöorganisationen,
            då får man vänta så länge så att miljön långt dessförinnan kommer
            att ha drabbats ytterligare.
          </note>
          <note n="1d971bf8">
            Herr talman! Det har nu gått 365 dagar sedan det stolta beskedet
            gavs att ingen ungdom skulle behöva gå utan arbete i mer än 100
            dagar. Nu kastar regeringen över ansvaret på kommunerna samtidigt
            som kommunerna plockas på miljard efter miljard.
          </note>
          <note n="8e840a72">
            Ersättningen som kommunerna skall erbjuda de unga är såvitt jag
            har förstått bara en spottstyver - en spottstyver! Hur kunde då
            socialdemokraterna orda om pigor och drängar under valrörelsen
            1994? Det var tydligen bara simpel valrörelsepropaganda de hängav
            sig åt. Det värsta med detta är att ni socialdemokrater därmed
            har vingklippt er själva. Nu vågar ni inte tillstå det vi alla
            så väl vet, att det är även inom tjänstesektorn vi skall få fram
            nya jobb.
          </note>
          <note n="c1961eec">
            Socialdemokraterna har något slags fobi mot hemmiljön, och det
            verkar vara ett unikt svenskt socialdemokratiskt komplex. Socialdemokraterna
            i t.ex.
          </note>
          <note n="371be539">
            Danmark och England har ju inte alls denna fobi eller detta komplex.
            Regeringsförklaringen tar upp det allt ökande våldet och otryggheten,
            och fattas bara annat.
          </note>
          <note n="e1a2f9f9">
            Men fortfarande vägrar den socialdemokratiska regeringen att
            se att en god familjepolitik är en förutsättning för det trygga
            samhället.
          </note>
          <note n="44b4e741">
            Herr talman! Jag har all respekt för socialdemokraternas slogan
            Sätt Europa i arbete. Men använd inte kontinentens bekymmer för
            att vända uppmärksamheten från era egna inhemska misslyckanden!
            Sätt arbetsmarknadsministern och näringsministern i arbete nu,
            Ingvar Carlsson, inte utifrån föreställningen att politiker skapar
            nya jobb utan genom att verkligen skapa bättre förutsättningar
            för företag och företagare.
          </note>
          <note n="d8726021">
            Undan för undan håller regeringen tydligen på att återställa
            återställarna. När arbetsrättsfrågorna är på tal sysslar regeringen
            numera med dubbla saltomortaler. Ta er ur vanföreställningen att
            alla vi som vill förändra en del av arbetsrättslagstiftningen
            skulle vilja göra detta för att försämra för arbetstagarna. Det
            är fel. Vi vill däremot se till att arbetsrätten inte fryser ute
            de arbetslösa. Det är det det handlar om.
          </note>
          <note n="432b6d2a">
            Jag tror att människor mycket väl begriper att den offentliga
            sektorn inte kan svälla hur mycket som helst, och att det måste
            existera en balans mellan näringsliv och företagsamhet å den ena
            sidan och offentlig sektor å den andra sidan.
          </note>
          <note n="1a63630e">
            Men folk kan inte förstå och acceptera att människor friställs
            från sina arbeten inom vård och omsorg där de bevisligen behövs,
            för att i stället uppbära arbetslöshetsunderstöd och ingenting
            uträtta.
          </note>
          <note n="1f33da2d">
            Jag kan inte tänka mig något annat än att det går att hitta en
            formel som kommer åt detta misshushållande med angelägna vårdinsatser.
            I en tid då jämställdheten borde öka är det dessutom orimligt
            att försämra för kvinnorna på arbetsmarknaden.
          </note>
          <note n="19c7c557">
            Herr talman! Det finns en gräns bortom vilken god vård inte längre
            går att upprätthålla. Jag menar att den gränsen snart är nådd.
            På en del håll är den redan nådd.
          </note>
          <note n="3387e95c">
            Men som jag tidigare har sagt hjälper det ju inte att bara protestera
            - man måste också peka på alternativ. Som vi har hört flera gånger
            under dagens debatt väljer socialdemokraterna att med Centern
            som alibi sänka matmomsen och samtidigt beröva landsting och kommuner
            resurser till vård. Vi kristdemokrater anser att detta är ett
            fatalt misstag. Man kan aldrig rättfärdiga försämrad vård och
            omsorg med billigare mat.
          </note>
          <note n="0110b484">
            Nej, vi kristdemokrater är fullkomligt övertygade om att de ca
            8 miljarder, som matmomssänkningen kostar, hade behövts för att
            göra stor nytta i vårdsektorn.
          </note>
          <note n="3a51effe">
            Herr talman! En cancerpatient skall inte behöva vänta på behandling.
            Det är ointressant för patienten om det går att rationalisera
            ytterligare eller ej. Det intressanta är att hon eller han får
            bästa tänkbara vård.
          </note>
          <note n="0d7a3266">
            Den politiker som talar om möjligheten att rationalisera men
            i praktiken visar att rationaliserandet går ut över patienten
            har ju misslyckats. Den åldriga har rätt till en pratstund med
            personalen, och personalen har rätt till en stressfri arbetsmiljö.
          </note>
          <note n="0dbc8395">
            Herr talman! Vi kan möta framtiden med gårdagens sociala ingenjörskonst,
            men jag tror att vi begår ett fatalt misstag om vi försöker oss
            på det. Kollektivismens tid är förbi. Låt äntligen föräldrar ta
            ansvar och få känna sig respekterade och betrodda när det gäller
            val av barnomsorg och när det gäller friskolor, annars stannar
            stycket i regeringsförklaringen om att människor skall få "större
            makt över sina egna liv"
          </note>
          <note n="da46080b">
            vid tomt prat.
          </note>
          <note n="24af5637">
            Den som har följt regeringens turer i friskoledebatten kan omöjligt
            annat än häpna. 1995 försöker
          </note>
          <note n="544cf2c7">
            Sveriges regering dribbla med Europarådets konvention om föräldrarätt.
            Det är inte enbart upprörande utan också tragiskt.
          </note>
          <note n="f29f5a3e">
            Vi har hört hur Socialdemokraterna påstått att friskolorna skapar
            segregation, men det är ju inte sant.
          </note>
          <note n="0a5d63cd">
            Det är ren verklighetsförfalskning. Det är ju i stället så att
            friskolor erbjuder ett bra socialt klimat, att barn från skilda
            miljöer och språkgrupper lär känna varandra och tycka om varandra.
            Mobbning förekommer sällan i friskolorna, och elever, föräldrar
            och lärare är nöjda. Kom loss, socialdemokratiska regeringen,
            från föråldrade doktriner. Tro inte att vanliga föräldrar är oförmögna
            att välja och att de vill vara marionetter åt staten. Skoldemokratin
            måste faktiskt omfatta föräldrarna och deras rätt att välja.
          </note>
          <note n="9e1f831c">
            Herr talman! Enligt en rapport från Socialstyrelsen går ca 10
            miljarder till socialbidrag åt svenskar och invandrare. Det kan
            inte vara rimligt att så stora summor betalas ut utan att det
            leder till att arbetsuppgifter blir utförda. Såväl arbetsgivar-
            som arbetstagarorganisationer måste vara oroade av att det växer
            fram en grupp människor, i synnerhet ungdomar, som passiviseras
            och nödgas leva på frukterna av andras produktiva arbete. Dessutom
            finns det ju bland flyktingar och invandrare många kompetenta
            yrkeskvinnor och yrkesmän som aldrig får chansen att visa vad
            de duger till. Detta är katastrofalt i ett läge där vi behöver
            all yrkeskunskap och kreativitet som står att uppbringa. Regeringen
            bör därför snarast inleda förhandlingar med arbetsmarknadens parter
            om att införa och finansiera ett större antal rekryteringsplatser
            med socialbidragsmedel. Offentliga och privata arbetsgivare kunde
            sedan erbjudas att beställa sådana rekryteringsplatser, och den
            person som nekar en rekryteringsplats - givetvis efter samråd
            om lämpligt yrkesområde osv. - borde få socialbidraget kraftigt
            reducerat.
          </note>
          <note n="12ca191a">
            Herr talman! Låt oss nu göra allt som står i vår makt för att
            röja undan skiljelinjer och murar mellan människor. Det är i ett
            samhälle där alla behövs och är välkomna som trygghet skapas,
            inte i en tillvaro uppdelad i vi och de andra. Sverige skall vara
            samförståndets land. Så avslutar statsministern sin regeringsförklaring.
            Det har alltid varit kristdemokraters strävan att söka samhällsgemenskap
            och att ge sig i kast med morgondagens utmaningar utifrån en sammanhållande
            etik och människosyn.
          </note>
          <note n="8dfbb984">
            (Applåder)
          </note>
          <note n="3d5508b8">
            Anf. 47 Statsminister INGVAR
          </note>
          <note n="bc97a279">
            CARLSSON (s)
          </note>
          <note n="be5d4f46">
            Herr talman! Det är intressant att höra angreppen på det socialdemokratiska
            partiet från såväl högern som från Vänsterpartiet och med den
            emfas som de framförs.
          </note>
          <note n="902e4304">
            Moderaterna vill öka inkomstklyftorna, försämra arbetsrätten
            och rasera välfärden. Så sent som för några månader sedan skåpade
            de ut den ekonomiska politiken och konvergensprogrammet. Vår politik
            kallades för återställarpolitik.
          </note>
          <note n="a9400dc3">
            Vänsterpartiet ägnar sig åt nostalgiska resor till det socialdemokratiska
            Sverige där den ena reformen kunde avlösa den andra, inte till
            de gamla kommunistiska föredömena utan det Sverige där Sträng
            med fast hand höll i penningpåsen. Det var före Bohman,
          </note>
          <note n="0fa0efc1">
            Mundebo och Wibble. Nu måste vi städa, men det har
          </note>
          <note n="d00bf444">
            Vänsterpartiet inte förstått. Gudrun Schyman förstår inte att
            välfärd på lån leder till ofärd.
          </note>
          <note n="ff277454">
            Moderaterna och Vänsterpartiet för medborgarna bakom ljuset med
            sina enkla strömlinjeformade lösningar - lösningar som hör gårdagen
            till.
          </note>
          <note n="379fdb7c">
            I dag måste vi ha förmåga att ompröva och hitta stabila välfärdslösningar
            som klarar omvärldens och marknadens hårda tryck. Förutsättningen
            för att kunna föra en meningsfull framtidsdebatt är att vi själva
            kan styra utvecklingen. Det är bakgrunden till den kärva politik
            som vi genomfört. Nu har vi facit. Ekonomin återhämtar sig. Vi
            har lyckats åstadkomma en situation där vi kan ägna oss åt annat
            än enbart krisbekämpning. Vi har lyckats skapa en konstruktiv
            och stabil grund för fortsatta diskussioner om hur Sverige skall
            kunna utvecklas som nation, hur vi skall kunna upprätthålla och
            skapa hållbar tillväxt och arbete, hur vi skall kunna trygga välfärden
            och rädda miljön, hur vi skall kunna ge de människor som i dag
            lever på marginalen ett rikare liv och en tro på framtiden.
          </note>
          <note n="099422f5">
            Det vore intressant att föra diskussionen även med
          </note>
          <note n="bf5d1273">
            Vänsterpartiet och Moderaterna i dessa frågor, men eftersom de
            uppträder som två ytterlighetspartier i marginalen är det inte
            möjligt. Båda har de i dag varit två typiska nostalgipartier.
          </note>
          <note n="d0ddb17e">
            För drygt två veckor sedan genomfördes det första
          </note>
          <note n="66e05791">
            Europavalet i Sverige. Det gällde att utse 22 representanter
            av 626 parlamentariker. Det handlade om vilka sakfrågor som skulle
            drivas i parlamentet. Väljarnas engagemang och det låga valdeltagandet
            stämmer naturligtvis till eftertanke. Här har vi politiker tillsammans
            ett ansvar. På den korta tiden efter folkomröstningen med mindre
            resurser än vanligt klarade vi inte att i tillräckligt hög grad
            föra diskussionen om de konkreta sakfrågorna. Fortfarande domineras
            debatten i alltför stor utsträckning av ja eller nej till EU,
            alltså den fråga där det svenska folket redan gjort sitt val.
          </note>
          <note n="d2909ec0">
            Människors misstro och ointresse manifesterades genom att många
            valde att avstå från att rösta. Särskilt viktigt är det för dem
            som sätter stor tilltro till den nya demokratiska dimensionen,
            som öppnats genom
          </note>
          <note n="45872361">
            EU-medlemskapet, att vi för in sakfrågorna i debatten och sätter
            in dem i sitt sammanhang. Vi måste få i gång en mer livfull dialog
            och en debatt om hur EU-
          </note>
          <note n="5c720af0">
            medlemskapet skall kunna användas för att bekämpa arbetslösheten,
            utveckla välfärden och lösa miljöproblemen.
          </note>
          <note n="e6725919">
            EU-tanken innehåller visioner som delas av många, men visionerna
            måste kompletteras med vardagsnära politik för att få giltighet.
            Det handlar alltså inte längre om ett ja eller nej till EU, och
            efter debatten här i dag inte heller för Miljöpartiets del. Det
            är viktigt att alla respekterar folkomröstningens resultat, även
            den som är kritisk till EU.
          </note>
          <note n="5d8442b1">
            Nu gäller det hur medlemskapet skall användas.
          </note>
          <note n="ec025d96">
            Såväl de skeptiska som de mer positiva till EU har mycket att
            bidra med i den debatten. Kan vi skapa en bred nationell samling
            kring viktiga svenska krav, kommer vi naturligtvis att stå starkare
            när vi för fram dem i EU. För oss socialdemokrater är det viktigt
            att vara pådrivande och mycket aktiva för länderna i
          </note>
          <note n="ef603e4b">
            Central- och Östeuropa för att de skall kunna bli medlemmar,
            även om Miljöpartiet inte visar någon entusiasm.
          </note>
          <note n="7aee1e0c">
            För oss socialdemokrater är det viktigt att arbeta för en sysselsättningsunion
            i Europa även om Vänsterpartiet och Moderaterna röstar emot detta.
          </note>
          <note n="89806d06">
            För oss socialdemokrater är det viktigt att vara pådrivande i
            jämställdhetsarbetet, även om Moderaterna - märkligt nog - tycker
            att det är en obetydlig fråga.
          </note>
          <note n="32714c0e">
            För oss socialdemokrater är det viktigt att fördjupa miljösamarbetet
            och intensifiera arbetet för fred och gemensam säkerhet. Vi fortsätter
            att protestera mot kärnvapenprov, även som medlemmar i EU. Ett
            totalt förbud mot kärnvapenprov är inom räckhåll nästa år.
          </note>
          <note n="0c4ecba6">
            Vi deltar nu på samma villkor som övriga EU-
          </note>
          <note n="7272bc6b">
            länder på den gemensamma marknaden, och vi hävdar oss mycket
            väl. Svensk ekonomi är åter på väg åt rätt håll. Det kan vi se
            i siffror, svart på vitt. Ännu viktigare är kanske att omvärldens
            omdöme om svensk ekonomi har svängt kraftigt.
          </note>
          <note n="5fccf607">
            När Göran Persson besökte sina EU-kolleger i
          </note>
          <note n="985f1768">
            Bryssel för att ta del av ministerrådets bedömning av den svenska
            ekonomiska utvecklingen och konvergensprogrammet fick han idel
            beröm. De fastslog att programmet var imponerande och trovärdigt
            och att det kommer att leda till sänkta räntor. Detta om något
            är ett tecken på att Sverige återfått internationellt förtroende
            och aktning.
          </note>
          <note n="194b7454">
            Den positiva bilden kan kompletteras med just sjunkande ränta
            och stärkt krona. Ökningen av industriproduktionen ligger i topp
            jämfört med övriga länder i EU. Industriinvesteringarna är rekordhöga.
          </note>
          <note n="6406db6f">
            Den privata konsumtionen stiger nu äntligen, och det går fortsatt
            uppåt för utrikeshandeln. Detta leder till att arbetslösheten
            fortsätter att pressas ner tiondel för tiondel.
          </note>
          <note n="314ed40b">
            Det senaste året har sysselsättningen ökat med närmare 100 000
            personer. Det är en betydande ökning som skall jämföras med de
            500 000 förlorade jobben under de borgerliga åren. Men självfallet
            är vi inte nöjda med detta. Vi kommer att fortsätta och pressa
            arbetslösheten tiondel för tiondel.
          </note>
          <note n="86cd569b">
            Den sjunkande räntan syns och känns också direkt i plånboken.
            En procents lägre ränta innebär 3 500 kr per år efter skatt för
            den som har ett bostadslån på
          </note>
          <note n="55f38015">
            500 000 kr. Den låga inflationen innebär att löneökningarna inte
            förvandlas till luft i lönekuverten.
          </note>
          <note n="07a39ed4">
            Detta kan och skall vi glädjas åt, men det innebär inte - som
            jag har sagt tidigare till Lars Leijonborg -
          </note>
          <note n="f4173a12">
            att vi kan blåsa faran över. Det skulle vara ett stort misstag.
            Vi är fortfarande sårbara, och vi kan inte vara nöjda när flera
            hundra tusen människor saknar jobb.
          </note>
          <note n="14ea3d95">
            Nu gäller det att ta till vara de positiva tecknen -
          </note>
          <note n="2fbae42a">
            samtidigt som vi beslutsamt med fast hand håller i utgifterna
            och ser till att de förblir under kontroll.
          </note>
          <note n="624c1f4a">
            Därigenom kan vi åstadkomma uthållig tillväxt och fler jobb.
          </note>
          <note n="4b505b2a">
            Herr talman! Med fast mark under fötterna kan vi nu ta nästa
            steg, höja ambitionsnivån och börja utforma en långsiktig politik
            för tillväxt, arbete och välfärd
          </note>
          <note n="b3cd1e3c">
            - en politik som förenar effektivitet och rättvisa, stimulerar
            en ökad sysselsättning och som bidrar till en bättre miljö. Vi
            socialdemokrater ställer mycket höga krav på en sådan tillväxtpolitik.
            Tillväxt kräver sunda statsfinanser och stabila spelregler.
          </note>
          <note n="cb4de5f4">
            Den svenska arbetsmarknadspolitiken skall utvecklas, och kampen
            mot arbetslösheten skall ges lika stor tyngd i det europeiska
            samarbetet som ambitionerna på det monetära området. Ökad tillväxt
            kräver en aktiv näringspolitik, förstärkt infrastruktur och användning
            av IT samt större miljöhänsyn. Människan och naturen måste sättas
            i centrum.
          </note>
          <note n="7efb5ad2">
            Det är inte genom rovdrift och miljöförstöring vi kan höja livskvaliteten.
            Det kan inte ske genom ökade löneskillnader och vidgade klassklyftor.
            Det kan inte ske med sämre vård och omsorg. Vi kan inte uppnå
            bra resultat med mindre utan med ökade insatser för jämställdhet
            mellan män och kvinnor. Det är i otrygghet och arbetslöshet som
            rasism, våld och mörka krafter kan få fäste.
          </note>
          <note n="9a06d873">
            Det handlar om att låta varje människa växa och få ta ansvar
            och förkovra sig. Trygga människor kan bidra positivt till samhällsbygget
            medan otrygga och nedtryckta människor försvagar vår gemensamma
            kraft. Skaparkraft hämtas inte ur rädsla och ångest utan frigörs
            ur människan när hon känner trygghet, får ta ansvar och visas
            förtroende. Därför är en väl fungerande skola och en gemensam
            sektor med möjlighet till livslångt lärande centrala inslag i
            en framtida socialdemokratisk tillväxtpolitik. Jag kan försäkra
            Alf
          </note>
          <note n="f9d67e73">
            Svensson att för mig är detta hjärtefrågor med hänsyn inte minst
            till vad jag själv har upplevt. En väl fungerande gemensam sektor
            kan faktiskt medverka till detta. Vi måste dock betala för den.
          </note>
          <note n="f623f323">
            Det gäller också att skapa en miljö där fler företag kan växa
            fram. Här spelar den nya informationsteknologin en central roll
            som genombrottsteknologi. Den arbetsrättsliga lagstiftningen skall
            ge löntagarna ett fullgott skydd men inte utgöra hinder för en
            expanderande företagsamhet. Det handlar om att utveckla en modern
            och framtidsinriktad företagarpolitik.
          </note>
          <note n="6180f44c">
            Herr talman! Det senaste året har ett nytt politiskt landskap
            formats. Blockpolitiken är historia, tror jag.
          </note>
          <note n="ef9b94da">
            Den är åtminstone tillfälligt upphävd. Jag tittar på
          </note>
          <note n="aff3c1d7">
            Olof Johansson men jag får ingen kontakt just nu.
          </note>
          <note n="15963dc9">
            Krisen är inte övervunnen men förutsättningarna är i dag goda
            att bygga ett starkare Sverige. Sverige är i grund och botten
            ett rikt land. Det är faktiskt på oss själva det hänger att visa
            att vi har viljan och förmågan att forma en framtid där alla kan
            leva ett rikt liv.
          </note>
          <note n="8dfbb984">
            (Applåder)
          </note>
          <note n="0c64ab66">
            Anf. 48 LARS TOBISSON (m) replik
          </note>
          <note n="603adbf1">
            Herr talman! Ingvar Carlssons Europapolitik består av två delar
            - dels en isande tystnad i de frågor som dominerar den politiska
            debatten i Europa, dels ett projekt om en sysselsättningsunion
            som i bästa fall är en papperstiger och i värsta fall export av
            misslyckad AMS-politik.
          </note>
          <note n="e37c260d">
            Ingvar Carlsson måste vara medveten om att hans tystnad i centrala
            frågor är en huvudorsak till det låga valdeltagandet och hans
            eget partis katastrofresultat.
          </note>
          <note n="0fc93cdc">
            Som ledare för ett kluvet parti har Ingvar Carlsson valt att
            sudda ut sin egen Europavänliga profil för att hålla samman den
            splittrade rörelsen. Men nejsägarna har inte tvekat att visa sin
            uppfattning. Resultatet har blivit att socialdemokraterna i EU-debatten
            låter sig domineras av vänstern och EU-motståndarna medan EU-anhängarna
            tiger still.
          </note>
          <note n="1a3e02e7">
            Var står egentligen ni socialdemokrater i de viktiga framtidsfrågorna?
            Vill ni att Sverige skall delta i valutasamarbetet? Vill ni vara
            med och utveckla ett utrikes- och säkerhetspolitiskt samarbete?
          </note>
          <note n="6c46460b">
            Ingvar Carlssons svar är att han vill ha en sysselsättningsunion
            och ett särskilt sysselsättningspolitiskt avsnitt i grundtraktaten,
            men det duger inte. Det är ett försök att på europeisk nivå bekämpa
            arbetslöshet med ord. Men vackra ord har aldrig skapat nya jobb.
          </note>
          <note n="0cb0d381">
            Riktiga jobb skapas i levande och friska företag som har rimliga
            och förutsägbara förutsättningar att verka.
          </note>
          <note n="982257c3">
            Vid toppmötet i Essen i december förra året fattades beslut om
            fem rekommendationer för att skapa flera jobb. Vår regering har
            låtit meddela att beträffande sänkta löneskatter och uppmjukad
            arbetsrätt -
          </note>
          <note n="2e19c37b">
            som ingår bland de fem punkterna - har man en annan uppfattning.
            Ändå var Ingvar Carlsson i Cannes i somras med om att besluta
            att medlemsländerna på basis av de fem Essenpunkterna skall utarbeta
            nationella sysselsättningsprogram som sedan skall sammanställas
            vid nästa toppmöte. Detta nationella program skulle redovisas
            i början av oktober. Var finns det? Vi har ingenting sett. Kommer
            Sveriges regering att ställa sig helt vid sidan av när det gäller
            samordnade konkreta åtgärder i Europa för nya, riktiga jobb?
          </note>
          <note n="9f396ed3">
            Vi moderater har förklarat oss intresserade av att delta i utarbetandet
            av detta nationella sysselsättningsprogram. Vi arbetar för ett
            svenskt deltagande i valutasamarbetet. Vi vill vara med och utforma
            en ny freds- och säkerhetsordning för Europa.
          </note>
          <note n="6fe085b9">
            Men vi står också för en nationell försvarspolitik som skapar
            förutsättningar för svensk alliansfrihet.
          </note>
          <note n="201eaa75">
            Regeringen, som för en försvarspolitik som gör alliansfrihet
            omöjlig, har all anledning att forma en klar ståndpunkt om den
            gemensamma utrikes- och säkerhetspolitiken. Det har inte regeringen
            i dag.
          </note>
          <note n="4803e0a6">
            Socialdemokraterna kan inte fortsätta att föra fram dubbla eller
            tomma budskap i centrala Europapolitiska frågor. Ni måste bestämma
            er. Vill man konstruktivt delta i samarbetet, måste man ha en
            linje. Tystnad lämnar spelrum åt dem som vill att Sverige skall
            isolera sig, att vi skall lämna det europeiska samarbetet.
          </note>
          <note n="797fa1e8">
            Av tidigare debattinlägg i dag att döma är Ingvar
          </note>
          <note n="907e2ac5">
            Carlsson en flitig tidningsläsare. Han kan inte ha undgått rubriken
            på första sidan i Dagens Nyheter:
          </note>
          <note n="d7ebf7cb">
            "Carlsson höll tyst om EMU." Ingvar Carlsson kan väl inte fortsätta
            att sitta tyst?
          </note>
          <note n="8dfbb984">
            (Applåder)
          </note>
          <note n="05cf08f4">
            Anf. 49 Statsminister INGVAR
          </note>
          <note n="bc97a279">
            CARLSSON (s)
          </note>
          <note n="6a2afe19">
            Herr talman! Jag behövde inte beröra den frågan i går, därför
            att jag gav klart besked om EMU i valrörelsen. Jag anser att det
            skulle vara oansvarigt av mig som statsminister att låsa upp Sverige
            vare sig för eller emot ett medlemskap. Vi skall diskutera frågan
            och ha ett ordentligt underlag, och då är det dags för beslut.
          </note>
          <note n="76f1fd48">
            Det är väl att ge mig litet för stora ära, Lars Tobisson, att
            säga att detta att jag skulle ha varit tyst om
          </note>
          <note n="f19f60ee">
            EU-frågorna i valrörelsen gjorde att hälften av Moderaternas
            väljare stannade hemma. Kan det inte bero på
          </note>
          <note n="46106a0d">
            Moderaterna själva? Är det också mitt fel att en fjärdedel av
            Moderaternas väljare är mot EU i dag? Tänk om det funnes litet
            självkritik hos Moderaterna!
          </note>
          <note n="1328bda8">
            Här har Lars Tobisson nu sagt att vi inte har någon
          </note>
          <note n="93815f6f">
            Europapolitik. Men var är Moderaternas Europapolitik? Vad står
            ni för? Ni vill inte driva jämställdhetsfrågorna. Ni vill inte
            driva sysselsättningsfrågorna. Ni vill inte driva miljöfrågorna.
          </note>
          <note n="f3b69331">
            Där har vi klara, konkreta punkter, och jag driver dem. Jag driver
            sysselsättningsunionen, därför att det är bra att få in det i
            stadgan i EU. Jag driver konkret att vi skall ha efterfrågestimulerande
            åtgärder i nästa lågkonjunktur. Jag driver konkret att vi skall
            ha stora investeringsprogram. Men det är politiska beslut. Det
            tror inte Lars Tobisson och Moderaterna på. Ni tror att marknaden
            skall sköta det här. Sänk skatterna för de bäst ställda i Europa
            så löser sig resten - det var den katastrofala nyliberala politik
            som ni förde i Sverige. Det är ingen politik alls, Lars Tobisson.
          </note>
          <note n="8dfbb984">
            (Applåder)
          </note>
          <note n="75f8f1f2">
            Anf. 50 LARS TOBISSON (m) replik
          </note>
          <note n="bebc9f1b">
            Herr talman! Var vi står i de centrala Europapolitiska frågorna
            har jag redovisat, men det är där ni flyr undan till andra frågor,
            som över huvud taget inte debatteras ute i Europa.
          </note>
          <note n="f20ed53a">
            Ingvar Carlssons tystnad gäller inte bara Europa.
          </note>
          <note n="343ebc78">
            Han stoltserar med, som han säger, framgångar på ekonomins område
            - framgångar som grundlades under den borgerliga regeringstiden.
            Men han talar tyst om regeringens misslyckande i kampen mot arbetslösheten.
            Totalt är 12 % av arbetskraften utan arbete på den öppna marknaden.
            Det är inemot en halv miljon människor. Ändå har jag inte räknat
            förtidspensionärer och flyktingar. Det är ett gigantiskt slöseri
            med mänskliga resurser, som kommer att stå oss alla dyrt och som
            framför allt är ett lidande för dem som är arbetslösa.
          </note>
          <note n="e4f753ae">
            Uppgivenheten på regeringssidan är stor. Så sent som i går varnade
            Finansdepartementets prognosmakare att sysselsättningen utvecklas
            sämre än väntat.
          </note>
          <note n="9b6445bf">
            Detta skall ses mot bakgrund av att Socialdemokraterna i valrörelsen
            lovade att arbetslösheten snabbt skulle föras ned under 5 %, bara
            de fick chansen att sätta in sina beprövade medel. Men de fungerar
            inte längre. Det finns en gräns för hur långt man kan gå med AMS-politik,
            i synnerhet som allt fler betvivlar att den får de goda verkningar
            som tidigare sagts.
          </note>
          <note n="7d037096">
            Vi moderater anser att det för nya, riktiga jobb krävs ett bättre
            näringsklimat, så att enskilda företag, inte minst de små företagen,
            får bättre förutsättningar att växa. Det är vi inte ensamma om.
          </note>
          <note n="0cef5fce">
            De europeiska finansministrar som hade att bedöma Sveriges konvergensprogram
            varnade för skattehöjningar. Det är en befogad varning. Trots
            att även socialdemokrater nu säger att de nya jobben skall komma
            i den enskilda sektorn, har de höjt skatterna på företagande och
            kapitalbildning med tiotals miljarder. Det kan inte annat än slå
            ut jobb och stoppa tillkomsten av nya.
          </note>
          <note n="63947397">
            Ingvar Carlsson har också anledning att ta fasta på slutsatserna
            i OECD:s färska Sverigerapport. Enligt
          </note>
          <note n="1b0d6a29">
            OECD-ekonomerna förutsätter ökad tillväxt att de offentliga utgifterna
            minskar och skatterna sänks. De menar att produktiviteten i den
            offentliga tjänstesektorn måste höjas genom avregleringar, privatiseringar
            och öppnande för privata alternativ, särskilt inom omsorg, vård
            och utbildning. För att lönebildningen skall bli förenlig med
            låg inflation måste reglerna för arbetslöshetsförsäkring, AMS-åtgärder
            och anställningstrygghet omprövas.
          </note>
          <note n="a74c4ef3">
            Dessa och andra rekommendationer bildar en utmärkt grund för
            höstens sysselsättningsprogram - vad det nu är; det har vi inte
            fått svar på - i tillväxtpropositionen. Är Ingvar Carlsson beredd
            att anamma dem? Är han klar över, att om han lägger de goda råden
            åt sidan skadas trovärdigheten kring Sveriges beslutsamhet att
            sanera ekonomin?
          </note>
          <note n="3b5aac85">
            Samma risk för trovärdigheten föreligger inför ställningstagandet
            i energifrågan. Om regeringen, i strid med utgången av folkomröstningen,
            avvecklar kärnkraft innan det är ekonomiskt och säkerhetsmässigt
            motiverat, kommer det att uppfattas som en kapitalförstöring utan
            like. Direkt slår det ut jobben i den elintensiva industrin, och
            indirekt avhåller det från investeringar, i ett land som bär sig
            så huvudlöst åt.
          </note>
          <note n="e8cdc80a">
            Därtill kommer kostnader för skadestånd.
          </note>
          <note n="e583a203">
            Slutsatsen måste bli att Sverige inte tar nödvändigheten att
            göra något åt de ekonomiska problemen och den stora arbetslösheten
            på allvar.
          </note>
          <note n="9d1764f5">
            Jag talar nu inte om årtalet 2010, som uppenbart inte kan hållas.
            Jag avser de planer som ibland framskymtar om att så snart som
            möjligt avveckla en reaktor för att visa sin goda vilja. Det är
            när det s.k. bondeoffret görs som misstron infinner sig.
          </note>
          <note n="ebca56c6">
            Är Ingvar Carlsson beredd att i dag deklarera att regeringen
            avser att följa folkomröstningens beslut att kärnkraften skall
            användas så länge det är ekonomiskt och säkerhetsmässigt motiverat?
          </note>
          <note n="5664d444">
            Anf. 51 Statsminister INGVAR
          </note>
          <note n="bc97a279">
            CARLSSON (s)
          </note>
          <note n="afc297b3">
            Herr talman! Min tid räcker inte för att jag nu skall kunna gå
            in på energipolitiken. Energikommissionens förslag kommer, och
            jag har redan berört frågan tidigare i dag.
          </note>
          <note n="a576ddc8">
            Ni säger nu från Moderaterna att det skall skapas
          </note>
          <note n="a393edc7">
            "nya, riktiga jobb". Det borde ni ha tänkt på innan ni avvecklade
            500 000 jobb och tredubblade arbetslösheten.
          </note>
          <note n="be98af5c">
            Om jag nu inte fattar er Europapolitik, Lars Tobisson, och det
            är något fel på mig, hur kan det då komma sig att hälften av era
            egna väljare inte fattar den och att en fjärdedel av era väljare
            är emot? De borde ha närmare till den moderata partiledningen.
            Ni kan inte skälla på oss socialdemokrater och vår EU-politik
            dag ut och dag in, när ni inte klarar upp den själva. Ni var väldigt
            skickliga att hålla uppe myten att vi var splittrade och ni var
            eniga, men sanningen är att ni är djupt splittrade i EU-frågan.
            Ni orkar inte driva sakfrågorna.
          </note>
          <note n="9664f4ca">
            Återigen är det så, som så många gånger förr och på så många
            andra områden, att det krävs socialdemokrater om det skall bli
            något gjort.
          </note>
          <note n="923c008b">
            Till slut vill jag ta upp sysselsättningen. När premiärminister
            González sammanfattade vårt möte på
          </note>
          <note n="02511f52">
            Mallorca började han med att säga att det har blivit stor uppslutning
            bakom den svenska socialdemokratiska regeringens förslag när det
            gäller att bekämpa arbetslösheten i Europa. Det var jag ganska
            stolt över.
          </note>
          <note n="72345faa">
            Sedan återstår min fråga från första replikskiftet:
          </note>
          <note n="4b529a7c">
            Varför är Tobisson så sur när det går bra för Sverige?
          </note>
          <note n="8dfbb984">
            (Applåder)
          </note>
          <note n="14c7efb4">
            Anf. 52 GUDRUN SCHYMAN (v) replik
          </note>
          <note n="00893e0b">
            Herr talman! Jag skall säga till Ingvar Carlsson att
          </note>
          <note n="c3fd1f3b">
            Vänsterpartiet naturligtvis inte alls är emot att vi samarbetar
            internationellt för att få ned arbetslösheten. Det skall vi självfallet
            göra. Men detta står i motsättning till att gå in i en ekonomisk
            och monetär union, som över huvud taget inte har arbetslösheten
            på sitt program. Det är det som vi har kritiserat.
          </note>
          <note n="e810cb90">
            Vi är inte av princip emot momssänkningar heller, men vi är emot
            förslaget om man skall finansiera det med sänkt a-kassa, sänkt
            sjukförsäkring och halverat barnbidrag. - Så är det med den saken.
          </note>
          <note n="d55ba39e">
            Det är inte heller så att vi hänger oss åt några nostalgiska
            resor, Ingvar Carlsson. Vi tittar faktiskt framåt. Det vi i dag
            kan se är att det på intet sätt är omodernt eller nostalgiskt
            att tala om rättvisa och solidaritet. Tvärtom behöver vi verkligen
            lyfta upp värderingsfrågorna i den politiska debatten och tala
            klarspråk om vad som är det önskvärda: Hur ser framtidens samhälle
            ut, vilka värderingar är det som skall prägla de liv som vi och
            våra barn skall leva? Är det egoism och roffarmentalitet, eller
            är det solidaritet och rättvisa?
          </note>
          <note n="63ccdca7">
            Jag tror att vi behöver tala om de sakerna, inte minst inom arbetarrörelsen,
            och visa på att det minsann inte är vare sig gammalmodigt eller
            nostalgiskt att hävda varje människas lika värde och att också
            praktisera det. Det är det vi gör. Det är långtifrån nostalgi.
          </note>
          <note n="1d7efe21">
            Men samarbeta vill vi gärna, både i och utanför landet, både
            när det gäller arbetslösheten i Sverige och i Västeuropa och när
            det gäller jämställdhetsfrågorna, här i landet och i andra länder.
            Men socialdemokraterna har i dag en tendens att peka på vad som
            händer utanför landet och på det sättet försöka komma undan de
            faktiska, mycket stora problem som finns inom landets gränser.
          </note>
          <note n="b553d072">
            Anf. 53 Statsminister INGVAR
          </note>
          <note n="fa52bd23">
            CARLSSON (s) replik
          </note>
          <note n="7868f29e">
            Herr talman! I ett tidigare inlägg sade Gudrun
          </note>
          <note n="4bce5f35">
            Schyman att det är ett glapp mellan vad vi socialdemokrater säger
            och vad vi gör. Nu säger hon att vi socialdemokrater och regeringen
            försöker komma undan det som händer inom landet. Vi har genomfört
            ett saneringsprogram på 120 miljarder kronor. Hur trovärdig är
            man då när man säger att denna regering försöker komma undan problemen?
            Vi kämpar varje dag för att få upp det här landet på fast mark.
            Men vi ser ingen motsättning mellan det och att arbeta internationellt.
            Vårt parti har alltid trott på internationellt demokratiskt samarbete.
          </note>
          <note n="5ec44e37">
            Gudrun Schyman berömmer sig av att se framåt.
          </note>
          <note n="c0a8e60b">
            Ja, det skulle jag också göra om jag hade ett parti med en sådan
            historia som Gudrun Schymans. Då skulle jag försöka förtränga
            allt vad som har varit. Jag är glad att kunna se både bakåt och
            framåt.
          </note>
          <note n="9987afc1">
            Men vill man se framåt måste man faktiskt ha litet mer än slagord
            som egoism och roffarmentalitet att komma med. Det är klart att
            vi är emot det. Det är klart vi är för solidaritet. Men frågan
            är om Vänsterpartiet orkar leva upp till det när det kommer till
            praktisk politik och orkar stå för en utvidgning av EU
          </note>
          <note n="5f25e4a9">
            till de tidigare kommunistiska länderna i Östeuropa, som verkligen
            skulle behöva den samordningen. Det är då den politiska viljan
            och förmågan prövas.
          </note>
          <note n="a5d48d77">
            Jag reagerade också mot Gudrun Schymans hånfulla beskrivning
            av matmomsen. Det är faktiskt en viktig fråga för pensionärer,
            för löntagare med låga inkomster och för barnfamiljer. Det är
            obegripligt för mig att Gudrun Schyman kan beskriva det som gåsleversocialism,
            med hänsyn till att Vänsterpartiet tidigare har drivit den saken
            som en stor jämlikhetsfråga.
          </note>
          <note n="bac7f78f">
            Jag höll på att säga Folkpartiet - förlåt, Folkpartiet, och förlåt,
            Vänsterpartiet!
          </note>
          <note n="8dfbb984">
            (Applåder)
          </note>
          <note n="8b5b9f9d">
            Anf. 54 GUDRUN SCHYMAN (v) replik
          </note>
          <note n="02268c7a">
            Herr talman! Enligt vad jag kan förstå är vi överens om att vi
            behöver internationellt samarbete och att det skall ske i demokratiska
            former. Det är också bra om man i detta internationella samarbete
            kan ha som grund att man skall ha respekt för varje lands självbestämmande.
            Det är vad vi har hävdat. Det är grundorsaken till att vi inte
            tycker att det är bra att ansluta sig till ett överstatligt samarbete
            och en ekonomisk och monetär union som försvårar det samarbete
            som vi behöver för att bekämpa arbetslösheten.
          </note>
          <note n="f5f4dd97">
            Ingvar Carlsson frågade när man då skall visa denna solidaritet.
            Jo, nu, just nu - genom att fatta kloka politiska beslut, som
            innebär att vi gör det möjligt för kommuner och landsting att
            bedriva den välfärd som vi bägge två är anhängare av, som gör
            det möjligt för hundratusentals kvinnor att behålla sina jobb,
            som gör det möjligt att bygga en trygghet i vardagen för oss som
            lever här i landet. Det är nu som vi kan göra detta; det gör vi
            genom att fatta kloka beslut nu, genom att frångå konvergensprogrammet,
            som låser oss vid fortsatta besparingar, fortsatta neddragningar
            i kommuner, fortsatt arbetslöshet, fortsatt otrygghet.
          </note>
          <note n="48b8fc52">
            Anf. 55 FÖRSTE VICE TALMANNEN
          </note>
          <note n="42c8b2d5">
            Jag får meddela att statsministern har förbrukat sin taletid,
            varför han inte kan replikera på Alf Svenssons nästa replik.
          </note>
          <note n="3cdc2fb9">
            Anf. 56 ALF SVENSSON (kds) replik
          </note>
          <note n="b4091540">
            Herr talman! Då kan jag ju säga vad jag vill!
          </note>
          <note n="851d4dfe">
            Nej, jag skall vara lika from och snäll som vanligt, herr statsminister.
          </note>
          <note n="3bd0bde8">
            Att Socialdemokraterna har genomfört ett rejält saneringsprogram
            finns det ingen anledning att sticka under stol med. Det är ett
            faktum. Det har Socialdemokraterna heder av. Men det man med all
            kraft måste stryka under är att ni före valet inte förespeglade
            svenska folket att det var detta som skulle ske. Det är där det
            stora glappet finns.
          </note>
          <note n="e0a01cac">
            Svenska folket kunde inte ana att arbetslöshetsersättningen skulle
            ned till nuvarande nivå eller att barnbidragen skulle sänkas.
            Det fanns ett öppet mandat eller vad man kallade det, men att
            det gömde sådana för många människor hemska saker hade man inte
            väntat sig - det kan jag garantera, Ingvar Carlsson.
          </note>
          <note n="5cdd4ad3">
            Men för att förklara det här på ett någorlunda uthärdligt sätt
            för den egna opinionen hävdar man ständigt det som sägs också
            i någon av de första meningarna i regeringsförklaringen, där det
            heter: "Efter tre år av vikande produktion, fallande sysselsättning
            och underminerade statsfinanser ---."
          </note>
          <note n="faa69966">
            Ingvar Carlsson vet ju att vi inte enbart skall titta på de tre
            åren när vi diskuterar när Sveriges ekonomi började rutscha utför.
            Vi är ju innerst inne alla överens om att vi snarare kan tala
            om en period på 23 år eller liknande. Men jag förstår den här
            pedagogiken.
          </note>
          <note n="52fc920f">
            Dummare än så är man inte, höll jag på att säga. För att Ingvar
            Carlsson skulle få någon rätsida på det faktum att han gick ifrån
            vad folk väntade sig av honom var han tvungen att måla upp en
            bild av att tre år av borgerligt styre hade skapat allt elände.
          </note>
          <note n="f9dce240">
            Sedan ligger det naturligtvis en hel del i att ta i så mycket
            som Socialdemokraterna har gjort. Det hade inte varit lätt för
            vilken regering som helst att göra det. Hade vi gjort det hade
            ni jagat oss med blåslampa och kallat detta för högerpolitik och
            reaktionära tilltag, talat om att vi slaktade välfärden, osv.
          </note>
          <note n="5938e8f9">
            Men det är klart att vi måste få resonera om konvergenskraven,
            som måste uppnås - att påstå något annat än att vi måste ta itu
            med ekonomin och uppnå konvergenskraven är ju nonsens. Men det
            är klart att vi kan debattera hur de skall uppnås. Medan regeringen
            arbetar för att uppnå dem kommer vissa grupper i kläm - det är
            klart. Då måste vi ha rätt att resonera om huruvida det är rätt
            att de grupperna drabbas så hårt som de gör. Då måste vi få tala
            om exempelvis arbetslösa ungdomar.
          </note>
          <note n="1b56412a">
            Jag tycker inte att det är riktigt snyggt att hela tiden dra
            på med "gåsleversocialism" när man talar om en matmomssänkning.
            Men har man 8 miljarder kan man naturligtvis använda dem mer selektivt
            än till att sänka matmomsen för alla. Jag har hört ledande socialdemokratiska
            företrädare ganska ofta tala om glädjen av att få betala skatt.
            Det är ju så att en del av oss inte behöver den här lägre matkostnaden.
            Vi är glada för den - ingen kommer att säga nej till den - men
            om vi ställer den mot behoven hos andra grupper, som råkar illa
            ut, exempelvis sjuka och vårdbehövande, finner vi naturligtvis
            att det finns möjligheter att använda de här 8 miljarderna på
            ett mer selektivt sätt.
          </note>
          <note n="2c33a170">
            Jag tycker också att man har anledning att tala om utvecklingsbiståndet
            i det här sammanhanget. Där haltar det också litet grand.
          </note>
          <note n="8a9cb9c2">
            Nu talar vi om vårt stora intresse för Europa, och det har många
            av oss gemensamt. Där skall vi vara med och påverka. Men när vi
            samtidigt drar ned på intresset - i varje fall ekonomiskt - för
            u-länderna haltar det här litet.
          </note>
          <note n="2448f2f1">
            Är min taletid slut, herr talman? I så fall ber jag att få tacka
            för i dag.
          </note>
          <note n="ec29b156">
            Anf. 57 FÖRSTE VICE TALMANNEN
          </note>
          <note n="8d1d97ff">
            Nej, det är inte så. Enligt gällande bestämmelser, fastställda
            av talmännen, är taletiden 4 minuter per replik. Alf Svensson
            får återkomma med ett anförande om 1 minut och 35 sekunder.
          </note>
          <note n="d8b81a32">
            Anf. 58 LARS TOBISSON (m)
          </note>
          <note n="0774c498">
            Herr talman! Jag inledde i dag med att säga att regeringen brister
            i politiskt ledarskap och att den saknar förmåga att ge besked
            i de viktiga framtidsfrågorna. Dagens debatt bekräftar detta.
            Ingvar Carlsson har i dag lika litet som i regeringsförklaringen
            kunnat ge svar på vad regeringen vill med Sveriges deltagande
            i det europeiska samarbetet, på hur den svenska arbetsmarknaden
            skall reformeras, på hur vi skall skapa hållbara förutsättningar
            för energiförsörjningen och på hur vi skall kunna upprätthålla
            ett nationellt försvar som inte gör alliansfriheten militärt omöjlig.
          </note>
          <note n="cd4d1d16">
            Den hänsyn regeringen tar till en alltmer högljudd vänsteropinion,
            såväl utanför som inom det egna partiet, har försvagat regeringsarbetet.
            Vårt land står inför svåra beslut om hur vi skall modernisera
            Sverige och om hur vi skall möta de utmaningar som följer av en
            globaliserad ekonomi med nya teknologier och nya förutsättningar
            för arbete och företagande. På de här frågorna ger regeringen
            inga svar. Ledarskapskrisen inom Socialdemokraterna är inte i
            huvudsak en fråga om personer. Den handlar i grunden om att man
            saknar en politisk vision, att man helt enkelt inte vet hur man
            vill möta framtiden.
          </note>
          <note n="1fa5894c">
            Anf. 59 LARS LEIJONBORG (fp)
          </note>
          <note n="6eb64d64">
            Herr talman! På de 36 sekunder som jag har till förfogande hinner
            jag bara säga det allra viktigaste.
          </note>
          <note n="5644bb03">
            Vi måste få fram de nya jobben. Jag unnar er att glädjas åt de
            fina siffrorna - ni har inte så mycket att glädja er åt - men
            tro inte att fortsättningen kommer av sig självt! Satsa på småföretagen!
            Det är enda sättet att få fram de nya jobben. Då får vi också
            de resurser vi behöver för att klara en bra vård och en bra skola.
          </note>
          <note n="ee337ba2">
            Anf. 60 OLOF JOHANSSON (c)
          </note>
          <note n="76f12e0e">
            Herr talman! När debatten går mot sitt slut får man inte utmana,
            men jag noterar, vilket jag har gjort tidigare, att det är allt
            fler partier i det här parlamentet som vill höja matmomsen. Det
            gäller i varje fall för dem som har något öra ned mot Bryssel
            och de riktlinjer som där finns.
          </note>
          <note n="82d60182">
            Att ta samhällsansvar är svårt, men det är nödvändigt. Jag tycker
            att den här debatten faktiskt har tydliggjort en del saker på
            den punkten. Vi i Socialdemokraterna och Centerpartiet har fått
            veta att vi inte bör tala vänligt till varandra och helst inte
            om varandra. Än mindre bör väl Ingvar Carlsson och jag utbyta
            några vänligheter, eftersom det misstänkliggörs i den svenska
            debatten.
          </note>
          <note n="e3a192a1">
            Nu är vi inte här för någon sorts egen tillfredsställelse, vare
            sig som personer eller som partier, utan vi har ett uppdrag från
            våra väljare. Det gäller att kunna forma handlingsdugliga och
            helst handlingskraftiga majoriteter, i synnerhet om det är krisigt
            i samhället.
          </note>
          <note n="9329e28b">
            Då bör man i varje fall enligt vårt synsätt försöka att undvika
            konfrontation. Konfrontation och strid i politiken kan ha sin
            tid i valrörelse och i andra sammanhang, men om man ägnar sig
            åt konfrontation riskerar man att inte fullfölja sina väljares
            uppdrag. Då klarar man inte att forma de handlingskraftiga majoriteter
            som krävs för att göra saker, även sådant som är impopulärt. Det
            kan möjligen tydliggöra partier, men det påverkar inte verkligheten.
          </note>
          <note n="f1ec0644">
            För att politik inte bara skall vara ett spel med utspel krävs
            också att man har förmåga att ta ansvar. Vi kallar det för konstruktiv
            opposition. När man vet var man själv står, kan man också samarbeta
            med andra.
          </note>
          <note n="9301cbfa">
            Det här har vi visat även före 1991 års val, så det är egentligen
            inte någon ny attityd. Det vet Ingvar Carlsson och Lars Tobisson.
          </note>
          <note n="64f2767f">
            Gränsen går naturligtvis när man riskerar att motverka sina egna
            grundläggande värderingar. I en krissituation tvingas man ibland
            att göra t.o.m. det -
          </note>
          <note n="66d2af30">
            ett tidsbegränsat undantag från de egna grundläggande värderingarna.
            Avsikten med vår sanering av svensk ekonomi är ju inte att rasera
            det svenska välfärdssamhället, utan att försöka undvika att någon
            annan skall bestämma över det svenska folket i framtiden. Det
            handlar om att inte bli satt under förmyndare.
          </note>
          <note n="be59b838">
            När resultaten kommer måste man konstatera att det är lättare
            att betala när kronan stärks och räntan sänks, när statsskulden
            går ned 12 000-13 000 miljoner på en vecka - visserligen fiktivt
            men ändå viktigt
          </note>
          <note n="fdaf0878">
            - än att fortsätta att skära i välfärden.
          </note>
          <note n="21709123">
            Låt mig avsluta med att bara konstatera att förutsättningar för
            nya jobb, en väl förankrad politik och decentralisering, vilket
            gäller också när man avstår från självbestämmande, och en förnyelse
            av energisystemet är de stora och avgörande frågorna. Lyckas vi
            fullfölja saneringen av den svenska ekonomin, kan vi också bygga
            den svenska välfärden rättvisare och starkare i framtiden.
          </note>
          <note n="7d055ffc">
            Anf. 61 ALF SVENSSON (kds)
          </note>
          <note n="fd0bb352">
            Herr talman! Olof Johansson har alldeles missuppfattat det här,
            om han tror att Ingvar Carlsson och han inte får tala vänligt
            till varandra och lyssna på varandra. Jag tror t.o.m., herrar
            Carlsson och Johansson, att en avdelning av regeringsförklaringen
            var tillägnad
          </note>
          <note n="38e353df">
            Olof Johansson, nämligen den om rosor på kinden och solsken i
            blick.
          </note>
          <note n="a25e3580">
            Men sedan har Olof Johansson fullständigt fel när han säger att
            allt fler vill höja matmomsen. Det har inte någon sagt, och jag
            har faktiskt lyssnat på alla.
          </note>
          <note n="e1704b73">
            Däremot kan detta ställas mot vad man kan använda pengarna till
            i andra avseenden, exempelvis för att befria människor från lidande
            i vårdköer. Det är i den belysningen som man ändå bör våga fundera
            över om
          </note>
          <note n="810b9ec8">
            8 miljarder inte kan användas mer selektivt.
          </note>
          <note n="e9ca995b">
            Försök inte att tricksa med detta, Olof Johansson, samtidigt
            som broarna till socialdemokratin byggs!
          </note>
          <note n="42077677">
            Vad gäller skolan, som Ingvar Carlsson nämnde, vill jag säga
            att också jag har gått i en skola befriad från terminsavgift medan
            andra kunde ståta med att ha betalat sin terminsavgift, så jag
            vet hur det känns.
          </note>
          <note n="6cb90643">
            Men vad jag vill ha sagt om skolan är att inte enbart byggnader,
            läromedel osv. är det viktiga. Det är oerhört viktigt, men inte
            enbart detta. Ingvar Carlsson beskriver detta så bra där det i
            regeringsförklaringen heter att vi inte viker en tum när det gäller
            att hålla främlingskap och sådant borta. Det krävs motkrafter,
            och dessa tror jag mobiliseras hemmen, i familjemiljöerna och
            i en etisk förankring i skolan.
          </note>
          <note n="d7322d8e">
            Överläggningen var härmed avslutad.
          </note>
          <note n="09aed056">
            3 § Hänvisning av ärenden till utskott
          </note>
          <note n="ce51452f">
            Föredrogs och hänvisades
          </note>
          <note n="71ffa7ed">
            Propositioner
          </note>
          <note n="43f7d5c4">
            1995/96:2 till trafikutskottet
          </note>
          <note n="15f6904c">
            1995/96:3 till näringsutskottet
          </note>
          <note n="788de99d">
            1995/96:4 till justitieutskottet
          </note>
          <note n="a3b8f2e8">
            1995/96:6 till skatteutskottet
          </note>
          <note n="a8945960">
            1995/96:8 till jordbruksutskottet
          </note>
          <note n="792ef6de">
            1995/96:10 till lagutskottet
          </note>
          <note n="72b1587a">
            1995/96:14 till justitieutskottet
          </note>
          <note n="5133904d">
            1995/96:18 till skatteutskottet
          </note>
          <note n="3ede38c0">
            Skrivelser
          </note>
          <note n="0199f700">
            1995/96:1 till socialutskottet
          </note>
          <note n="b7e8f69b">
            1995/96:7 till skatteutskottet
          </note>
          <note n="29fd541f">
            1995/96:9 till justitieutskottet
          </note>
          <note n="06475bd2">
            1995/96:20 till näringsutskottet
          </note>
          <note n="5258cfc3">
            Förslag
          </note>
          <note n="66832c3d">
            1995/96:RR4 till trafikutskottet
          </note>
          <note n="f0f141b0">
            Redogörelse
          </note>
          <note n="eb026467">
            1995/96:ER1 till utrikesutskottet
          </note>
          <note n="e55f6869">
            4 § Anmälan om partigruppernas företrädare i talmanskonferensen
          </note>
          <note n="def872ee">
            Med stöd av 1 kap. 7 § och 7 kap. 12 § första stycket riksdagsordningen
            hade partigrupperna till talmannen anmält följande personer att
            utgöra partiernas företrädare i talmanskonferensen:
          </note>
          <note n="ba9b5c74">
            Sven Hulterström (s)
          </note>
          <note n="52bb9183">
            Lars Tobisson (m)
          </note>
          <note n="2e94836d">
            Per-Ola Eriksson (c)
          </note>
          <note n="467891bf">
            Lars Leijonborg (fp)
          </note>
          <note n="c0cc6a86">
            Björn Samuelson (v)
          </note>
          <note n="2b8686c0">
            Marianne Samuelsson (mp)
          </note>
          <note n="78578c37">
            Göran Hägglund (kds)
          </note>
          <note n="d7aaf975">
            Till suppleanter har nominerats
          </note>
          <note n="542090ec">
            Ingegerd Sahlström (s)
          </note>
          <note n="2f3b75b3">
            Sonja Rembo (m)
          </note>
          <note n="72d4efd4">
            Agne Hansson (c)
          </note>
          <note n="d28c2bb6">
            Isa Halvarsson (fp)
          </note>
          <note n="062c0eed">
            Eva Zetterberg (v)
          </note>
          <note n="2d059af3">
            Gunnar Goude (mp)
          </note>
          <note n="43ffd8f0">
            Förste vice talmannen förklarade de anmälda personerna utsedda
            till partigruppsföreträdare och suppleanter i talmanskonferensen
            för tiden till dess lagtima riksmöte skulle börja.
          </note>
          <note n="f4536e30">
            5 § Bordläggning
          </note>
          <note n="05f61b58">
            Anmäldes och bordlades
          </note>
          <note n="9e678012">
            1995/96:17 Ändringar i bostadsrättslagen m.m.
          </note>
          <note n="0687c64c">
            6 § Anmälan om interpellationer
          </note>
          <note n="b3e20b7f">
            Anmäldes att följande interpellationer framställts
          </note>
          <note n="085ceea2">
            1995/96:1 av Eva Zetterberg (v) till finansministern om tredje
            världens skuldproblem
          </note>
          <note n="3be8a4d2">
            1995/96:2 av Elisa Abascal Reyes (mp) till statsministern om
            rasistiskt våld
          </note>
          <note n="6191e5e5">
            1995/96:3 av Johan Lönnroth (v) till finansministern om EMU
          </note>
          <note n="9a41b6d6">
            7 § Anmälan om frågor
          </note>
          <note n="eda122e6">
            Anmäldes att följande frågor framställts
          </note>
          <note n="414594aa">
            1995/96:1 av Sten Tolgfors (m) till statsrådet Ylva
          </note>
          <note n="05e4900e">
            Johansson om våldet i skolan
          </note>
          <note n="97c82a1e">
            1995/96:2 av Carl G Nilsson (m) till jordbruksministern om priset
            på handelsgödsel
          </note>
          <note n="5dab0834">
            1995/96:3 av Göthe Knutson (m) till justitieministern om skattelagstiftningen
          </note>
          <note n="3ae06257">
            1995/96:4 av Eva Zetterberg (v) till försvarsministern om antipersonella
            minor
          </note>
          <note n="6225becd">
            1995/96:5 av Eva Zetterberg (v) till statsministern om tillfälliga
            uppehållstillstånd vid pågående samhällsvård
          </note>
          <note n="8ce9ff70">
            1995/96:6 av Eva Zetterberg (v) till statsrådet Jan
          </note>
          <note n="c24f972b">
            Nygren om vapenexporten
          </note>
          <note n="a9bdee74">
            1995/96:7 av Eva Zetterberg (v) till statsrådet Jan
          </note>
          <note n="3ed15002">
            Nygren om export av bandvagn 206 till Colombia
          </note>
          <note n="a14b3dfd">
            1995/96:8 av Dan Ericsson (kds) till miljöministern om kalkning
          </note>
          <note n="2c10a15b">
            § Kammaren åtskildes kl. 13.30.
          </note>
          <note n="15264f85">
            Förhandlingarna leddes
          </note>
          <note n="2a5fb631">
            av talmannen från sammanträdets början t.o.m. 2 §
          </note>
          <note n="1670fdb1">
            anf. 41 (delvis) och
          </note>
          <note n="7313a071">
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
