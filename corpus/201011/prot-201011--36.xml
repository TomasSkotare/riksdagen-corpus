<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--36</head>
          <docDate when="2010-12-16">2010-12-16</docDate>
        </div>
      </front>
      <body>
        <div>
          <note n="e17e3066">
            ﻿
          </note>
          <note n="799692f4">
            Riksdagens protokoll
          </note>
          <note n="d8661523">
            2010/11:36
          </note>
          <note type="date" n="5412f620">
            Torsdagen den 16 december
          </note>
          <note n="9c1d8996">
            Kl. 10:00 - 21:49
          </note>
          <note n="2d6bb9e7">
            1 § Justering av protokoll
          </note>
          <note n="9d3c80f9">
            Justerades protokollet för den 10 december.
          </note>
          <note n="f4142696">
            2 § Meddelande om preliminär sammanträdesplan
          </note>
          <note n="55a8f617">
            Andre vice talmannen meddelande att en preliminär sammanträdesplan
            till och med vecka 8 med voteringstider delats ut till riksdagens
            ledamöter.
          </note>
          <note n="3b9e6863">
            3 § Hänvisning av ärende till utskott
          </note>
          <note n="8b7f1bd9">
            Föredrogs och hänvisades
          </note>
          <note n="fc48783b">
            den 9 februari 2011.
          </note>
          <note n="795ecb7d">
            4 § Förnyad bordläggning
          </note>
          <note n="2535352d">
            Föredrogs och bordlades åter
          </note>
          <note n="63ed7c76">
            5 § Socialförsäkringsområdet
          </note>
          <note n="50088ec2">
            Föredrogs
          </note>
          <note n="2568a38e">
            Utgiftsområde 12
          </note>
          <note type="speaker" n="e53385a3">
            Anf. 1 ANNELIE KARLSSON (S):
          </note>
          <u who="annelie_karlsson_b05301" xml:id="i-8f8b2794a8cbe720-0" n="3b22e1f9">
            <seg n="f1368b77">
              Herr talman! Barn- och familjepolitik kanske är vår viktigaste
              fråga. Våra barn, deras framtid och familjers förutsättningar
              för att få ihop livets pussel berör och engagerar oss alla.
            </seg>
            <seg n="ae150664">
              Om vi blickar tillbaka historiskt har vi i Sverige byggt en framgångsrik
              familjepolitik som vi har kunnat känna stolthet över, och många
              andra länder har studerat oss och infört modeller lika våra. Men
              det kanske är läge att använda en gammal socialdemokratisk slogan,
              som tydligen inte heller är helt omodern eftersom ett borgerligt
              parti alldeles nyligen använde den i sin valanalys: Vi kan vara
              stolta men inte nöjda.
            </seg>
            <seg n="741fb59b">
              När vi tittar på dagens familjepolitik, vilket är det vi ska
              göra, vill jag främst lyfta fram tre delar. Det är barnfattigdom,
              barns rätt till båda sina föräldrar och gravidas möjlighet till
              sjukpenning.
            </seg>
            <seg n="a9e78f6b">
              Vi ska ge alla barn ekonomisk och social trygghet. Dock har vi
              en situation i dag där barnfattigdomen ökar. Barnen är förlorare
              när inkomstskillnader ökar. Barns uppväxtvillkor blir väldigt
              ojämställda. Skillnaden mellan barn i Sverige är stor och har
              blivit större med den borgerligt förda politiken där klassklyftorna
              har ökat.
            </seg>
            <seg n="ba388da3">
              Detta problem måste tas på allvar. Det krävs en ordentlig analys
              av läget, och det räcker inte att prata om en familjepolitik som
              stärker föräldrarnas makt och inflytande. Titta till exempel på
              de familjer som drabbats av försämringarna i trygghetssystemen!
              De har en minst sagt besvärlig ekonomisk situation, och dessa
              människor är också föräldrar. Det är familjer som lever under
              mycket svåra ekonomiska förhållanden, och socialbidragen ökar
              i de flesta svenska kommuner.
            </seg>
            <seg n="3170a2b8">
              Det finns barn som aldrig har möjlighet att åka på semester,
              utan gatan blir deras sommarlovsställe. Det finns barn som tvingas
              avstå från fotbollsträningen därför att de har föräldrar som varken
              har råd att betala för fotbollsskor eller träningsavgifter. Till
              och med i skolan ska vi då och då lämna någon hundralapp till
              aktiviteter pengar som många familjer faktiskt inte har.
            </seg>
            <seg n="df78e7f5">
              Medan vi här planerar för julen med allt vad det innebär av god
              mat, klappar och gemenskap, finns det många därute som funderar
              på om de ska få ihop något julfirande över huvud taget. Det är
              dags att vi tar problemen på allvar och blir överens om att vi
              måste förbättra situationen för de barnfamiljer som har de allra
              minsta marginalerna. Det ska inte finnas barnfattigdom i välfärdslandet
              Sverige.
            </seg>
            <seg n="e88642a6">
              Våra barn har också rätt till båda sina föräldrar, men verkligheten
              fungerar inte så. Alltför många barn har inte den rätten. Vi måste
              se problemet, och vi måste tillsammans bestämma oss för att det
              faktiskt är oacceptabelt att vi en bra bit in på 2000-talet har
              så många barn som inte har den förmån och den trygghet det innebär
              att ha en vardaglig relation med både mamma och pappa.
            </seg>
            <seg n="31ee043d">
              Vi har ett ojämnt uttag av föräldraförsäkringen. Enligt en TCO-rapport
              kommer det att ta 51 år till innan uttaget av föräldraförsäkringen
              är jämställt om vi inte agerar. Det är alltför ofta kvinnor som
              tar ut de så kallade VAB-dagarna, och vi cementerar dessutom genom
              vårdnadsbidraget gamla könsroller när vi inte ger våra barn möjlighet
              till en uppväxt där mamma och pappa har lika stor roll.
            </seg>
            <seg n="c77d3506">
              Vårdnadsbidraget tar tydligt avstånd från tvåförsörjarmodellen
              och understöder en familjepolitik där kvinnorna tar hand om barnen
              och männen tar hand om jobbet. Tror de borgerliga själva på vårdnadsbidraget?
              Det finns inte i budgeten, Göran Hägglund har tydligt tagit avstånd
              och många kommuner som har borgerlig majoritet har valt att inte
              införa vårdnadsbidraget. Det finns alltså anledning att fråga
              er som representerar de borgerliga partierna: Ser ni vårdnadsbidraget
              som en del av familjepolitiken?
            </seg>
            <seg n="eef8c4c7">
              Förskolan är en viktig del i barns utveckling, och det känns
              dessutom mycket märkligt när man stimulerar kvinnors återgång
              till hemmet samtidigt som vi är i behov av och arbetar hårt för
              en förstärkt arbetslinje. Arbete ligger till grund för kommande
              reformer, och vårdnadsbidraget verkar i motsatt riktning. Vårdnadsbidraget
              bör därför avskaffas.
            </seg>
            <seg n="74b3208b">
              Herr talman! Vi har ett ojämställt föräldraskap. Att barn inte
              har samma rätt till båda sina föräldrar märks inte minst i de
              familjer som splittras. Då delar alltför få barn vardagen med
              sin pappa, vilket självfallet inte gynnar vare sig barnen eller
              papporna. Samtidigt leder ett ojämställt föräldraskap till att
              kvinnor får sämre förutsättningar på arbetsmarknaden.
            </seg>
            <seg n="632ed013">
              Kvinnor har inte bara lägre lön utan i större utsträckning ofrivilliga
              deltider och otrygga anställningar. Ensamstående kvinnor har sämre
              ekonomiska förutsättningar, vilket gör boendemiljö och möjligheter
              till upplevelser och aktiviteter svåra. Barnen är självfallet
              förlorare. Det är dags att se detta ur ett barnperspektiv.
            </seg>
            <seg n="bb07271d">
              Till sist, herr talman: Gravidas förutsättningar till sjukpenning
              har diskuterats. Problemet ska identifieras, står det i propositionen,
              men problemet är ju redan identifierat. Vi har flera praktiska
              exempel, och vi har domstolsbeslut.
            </seg>
            <seg n="ade33cc4">
              Fyra kvinnor en busschaufför, en sjuksköterska, en förskollärare
              och en arbetsmiljöinspektör led alla av besvär som var kopplade
              till deras graviditeter, och kvinnorna hade sjukskrivits på hel-
              eller deltid av sina läkare. De hade drabbats av bland annat ryggont,
              trötthet, sömnsvårigheter, smärtsamma sammandragningar och kraftig
              foglossning.
            </seg>
            <seg n="5aa7e6b3">
              Försäkringskassan avslog dock kvinnornas begäran om sjukpenning
              eftersom besvären ansågs vara normala i samband med graviditet.
              Det var diskriminering, fastslog Svea hovrätt. Försäkringskassan
              anser dock inte att man diskriminerat gravida kvinnor utan bara
              tillämpat gällande lagstiftning.
            </seg>
            <seg n="f8b5e907">
              Jag ställde en fråga till statsrådet Ulf Kristersson om vilka
              åtgärder statsrådet var beredd att snabbt vidta för att komma
              till rätta med problemet. Svaret jag fick var att man lutar sig
              mot propositionen och att eventuella brister ska åtgärdas inom
              mandatperioden. Detta anser jag vara anmärkningsvärt. Om vi är
              medvetna om ett problem måste det finnas en ambition att skyndsamt
              lösa det.
            </seg>
            <seg n="09707d56">
              Jag vill avslutningsvis, herr talman, säga att vi självfallet
              står bakom alla reservationer på området. Jag väljer dock här
              i kammaren att förenkla genom att yrka bifall till reservationerna
              24, 27, 36, 37 och 46.
            </seg>
            <seg n="08e8b62c">
              (Applåder)
            </seg>
          </u>
          <note type="speaker" n="55332174">
            Anf. 2 MAGNUS EHRENCRONA (MP):
          </note>
          <u who="magnus_ehrencrona_e26dbd" xml:id="i-129e2670a515a309-0" n="ec5c131d">
            <seg n="4bdaf2b8">
              Herr talman! Vi miljöpartister är kritiska gentemot regeringens
              familjepolitiska mål eftersom man inte sätter barnens behov av
              ekonomisk och social trygghet i främsta rummet. Inte heller fokuserar
              Alliansens mål på att minska de ekonomiska klyftorna i samhället,
              alltså skillnaderna mellan familjer som har barn och familjer
              som inte har det. Vi måste därutöver modernisera lagstiftningen
              utifrån alla de olika familjebildningar som finns i samhället
              i dag. Kärnfamiljen är inte längre den närmast allenarådande familjemodellen.
              Det finns många olika familjekonstellationer i dag.
            </seg>
            <seg n="b1e58092">
              Miljöpartiet föreslår att målet i stället ska formuleras enligt
              följande:
            </seg>
            <seg n="f7a8deab">
              Familjepolitiken ska ge förutsättningar för goda ekonomiska och
              sociala levnadsvillkor för alla barnfamiljer. Skillnaderna i de
              ekonomiska villkoren mellan familjer med och utan barn ska minska,
              och jämställdheten mellan könen ska uppmuntras inom ramen för
              den generella politiken.
            </seg>
            <seg n="45ab7892">
              Herr talman! Många människor upplever i dag att de inte har tillräckligt
              med tid för sig själva, vänner och släktingar och sina barn framför
              allt. Småbarnsföräldrarna har svårt att få livspusslet att gå
              ihop. Karriär ska kombineras med familjeliv, en aktiv fritid och
              kanske föreningsliv. Samtidigt tycker de flesta att det är viktigt
              att tillbringa mycket tid med sina barn så att de får en bra personlighetsutveckling
              och en bra uppväxt. Det är extra viktigt när barnen är små, så
              att de får en harmonisk utveckling och klarar skolan.
            </seg>
            <seg n="9ccb63f3">
              Miljöpartiet anser att det är angeläget att föräldrar får mer
              tid för sina barn. Vi har föreslagit en reform som vi kallar för
              barntid. Det finns en lagstadgad rätt förvisso att gå ned i arbetstid
              till 75 procent under barnets första åtta år, men en del människor
              har inte råd med det. Då har vi förslaget om barntid. Det innebär
              att man får ett bidrag för att gå ned i arbetstid 5075 procent
              beroende på individuella preferenser och få en ersättning, som
              är pensionsgrundande. Till skillnad från Alliansens vårdnadsbidrag
              är detta pensionsgrundande. Det innebär en minskad risk för att
              man hamnar i en bristande trygghet högre upp i åldrarna.
            </seg>
            <seg n="97444c8b">
              Barntid är helt individualiserad och går inte att överföra till
              den andra föräldern. Däremot kan båda föräldrarna samtidigt ta
              ut barntid, och då kan bägge föräldrarna ta större ansvar för
              föräldraskapet och gå ned lite i arbetstid.
            </seg>
            <seg n="dd72e488">
              Herr talman! Jag vill vidare prata om de så kallade VAB-intygen.
              Det har jag personlig erfarenhet av i min familj. Det är krångligt
              för föräldrarna att hantera det. Förskolepersonalen är oftast
              stressad redan som det är av arbetssituationen. Att då behöva
              administrera de här intygen vänder vi oss å det bestämdaste emot.
              Fusk och missbruk kan man ändå komma till rätta med på andra sätt.
              Främsta fokuset i förskolan och skolan måste vara att personalen
              ska ta hand om barnen och sköta sitt pedagogiska uppdrag. Därom
              borde vi vara överens.
            </seg>
            <seg n="5a5bafd4">
              Herr talman! Jag står givetvis bakom alla reservationer från
              Miljöpartiet, men för tids vinnande yrkar jag bifall endast till
              reservation 36 under punkt 31.
            </seg>
          </u>
          <note type="speaker" n="ccebff76">
            Anf. 3 ERIK ALMQVIST (SD):
          </note>
          <u who="unknown" xml:id="i-d06f421d201d2f46-0" n="e745b1ec">
            <seg n="9dfdefe2">
              Herr talman! Man brukar säga att familjen är hjärtats fosterland.
              Familjen är den grundläggande gemenskap i samhället inom vilken
              nästa generations medborgare växer upp och fostras. Utan att styra
              Sveriges familjer alltför mycket måste vi ändå förhålla oss till
              denna samhällsbärande entitet även rent politiskt.
            </seg>
            <seg n="090a2eb3">
              En viktig värdemätare på hur bra familjepolitiken lyckas är hur
              väl våra barn och unga mår. Och tyvärr har vi under 1990- och
              2000-talet tvingats se hur nya generationer mår allt sämre.
            </seg>
            <seg n="e1054e83">
              Till exempel i nationella folkhälsoenkäten som genomfördes häromåret
              kunde man konstatera att nästan hälften av alla flickor i övre
              tonåren besväras av ångest eller oro. Problemen har ökat kraftigt
              sedan 80-talet, och symtomen är bland annat självskadebeteende,
              ätstörningar och depressioner. Allt detta har blivit allt vanligare.
            </seg>
            <seg n="b1ec25ae">
              Det finns så klart många förklaringar till detta. Vi har i breda
              termer kunnat se en långsiktig samhällssplittring och en upplösning
              av tidigare gemensamma värden i takt med att det sociala kapitalet
              i samhället har minskat, brottsligheten blivit råare, segregationen
              tilltagit och arbetslösheten inte bara bitit sig fast utan ökat.
            </seg>
            <seg n="8d8d95b3">
              Samtidigt utrustar svenska skolan våra barn och ungdomar allt
              sämre för den verklighet som de ska möta. Internationellt sett
              halkar vi efter i kunskap, och skolans pedagogik präglas i dag
              i mångt och mycket av en missriktad snällism och oförmåga att
              skapa trygghet och en stabil struktur och ibland att ställa adekvata
              krav.
            </seg>
            <seg n="cf1c59d2">
              De mindre barnen blir å sin sida utsatta för sociala experiment
              redan på dagis i form av inte minst genusteori. Att barn är otrygga
              och många unga känner oro för framtiden är kanske inte alltid
              helt konstigt.
            </seg>
            <seg n="c9c40a7e">
              Herr talman! Jag tycker att vi bör vända den här utvecklingen.
              Tyvärr kommer inte Sverigedemokraternas budgetförslag att gå igenom,
              vilket bland annat innebär att ensamstående föräldrar med dålig
              ekonomi får ett lägre underhållsstöd än vad som kunde ha blivit
              fallet med vårt budgetförslag. Det är en skam att underhållsstödet
              har fått ligga på ungefär samma nivå i omkring 16 år. Det är framför
              allt ensamstående föräldrar med lägre inkomster som drabbas.
            </seg>
            <seg n="5281f450">
              Jag skulle vilja fokusera särskilt på några reservationer, och
              för att spara tid nöjer jag mig med att yrka bifall till reservationerna
              29, 39, 45, och 47.
            </seg>
            <seg n="ae2d2f4a">
              Vi måste respektera familjens helighet, herr talman, och vi måste
              respektera att alla familjer har varken samma förutsättningar
              eller samma behov. Vi vill ge föräldrar verktyg att kunna skapa
              en tillvaro, rutiner och uppfostra sina barn på ett sätt som passar
              barnens behov och familjens livssituation. Därför vill vi att
              regeringen utökar satsningen på vårdnadsbidrag.
            </seg>
            <seg n="cd2d6040">
              Inte minst ensamstående föräldrar, och i synnerhet de som även
              är egenföretagare, har ofta svårt att få ihop sitt livspussel
              när förutsättningarna plötsligt förändras, som det ofta är i småbarnsfamiljer,
              till exempel i ett läge där ens barn blir sjukt samtidigt som
              man tillfälligt inte har något annat val än att ge den egna verksamheten
              några dagars extra tillsyn. För att underlätta för familjer bör
              man titta närmare på möjligheten att tillfälligt överföra föräldrapenningen
              för professionell barntillsyn.
            </seg>
            <seg n="fd19c81d">
              Kvinnor och män kan mycket väl ha vissa generella förutsättningar
              som skiljer sig utifrån en biologisk grund. Men samtidigt som
              vi accepterar detta måste vi också respektera att alla är vi individer
              och är olika som individer och att föräldrar tar sig an olika
              roller från familj till familj, oavsett kön. Jag menar att det
              är otidsenligt att barnbidraget betalas ut till föräldrar efter
              kön. Det är dags att införa delat barnbidrag mellan föräldrarna.
            </seg>
            <seg n="266df291">
              Av många olika skäl tar en stor del av befolkningen i dag emot
              bostadsbidrag för att klara av sina boendekostnader. Systemet
              är utformat med utgångspunkt att endast de som verkligen behöver
              bidraget ska få det. Regelverken får dock betraktas som lite stelbenta
              när den enskilde bidragstagaren ibland måste flytta till en dyrare
              lägenhet för att få bostadsbidrag, eftersom regelverken i första
              hand tar hänsyn till bostadsstorlek. Det är regelverk som bör
              ses över.
            </seg>
            <seg n="c9549da5">
              Med de orden tackar jag för mig, herr talman.
            </seg>
          </u>
          <note type="speaker" n="1995fad6">
            Anf. 4 MAGNUS EHRENCRONA (MP) replik:
          </note>
          <u who="magnus_ehrencrona_e26dbd" xml:id="i-129e2670a515a309-1" n="ec5c131d">
            <seg n="a8ea7498">
              Herr talman! Det är intressant att Sverigedemokraterna har gått
              till val på att fördubbla vårdnadsbidraget från 3 000 till 6 000.
              I reservationen hålls det dessutom öppet för att det inte ska
              finnas någon övre gräns för hur mycket kommunen kan betala ut.
              Man är nu beredd att fördubbla vårdnadsbidraget. Det innebär att
              det närmar sig studiemedelsnivån. För en del hushåll börjar det
              närma sig nivåer där man kan leva på det, och det kanske rent
              av kommer i konkurrens med att det inte lönar sig att jobba. Så
              min fråga är hur stor nyttan är i förhållande till arbetslinjen.
            </seg>
          </u>
          <note type="speaker" n="7dbe8dcf">
            Anf. 5 ERIK ALMQVIST (SD) replik:
          </note>
          <u who="unknown" xml:id="i-d06f421d201d2f46-1" n="e745b1ec">
            <seg n="69fd71e1">
              Herr talman! Till att börja med är vårdnadsbidraget frivilligt
              för kommunerna. Det är upp till varje kommun att införa det eller
              inte.
            </seg>
            <seg n="6e593b09">
              Sedan är ju inte vårdnadsbidraget jämförbart med studiebidraget.
              Studiebidraget är en direkt kostnad, även om det så klart på lång
              sikt också är en investering för samhället. Vårdnadsbidraget ska
              nog snarare ses som en transferering av medel för barntillsyn
              från dagisverksamhet bland annat till enskilda föräldrar i de
              fall där familjen önskar sköta barntillsynen.
            </seg>
            <seg n="56f33719">
              Familjer är olika och har olika behov. Det är ofta rent naturligt
              att föräldrar vill vara hemma mer tid med sina barn om man har
              den möjligheten. Ett system som inte belastar samhället ekonomiskt,
              som bygger på frivillighet, har jag svårt att se som någonting
              dåligt.
            </seg>
          </u>
          <note type="speaker" n="74600a51">
            Anf. 6 MAGNUS EHRENCRONA (MP) replik:
          </note>
          <u who="magnus_ehrencrona_e26dbd" xml:id="i-129e2670a515a309-2" n="ec5c131d">
            <seg n="60f3f719">
              Herr talman! Det är intressant, för Sverigedemokraterna pratar
              ju i vanliga fall om vikten av att lära sig det svenska språket
              och om språklig utveckling. Här har vi en situation där det tenderar
              att kunna bli en rätt så stor andel föräldrar med annan bakgrund
              som tar emot bidraget. Hur ser Sverigedemokraterna på det? Det
              är väldigt intressant att få veta.
            </seg>
          </u>
          <note type="speaker" n="0d279733">
            Anf. 7 ERIK ALMQVIST (SD) replik:
          </note>
          <u who="unknown" xml:id="i-d06f421d201d2f46-2" n="e745b1ec">
            <seg n="84abecce">
              Herr talman! Låt mig börja med att notera att det är lite märkligt
              att Magnus Ehrencrona, som ändå är en förespråkare av mångkulturalismen,
              är skeptisk till bidrag med utgångspunkten att människor med annan
              bakgrund kanske oftare skulle nyttja det. Jag har svårt att förstå
              den analysen utifrån den ideologiska grund som Magnus Ehrencrona
              vilar på i sin politik.
            </seg>
            <seg n="30a7a6a7">
              Visst finns det en risk för ett stort uttag just i områden som
              redan är segregerade, och det kan leda till att små barn får svårare
              att komma i kontakt med samhället. Samtidigt är det områden där
              det redan i dag är segregerat även på dagis. Det är väldigt många
              barn som växer upp i Rosengård, Rinkeby och Hammarkullen som ändå
              inte kommer i kontakt med det svenska språket heller på dagis.
            </seg>
            <seg n="5ac5db50">
              Vi har en integrationspolitik i Sverigedemokraterna, och vi har
              en trovärdig sådan till skillnad från andra partier. Alla ni andra
              har en invandringspolitik som helt enkelt omöjliggör all form
              av integration, vilket ni nu har bevisat i flera decennier.
            </seg>
            <seg n="d4d38f81">
              Vi är inte beredda att gå så långt att vi börjar begränsa familjens
              frihet i Sverige för svenska medborgare därför att er mångkultur
              har ställt till det och skapar nya problem. Vi hanterar problemen
              med mångkulturalismen med ena handen, men vi måste samtidigt föra
              en bra familjepolitik med den andra. Det är mitt svar.
            </seg>
          </u>
          <note type="speaker" n="692af373">
            Anf. 8 ANNELIE KARLSSON (S) replik:
          </note>
          <u who="annelie_karlsson_b05301" xml:id="i-8f8b2794a8cbe720-1" n="3b22e1f9">
            <seg n="8d2cbd3b">
              Herr talman! Jag har bara en fråga till Erik Almqvist.
            </seg>
            <seg n="84c73ffe">
              I SD:s budget kan man se att ni har för avsikt att spara 72 miljoner
              på det allmänna barnbidraget. Då är min fråga: Anser Sverigedemokraterna
              att vi har för många barn i Sverige?
            </seg>
          </u>
          <note type="speaker" n="993cc332">
            Anf. 9 ERIK ALMQVIST (SD) replik:
          </note>
          <u who="unknown" xml:id="i-d06f421d201d2f46-3" n="e745b1ec">
            <seg n="0bdb1132">
              Herr talman! Vi har så klart justerat budgeten efter förutsättningarna.
              Men med vår politik skulle vi ha en betydligt mindre invandring.
              Vi ser också att det skulle bli betydligt färre utbetalningar
              av barnbidrag. Det är inte så att vi har gått till val på att
              sänka barnbidragen, och det är inte heller så att vår budget innebär
              en sänkning av barnbidraget, men man måste uppskatta budgetpostens
              storlek utifrån realförutsättningarna.
            </seg>
          </u>
          <note type="speaker" n="25500675">
            Anf. 10 ANNELIE KARLSSON (S) replik:
          </note>
          <u who="annelie_karlsson_b05301" xml:id="i-8f8b2794a8cbe720-2" n="3b22e1f9">
            <seg n="72226fc6">
              Herr talman! Jag uppfattar att det är precis som Erik Almqvist
              beskriver det, att det ska vara färre barn i Sverige, inte att
              man ska sänka barnbidragets nivå. Då ställer jag frågan en gång
              till: Tycker du, Erik Almqvist, och ditt parti, Sverigedemokraterna,
              att Sverige har för många barn? Skulle Sverige må bättre av att
              ha färre barn?
            </seg>
          </u>
          <note type="speaker" n="c0f8f8ff">
            Anf. 11 ERIK ALMQVIST (SD) replik:
          </note>
          <u who="unknown" xml:id="i-d06f421d201d2f46-4" n="e745b1ec">
            <seg n="7817cdde">
              Herr talman! Jag tycker väldigt mycket om barn. Jag tycker att
              Sverige ska ha många barn. Jag skulle också gärna se att det föddes
              fler barn i Sverige. Men vår invandringspolitik har inte som utgångspunkt
              att minska barnafödandet eller att försöka motverka att barn lever
              i Sverige, utan vår invandringspolitik har som utgångspunkt att
              vi ska ha en samhällsutveckling som är hållbar, som inte splittrar
              samhället. Då blir en konsekvens att det inte blir ett lika stort
              tillflöde av nya invånare till Sverige. Det medför också att statsbudgeten
              på i princip alla poster minskar av rent naturliga skäl. Ju fler
              människor som lever i ett land, desto större utgifter, givetvis,
              för staten, även intäkter, men det är en annan diskussion. Men
              det här är bara en justering efter vår politik.
            </seg>
            <seg n="d285ddcf">
              Med Annelie Karlssons resonemang kan man aldrig ifrågasätta någon
              som har en mer generös invandringspolitik. Mig veterligen vill
              även Socialdemokraterna begränsa antalet barn som kan komma till
              Sverige. Ifall vi till exempel skulle få in ett liberalt parti
              som helt skulle vilja släppa gränserna skulle de kunna använda
              samma retorik mot dig, Annelie Karlsson. Men politik handlar ju
              här i riksdagen mycket om att förhålla sig till verkligheten och
              att utforma en politik som är realistisk, och då blir den här
              typen av utopiska resonemang inte speciellt relevanta.
            </seg>
          </u>
          <note type="speaker" n="01f7e860">
            Anf. 12 WIWI-ANNE JOHANSSON (V):
          </note>
          <u who="wiwi-anne_johansson_04830b" xml:id="i-e3e79788875fbc72-0" n="af0a30c8" next="i-c155ee158dda1d3b-0">
            <seg n="1f34ce9e">
              Herr talman! I dag är det verkligen råkallt, både ute och inne,
              inte för alla men för många. Klyftorna mellan dem som har och
              dem som inte har ökar och ökar. Unga människors ekonomi har blivit
              allt sämre. Särskilt unga ensamstående föräldrars ekonomiska standard
              har sjunkit.
            </seg>
            <seg n="9060db18">
              På bara åtta år har andelen ensamstående föräldrar mellan 20
              och 29 år som lever i fattigdom fyrdubblats ja, fyrdubblats! Unga
              ensamstående föräldrar med låg ekonomisk standard har ökat från
              19 till 76 procent på åtta år. Det visar en rapport från Ungdomsstyrelsen
              i juni i år. Så ser det ut. Högeralliansen har regerat i fyra
              och ett halvt av de åtta åren.
            </seg>
            <seg n="bbe2f6a6">
              Fattiga föräldrar betyder också fattiga barn. Det kan vara så
              illa att föräldrar inte ens har råd att hämta ut nödvändig medicin
              till sina barn. Var tionde förälder har väntat med att hämta ut
              läkemedel till sina barn. Det visar en undersökning som Majblomman
              gjorde förra året. Det betyder att 90 000 skolbarn inte fick den
              behandling som deras läkare rekommenderat, och vi talar om Sverige
              i dag!
            </seg>
            <seg n="01805c2f">
              En ensam förälder är oftast en kvinna. Det gäller både de som
              är unga, mellan 20 och 29 år, och de som är äldre. Och fortfarande
              är det kvinnor som har huvudansvaret för barnen. Fortfarande tar
              män som blir föräldrar bara ut 20 procent av föräldraledigheten.
            </seg>
            <seg n="fd170026">
              Jämställdhetsbonusen är det inte så många som har fattat vitsen
              med. Men den moroten värnar alliansen och hoppas att göra den
              tydlig nog så att papporna förstår att de också faktiskt kan vara
              hemma med sina barn, om de vill, för det är ju så att också en
              pappa är en förälder. En mamma är ju självklart en förälder. Det
              är förhoppningar och morötter till papporna.
            </seg>
            <seg n="dd08e7e6">
              Hittills är resultatet av regeringens så kallade jämställdhetsarbete
              väldigt klent. Med den här låga farten i jämställdhetsarbetet
              kommer det att ta ytterligare mer än 50 år innan män och kvinnor
              delar föräldraledigheten lika, eller så gör det inte det. Det
              tar nog inte 50 år till, för med KD som färdledare för regeringens
              familjepolitik är väl målet ett annat. En tidsmaskin som tar oss
              minst 50 år tillbaka i tiden verkar ju vara en politik i tiden
              för KD och för regeringen, tillbaka till den tiden då den amerikanska
              uppfinningen hemmafrun alltid fanns till hands, hade middagen
              klar när pappa kom hem från jobbet, hade sett till att ungarna
              var snutna och att tofflorna var på plats i tamburen. Nej, jag
              vet att ni inte håller med. Ni skulle i alla fall aldrig säga
              det högt. Men varför annars ett vårdnadsbidrag?
            </seg>
            <seg n="cf08e0e1">
              Herr talman! Vårdnadsbidraget är den absolut sämsta reform som
              genomförts i modern tid när det gäller jämställdhet mellan kvinnor
              och män. Vårdnadsbidraget är en riktigt usel affär för kvinnor,
              inte minst ekonomiskt. Kvinnor som har använt vårdnadsbidrag har
              fått ett inkomstbortfall med drygt 10 procent. 92 procent av alla
              som sökte vårdnadsbidrag var kvinnor i de 55 undersökta kommuner
              som gav ut uppgifter som underlag till rapporten Vad hände med
              hela lönen och halva makten? som publicerades i september och
              som gjordes på uppdrag av Arbetarrörelsens ekonomiska råd. Enligt
              rapportförfattarnas beräkningar skulle skillnaderna i inkomstbortfall
              i verkligheten vara dubbelt så stora.
            </seg>
            <seg n="3a6b0740">
              I två och ett halvt år har vårdnadsbidraget funnits i Sverige,
              och det gäller föräldrar med barn från ett till tre år. Det är
              på 3 000 kronor i månaden, inte skattepliktigt och naturligtvis
              inte heller pensionsgrundande.
            </seg>
            <seg n="47df7b4a">
              Det är inte nödvändigt att det är föräldern själv som är hemma
              med barnet. Bidraget kan lika gärna användas till en au pair,
              för den som har en sådan, eller till den gamla tidens barnflicka.
            </seg>
            <seg n="a6d260c5">
              3 000 kronor är inte mycket pengar, men KD skulle gärna dubbla
              beloppet om de fick bestämma.
            </seg>
            <seg n="c80f9103">
              Jag undrar hur många ensamma mammor som fixar hushållskassan
              med en sådan budget. Nej, man måste nog se till att man har någon
              annan som man blir försörjd av som det var förr innan vi marscherade
              och ropen skallade om daghem åt alla.
            </seg>
            <seg n="7cb8efba">
              Herr talman! Låt oss lära av Norge. I Norge lade man ned vårdnadsbidraget
              sedan det visat sig hör och häpna att 96 procent av dem som nyttjade
              det var kvinnor. Det var kvinnor som stod långt från arbetsmarknaden;
              de var långtidsarbetslösa. Makten och inflytandet för kvinnorna
              i familjen minskade. Såklart minskade också möjligheten att komma
              in på arbetsmarknaden från vilken de hölls tillbaka med hjälp
              av vårdnadsbidraget.
            </seg>
            <seg n="7f36e6a0">
              Detsamma gäller i Sverige. Dessutom ökar segregeringen. Språkutvecklingen
              hos barn med föräldrar som inte har svenska som modersmål försenas,
              och de får en svårare start i skolan.
            </seg>
            <seg n="a63b3abf">
              Det är mammor som inte har jobb och som saknar förankring på
              arbetsmarknaden som söker vårdnadsbidrag. Det är mammor i Tensta,
              Rinkeby, Hammarkullen och Bergsjön, inte föräldrar i Djursholm
              och Örgryte.
            </seg>
            <seg n="6a222921">
              Alla barn har det inte heller som i Astrid Lindgrens Alla vi
              barn i Bullerbyn . Alla barn är inte trygga och stimulerade i
              hemmet. Sanningen är att vårdnadsbidraget ökar segregationen och
              klassklyftorna mellan olika grupper av barn, och jämställdheten
              tar flera kliv bakåt. Det är också en konstig arbetslinje.
            </seg>
            <seg n="461fd881">
              Herr talman! En majoritet av befolkningen tycker att föräldrar
              bör dela lika på föräldraledigheten. Det är bra. Det är jättebra
              för barnen som får lika mycket tid med pappa och mamma. Det är
              jättebra för pappa som får lära känna sitt barn lika bra som mamma.
              Det är jättebra för mamma som vet att pappa kan. Precis som kvinnor
              kan, kan män.
            </seg>
            <seg n="4d526a59">
              Varför är det inte så när de allra flesta tycker att det vore
              det bästa? Jo, för att många kring det omtalade köksbordet resonerar
              så här: Det passar inte riktigt i vår familj. Vi förlorar mer
              om pappa är hemma eftersom han tjänar mest. Eller: På mitt jobb
              blir de sura om jag tar pappaledigt. Så i vår familj är det bäst
              att mamma tar ut hela föräldraledigheten. Vi har i alla fall gjort
              valet själva.
            </seg>
            <seg n="b9c3af21">
              Herr talman! Det är riktigt men ändå fel. Vi gör våra förnuftiga
              val efter de förutsättningar som gäller. Det är förstås helt rationellt
              att göra det val där familjen förlorar minst ekonomiskt på den
              som är föräldraledig. Det är rationellt att inte vilja reta upp
              chefen eller bli retad av arbetskamraterna. Det är rationellt
              att inte vilja skilja sig från mängden och dessutom få lägre lön
              och kvinnor har ju redan lägre lön.
            </seg>
            <seg n="32865503">
              Människor gör rationella val, men ska vi vänta i 50 år på att
              det som en majoritet av oss säger är det bästa för alla ska bli
              verklighet?
            </seg>
            <seg n="5125b999">
              50 procent av Sveriges befolkning är diskriminerad, drygt 50
              procent till och med. Skillnaden i lön mellan män och kvinnor
              är fortfarande stor. I genomsnitt tjänar en man 20 procent mer
              än en kvinna. Män jobbar heltid och kvinnor deltid för det mesta
              ofrivilligt.
            </seg>
            <seg n="e25a911d">
              Eftersom kvinnor är föräldralediga kan man inte lita på att de
              arbetar jämt. Eftersom kvinnor har småbarn kan det räcka med deltid
              eller timanställning i kvinnodominerade yrken. Så rullar det på,
              och plötsligt har det gått 50 år till om vi inget gör.
            </seg>
            <seg n="11be05a8">
              Även män är diskriminerade. Det finns många män som vill vara
              hemma med sina barn och dela lika på föräldradagarna. Men både
              arbetsgivare och tryck utifrån gör att många män avstår från föräldraförsäkringen
              för att den i grunden är ojämställd. Om det skulle bli en vårdnadstvist
              sitter pappan där med skägget i brevlådan. Den som tagit ut lejonparten
              av föräldraledigheten har ett solklart överläge.
            </seg>
            <seg n="74fd4467">
              Vi har alla allt att vinna på att försäkringen blir jämställd.
              Det är en förutsättning för att kvinnor ska kunna stärka sin ställning
              i samhället och för att säkra barns rätt till sina föräldrar.
            </seg>
            <seg n="6b3fed71">
              Herr talman! Vi politiker har ett ansvar att ta för ett jämställt
              och jämlikt samhälle. Ett stort steg på vägen är en jämställd
              föräldraförsäkring. Det är ju så en majoritet tycker att det ska
              vara, att det är bäst om båda föräldrarna delar lika. Det innebär
              att varje förälder har ett individuellt ansvar för sitt barn och
              att föräldrarna var för sig tar ut den föräldraledighet som de
              har rätt till.
            </seg>
            <seg n="dcebffb4">
              Herr talman! Det är inte konserverande och bakåtsträvande vårdnadsbidrag
              familjer och barn behöver för ekonomisk trygghet. Det är arbete
              som behövs, med heltid som norm och deltid som möjlighet och med
              jämställda villkor för kvinnor och män. Det behövs barnomsorg
              på obekväm arbetstid och bra förskolor. Det behövs högre tak i
              föräldraförsäkringen, och vi behöver en individualiserad föräldraförsäkring
              för alla barns bästa och för jämställdheten. Det är vad barnen
              behöver, och det är vad vi alla behöver.
            </seg>
          </u>
          <note n="f3ebf50a">
            Herr talman! Jag yrkar bifall till reservation 35.
          </note>
          <u who="wiwi-anne_johansson_04830b" xml:id="i-c155ee158dda1d3b-0" n="af0a30c8" prev="i-e3e79788875fbc72-0">
            <seg n="dbdf58ba">
              Jag avslutar med att säga att jag står bakom en politik som vill
              öka jämställdheten och utrota den ökande barnfattigdomen. Jag
              står bakom en politik som gör att unga ensamstående föräldrar
              inte ska tvingas leva i fattigdom. I högerns Sverige har andelen
              fattiga unga ensamstående med barn fördubblats på åtta år.
            </seg>
          </u>
          <note type="speaker" n="98d0dc73">
            Anf. 13 ERIK ALMQVIST (SD) replik:
          </note>
          <u who="unknown" xml:id="i-d06f421d201d2f46-5" n="e745b1ec">
            <seg n="77765f82">
              Herr talman! I Wiwi-Anne Johanssons och Vänsterpartiets värld
              är jämställdhet att alla människor är lika, att alla människor
              gör samma sak och att alla människor delar lika på allt sinsemellan.
            </seg>
            <seg n="064216f7">
              Jag och Sverigedemokraterna gillar olika. Vi vet att olika människor
              har olika preferenser och olika förutsättningar och vill dela
              på sysslor på olika sätt.
            </seg>
            <seg n="c781cb8e">
              Alla familjer vill inte alltid dela lika på allt. När man har
              mätt attityder hos småbarnsföräldrar och familjer ser man också
              att familjer vill ha möjligheten att själva bestämma hur man delar
              föräldraförsäkringen. I samtliga större opinionsmätningar som
              har gjorts på detta område har det visat sig att ungefär nio av
              tio föräldrar har den uppfattningen. Framför allt vill man inte
              att regeringen ska in och peta och detaljstyra ens liv på det
              sättet. Man vill kunna uppfostra sina barn själv och fördela föräldradagarna
              som man vill.
            </seg>
            <seg n="d6b6aa81">
              När man har mätt attityden hos föräldrar vill pappor ofta ha
              mer tid med barnen, men kvinnorna vill inte dela med sig av föräldraledigheten.
              Detta motsäger argumentet att föräldraförsäkringen skulle vara
              en kvinnofälla, vilket Vänsterpartiet ofta försöker framhålla.
            </seg>
            <seg n="bab39169">
              Kanske finns det även en vetenskaplig förklaring till att man
              ofta väljer att fördela föräldraledigheten på detta sätt det första
              året i ett barns liv. Det finns många vetenskapliga studier som
              visar att mamman har en viktigare roll de första åren i ett barns
              liv. Därmed är det inte sagt att pappan är oviktig, och framför
              allt är han inte oviktig lite senare. Mycket pekar dock på att
              mamman har en särskild roll de första åren och att det finns ett
              särskilt band som gör att mamman ofta är hemma mer med sitt barn,
              och därför väljer man att fördela föräldraledigheten som man gör.
            </seg>
            <seg n="79938987">
              Staten ska inte gå in och tvinga föräldrar att dela föräldraledigheten
              lika.
            </seg>
          </u>
          <note type="speaker" n="4f97d259">
            Anf. 14 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-0" n="af0a30c8">
            <seg n="63fc8c75">
              Herr talman! Ja, familjer ser olika ut. Vi har stjärnfamiljer,
              kärnfamiljer och ensamstående föräldrar. I de allra flesta fall
              har dock ett barn en far och en mor rent biologiskt. Vi tycker
              att det är viktigt att barnen får knyta an till båda föräldrarna.
            </seg>
            <seg n="2fc47dc1">
              Du säger själv, Erik Almqvist, att du i undersökningar har sett
              att pappor är mer positiva än mammor till en individualiserad
              föräldraförsäkring för att de vill ha mer tid med sina barn. Det
              är ett privilegium att få vara hemma med sitt barn. Det ska inte
              bara vara kvinnan som har den förmånen det är verkligen en förmån.
            </seg>
            <seg n="2f70a5d8">
              Det är inte bara en kvinnofälla. Det är en fälla för alla när
              det ser ut som det gör. Det är en fälla för papporna som har mycket
              sämre möjligheter att få vårdnaden om det blir en vårdnadstvist
              eftersom han oftast inte har tagit ut så stor del av föräldraledigheten.
              Det är en kvinnofälla på så sätt att arbetsgivarna vet att det
              är kvinnorna som är hemma med barnen. De är inte så pålitliga,
              så man kan betala dem sämre än männen. På det sättet är det en
              kvinnofälla och en jämställdhetsfälla.
            </seg>
            <seg n="914f78e9">
              Det kvasivetenskapliga att barn har större behov av sina mammor,
              som Erik Almqvist talar om, känner jag inte till. Självklart har
              barn behov av båda sina biologiska föräldrar. Det kan även finnas
              andra föräldrar. Man sitter inte hemma vid köksbordet i ett vakuum
              och fattar beslut om vem som ska vara hemma. Man fattar beslut
              utifrån de förhållanden som råder. Vem tjänar mest? Vem tjänar
              minst? Vad förlorar familjen minst på?
            </seg>
          </u>
          <note type="speaker" n="7a51c949">
            Anf. 15 ERIK ALMQVIST (SD) replik:
          </note>
          <u who="unknown" xml:id="i-d06f421d201d2f46-6" n="e745b1ec">
            <seg n="fdb09a01">
              Herr talman! Wiwi-Anne Johansson visar oerhört liten respekt
              för Sveriges föräldrar. Som jag sade tidigare vill en förkrossande
              majoritet av Sveriges föräldrar ha möjlighet att själva bestämma
              hur de uppfostrar sina barn och hur man fördelar tiden med sina
              barn. Jag tycker att det är ett grovt fall av socialistisk paternalism
              att man vill detaljstyra barnuppfostran. Det är inte det enda
              sättet ni vill detaljstyra barnuppfostran på. Jag nämnde genusteorin
              tidigare. Det är ganska smaklöst att staten går in och så tydligt
              vill styra hur man ska gå till väga när man uppfostrar sina barn.
            </seg>
            <seg n="7ca1092e">
              Det är inte någon kvasivetenskap som pekar på att det finns ett
              väldigt starkt band mellan en moder och ett barn under de första
              åren i barnets liv. Det kanske är ganska naturligt med tanke på
              den relation modern och barnet har haft de nio månaderna innan
              barnet kommer till världen. Det är ett förhållande som förändras
              med tiden. Barnet får en egen identitet och blir en mer självständig
              individ. Detta är något som all forskning pekar på. Det är inte
              något nytt.
            </seg>
            <seg n="e90f13cd">
              Med det har jag inte sagt att vi ska tvinga föräldrar att fördela
              tiden med sina barn så att mamman är mer med sina barn den första
              tiden bara för att vetenskapen pekar på att det finns ett särskilt
              behov för barnet då. Jag tycker att vi ska låta föräldrarna själva
              bedöma det. Det kan säkert vara olika från familj till familj.
              Det kan finnas omständigheter som gör att man vill fördela på
              ett visst sätt. Sveriges föräldrar vill ha den valfriheten.
            </seg>
            <seg n="e2f74b21">
              Redan den jämställdhetsbonus som Alliansen har infört är ett
              övertramp. Redan där bestraffar man ekonomiskt de familjer som
              väljer att inte fördela tillräckligt lika. Jag tycker att det
              får vara slut med den typen av socialistisk paternalism. Låt familjerna
              själva bestämma hur de uppfostrar sina barn.
            </seg>
          </u>
          <note type="speaker" n="4ed88b66">
            Anf. 16 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-1" n="af0a30c8">
            <seg n="49fbc71f">
              Herr talman! Erik Almqvist har rätt i att vi inte har en majoritet
              av opinionen och svenska folket med oss när vi vill införa en
              individualiserad föräldraförsäkring. Men vi har en majoritet av
              Sveriges föräldrar med oss när vi säger att vi tycker att man
              ska fördela föräldraförsäkringen lika. Det kan se olika ut. Man
              förlorar oftast mest pengar när mannen är hemma. Det gör att många
              föräldrar väljer att pappan inte tar ut mer.
            </seg>
            <seg n="f920d50b">
              Vi vill inte alls detaljstyra barnuppfostran. Vi ska inte sätta
              barnen i socialistiska träningsläger, om det är det Erik Almqvist
              tror. Vi vill ge kvinnor möjlighet att komma ut på arbetsmarknaden.
              Vi vill ha en jämställd arbetsmarknad med lika rättigheter och
              skyldigheter för alla. Det vill inte ni. Ni vurmar för vårdnadsbidrag
              och vill höja det. Det är den verkliga kvinnofällan. Det är en
              tillbakagång till 50-talet och hemmafruidealet. Hemmafrun var
              en amerikansk uppfinning som egentligen bara fanns under en period
              på 50-talet. Dessförinnan bodde man på landet och levde på ett
              helt annat sätt. Alla i familjen arbetade. Alla i familjen vill
              arbeta nu också.
            </seg>
            <seg n="ff778c07">
              Vi vill föra en politik som ger alla familjer bra möjligheter.
              Vi vill ge dem bra förskolor även på olika tider. Det är inte
              att detaljstyra. Det är att ge förutsättningar för ett jämställt
              liv och att ge barnen tillgång till båda sina föräldrar. Jag kan
              inte förstå att det är så svårt för Erik Almqvist att inse att
              barn har två föräldrar och har rätt till dem båda i lika omfattning.
            </seg>
          </u>
          <note type="speaker" n="08cfe176">
            Anf. 17 EVA LOHMAN (M):
          </note>
          <u who="eva_lohman_3a66b4" xml:id="i-a59460e743b68a5f-0" n="02718a46" next="i-d47945506c35e430-0"/>
          <note n="0643ce55">
            Herr talman! Jag yrkar inledningsvis avslag på samtliga motioner
            och bifall till förslaget i socialförsäkringsutskottets betänkande.
          </note>
          <u who="eva_lohman_3a66b4" xml:id="i-d47945506c35e430-0" n="02718a46" prev="i-a59460e743b68a5f-0">
            <seg n="a9a4c201">
              Det är ett misslyckande för samhället varje gång ett barn tvingas
              växa upp i ekonomisk otrygghet. Varje barn behöver framtidstro
              och möjligheter. Det är regeringens uppgift att skapa goda förutsättningar
              för att så ska ske. Att minska barnfattigdomen är en av vår tids
              stora utmaningar. Jag har varit förtroendevald i socialnämnden
              i tolv år så detta är frågor som ligger mig särskilt varmt om
              hjärtat.
            </seg>
            <seg n="56f62b53">
              Herr talman! Flera av de motioner som kommit in i år handlar
              om den ökade barnfattigdomen. Alla är överens om att barnfattigdomen
              måste elimineras. Det är vägen dit som ser olika ut. Vi vet att
              arbetslöshet är den vanligaste orsaken till dålig ekonomi. Att
              skapa goda förutsättningar för arbete är därför regeringens främsta
              uppgift. Barnfamiljernas viktigaste inkomstkälla är förvärvsarbete.
            </seg>
            <seg n="30c1880b">
              I den bästa av världar kan alla människor försörja sig själva.
              I den bästa av världar behöver ingen vara beroende av ekonomiskt
              stöd. Oppositionen verkar betrakta det som en ouppnåelig dröm.
              Det är problematiskt eftersom man därför föreslår kortsiktiga
              lösningar såsom höjda bidrag. Att lämna människor i bidragsberoende
              är inte rätt väg att gå.
            </seg>
            <seg n="d1c5e804">
              Vi i Alliansen tror däremot inte att det är en dröm. Vi tror
              i högsta grad på jobb till alla. Därför vågar vi satsa långsiktigt.
              I drygt fyra år har vi aktivt försökt hitta vägar för att alla
              ska kunna få ett jobb och försörja sig själva. Regeringens ansträngningar
              har gett resultat. Sysselsättningen ökar och arbetsmarknadsläget
              förbättras. I Arbetsförmedlingens nya prognos från den 7 december
              talar man om 100 000 fler sysselsatta på två år. Det är 100 000
              fler människor som har ett jobb att gå till 2011. Det spås också
              att de som har jobb får minskad risk för arbetslöshet. Trots att
              det ser mörkt ut för många länder i Europa ser det ljust ut för
              Sverige.
            </seg>
            <seg n="f140e6ad">
              Herr talman! Barn är som bekant beroende av sina föräldrars ekonomi
              och försörjningsmöjligheter. Att fortsätta satsningarna på att
              fler ska få jobb är därför centralt. Nystartsjobben som infördes
              2007 är en succé och de ökar för varje månad. Regeringen driver
              en aktiv arbetsmarknadspolitik. Det handlar om omställning, bättre
              matchning på arbetsmarknaden och inte minst utbildning. Därför
              tillförs bland annat komvux mer resurser än Socialdemokraterna
              någonsin har satsat. Regeringens satsning på jobbcoacher har också
              gett resultat. Drygt 23 000 personer har under året fått jobb
              genom jobbcoach, enligt Arbetsförmedlingen.
            </seg>
            <seg n="7cc7468c">
              Vi vet att långtidssjukskrivningar är en av de vanligaste orsakerna
              till utanförskap. Därför avsätter regeringen i år drygt 960 miljoner
              kronor till medicinsk rehabilitering. Det är mer än någonsin tidigare.
            </seg>
            <seg n="107ca3fe">
              Arbetslinjen är tydlig. Nu finns den även i integrationspolitiken.
              Etableringsreformen, som trädde i kraft den 1 december, innebär
              att nyanlända invandrare möts av Arbetsförmedlingen i stället
              för av socialtjänsten.
            </seg>
            <seg n="2338e23c">
              Barn till utrikes födda löper större risk att växa upp i ekonomisk
              utsatthet. Anledningen är att arbetslösheten är hög i denna grupp.
              Detta måste vi ändra på. Etableringsreformen är lika mycket en
              satsning på den enskilda individen som på en långsiktig satsning
              på barnens framtid.
            </seg>
            <seg n="bcbef968">
              Herr talman! I dag har många fler människor ett arbete att gå
              till än vad som skulle ha varit fallet om oppositionen hade fått
              styra. Många familjer har fått det betydligt bättre.
            </seg>
            <seg n="734b44be">
              Tack vare regeringens satsningar på att skapa fler jobb finns
              det nu barn som kan se sin mamma eller pappa som tidigare levde
              i utanförskap gå till arbetet varje morgon, en förälder som får
              arbetskamrater, blir behövd och kan göra rätt för sig, en förälder
              som nu tar del av den gemenskap som ett arbete ger.
            </seg>
            <seg n="9a778395">
              Herr talman! Problemen är allvarliga. Det råder ingen tvekan
              om det. Ungefär 280 000 barn, eller 15 procent av barnen i Sverige,
              levde år 2008 i en familj som enligt EU:s definition riskerade
              att vara ekonomiskt utsatt.
            </seg>
            <seg n="64daaf71">
              Risken för ekonomisk utsatthet varierar mellan olika typer av
              familjer. Exempelvis är vart tredje barn till ensamstående föräldrar
              ekonomiskt utsatt jämfört med vart tionde barn till sammanboende
              föräldrar. En faktor som särskilt ökar risken för att växa upp
              i en fattig familj är alltså att leva med en ensamstående förälder.
              Jag är därför glad att regeringen riktar så många av sina satsningar
              mot just denna grupp.
            </seg>
            <seg n="99418df9">
              Det särskilda bidraget för barn inom ramen för bostadsbidraget
              höjs från och med den 1 januari 2012. Höjningen blir 350 kronor
              per månad för hushåll med ett barn, 425 kronor per månad för hushåll
              med två barn och 600 kronor per månad för hushåll med tre eller
              fler barn. Samtliga barnfamiljer som i dag har bostadsbidrag,
              alltså ungefär 150 000 familjer, får del av höjningen av detta
              bostadsbidrag. Av de 150 000 hushållen är 130 000 hushåll med
              en ensamstående förälder, det vill säga de allra flesta. I huvudsak
              riktar sig alltså satsningen till ensamstående föräldrar som har
              knappa marginaler.
            </seg>
            <seg n="43efea27">
              Moderaterna och alliansregeringen har höjt flerbarnstillägget
              från den 1 juli 2010. Det innebär att familjer med två eller fler
              barn har fått ett extra tillskott i kassan per månad. Bidraget
              betyder mycket för hushåll med låga inkomster, särskilt för ensamstående
              föräldrar.
            </seg>
            <seg n="e1598cc3">
              En annan sak som är mycket välkommen är att man under mandatperioden
              kommer att utreda möjligheten för dem som är ensamstående att
              ta del av föräldraförsäkringens alla dagar.
            </seg>
            <seg n="ef273b35">
              Herr talman! Jag tycker att regeringens viktigaste uppgift är
              att skapa goda förutsättningar för att de familjer som har det
              svårt ska få det bättre.
            </seg>
            <seg n="36eb6df3">
              En annan viktig sak i regeringens familjepolitik som också ligger
              mig varmt om hjärtat att tala om är att skapa förutsättningar
              för att förbättra jämställdheten mellan kvinnor och män i ansvaret
              för hem och barn och öka familjernas valfrihet.
            </seg>
            <seg n="2f9271da">
              Jag är stolt över att företräda en politik som så tydligt ökar
              valfriheten och stärker makten över den egna livssituationen för
              familjerna.
            </seg>
            <seg n="5f177d6f">
              Herr talman! Jag har som sagt studerat oppositionens motioner
              på det familjepolitiska området, och det går inte att ta miste
              på att kritiken mot två av regeringens största satsningar vårdnadsbidraget
              och jämställdhetsbonusen är skarp. Man kan tycka att reglerna
              är krångliga och att de därför är dåliga. Och de har inte fungerat
              felfritt. Men det är det som regeringen nu avser att ändra på.
            </seg>
            <seg n="108de55d">
              Under mandatperioden kommer jämställdhetsbonusen att förenklas
              och förtydligas och kopplas direkt till uttaget i föräldrapenningen.
            </seg>
            <seg n="710d656c">
              Vårdnadsbidraget ska göras mer flexibelt genom att karenstiden
              kortas från fyra till tre månader när den enskilde själv har sagt
              upp vårdnadsbidraget.
            </seg>
            <seg n="cbdc6e8e">
              Jag vill säga två saker om dessa reformer.
            </seg>
            <seg n="e14aafd2">
              För det första: Jämställdhetsbonusen förbättrar förutsättningarna
              för både män och kvinnor att ta ett aktivt och jämlikt ansvar
              för föräldraskapet utan att familjerna för den sakens skull fråntas
              sitt självbestämmande. Det är precis det som vår politik bygger
              på. Valfriheten är central. Men det är viktigt att vi skapar de
              rätta förutsättningarna för ökad jämställdhet. Jämställdhetsbonusen
              är just ett sådant verktyg.
            </seg>
            <seg n="35b9991d">
              För det andra: Visst är det viktigt med en väl utbyggd förskola
              och barnomsorg av hög kvalitet. Det verkar som om oppositionen
              tror att de är ensamma om att tycka det. Men anledningen till
              att vårdnadsbidraget infördes var att det fanns ett behov av en
              reform som gav större möjligheter för föräldrar att välja mer
              tid med sina barn. Vårdnadsbidraget är i grunden en bra reform,
              och det är därför glädjande att det förbättras ytterligare.
            </seg>
            <seg n="fb1da984">
              Herr talman! En förälder ska med intyg styrka barnets frånvaro
              från förskola eller skola för att få rätt till tillfällig föräldrapenning
              för vård av barn. Intygen som regeringen införde har skapat stor
              upprördhet hos oppositionen. Oppositionen vill ta bort skyldigheten
              för förskole- och skolpersonal att administrera intyg som berättigar
              föräldern till tillfällig föräldrapenning. Man säger att det tar
              resurser från omsorgen om barnen, lärandet och pedagogiken. Jag
              undrar om det inte är i förskolornas eget intresse att ha koll
              på vilka barn som är i skolan. Jag skulle som förälder inte acceptera
              någonting annat.
            </seg>
            <seg n="3e723143">
              Herr talman! Jag vill avrunda mitt anförande med att säga att
              det har skett och kommer att ske många förbättringar framöver
              i familjepolitiken.
            </seg>
            <seg n="15cbe88a">
              Plikten att anmäla vård av sjukt barn samma dag som barnet insjuknar
              tas bort.
            </seg>
            <seg n="3b06936a">
              Från 2012 kan båda föräldrarna vara föräldralediga samtidigt
              i 30 dagar under det första året. För många familjer är det under
              de allra första veckorna som behovet av att få vara hemma samtidigt
              är störst. Detta är därför en mycket välbehövlig reform.
            </seg>
            <seg n="212b2a4c">
              Regeringen driver en ambitiös familjepolitik. Två ord är centrala
              och underbygger alla regeringens reformer på det familjepolitiska
              området: flexibilitet och valfrihet. Jag är glad över att det
              kommer att fortsätta i fyra år till.
            </seg>
          </u>
          <note type="speaker" n="ee2f74af">
            Anf. 18 ANNELIE KARLSSON (S) replik:
          </note>
          <u who="annelie_karlsson_b05301" xml:id="i-8f8b2794a8cbe720-3" n="3b22e1f9">
            <seg n="9018a11e">
              Herr talman! Eva Lohman talar om barnfattigdom och om att vägen
              från barnfattigdom är arbete. Det är bra att vi talar om jobben
              för vi har faktiskt fortfarande en massarbetslöshet i Sverige.
            </seg>
            <seg n="8dd7d5c6">
              Arbete är en förutsättning för reformer. Men barnfattigdomen
              är faktiskt ett problem i dag utanför detta hus. Nästa fredag
              är det julafton. Det finns familjer som just nu funderar på hur
              de ska kunna tillfredsställa sina barns önskningar på något sätt.
            </seg>
            <seg n="99d4ba3e">
              Ni i den borgerliga regeringen har sett till att människor som
              är sjuka och människor som är arbetslösa har fått mycket svåra
              ekonomiska förutsättningar. Barn till sjuka och arbetslösa har
              precis som våra barn önskelistor. Det hjälper inte att vi här
              i dag säger att det handlar om arbetslinjen. Att se till att välfärdslandet
              Sverige fångar upp människor som just nu har behov av stöd står
              inte i strid mot arbetslinjen. Arbetslinjen är fortfarande målet
              för oss alla. Men det hindrar inte oss från att se till att vi
              har ett skyddsnät som gör att svenska familjer inte blir fattiga.
              Barnfattigdomen ska vi bekämpa här och nu.
            </seg>
          </u>
          <note type="speaker" n="b916f5b8">
            Anf. 19 EVA LOHMAN (M) replik:
          </note>
          <u who="eva_lohman_3a66b4" xml:id="i-813015710650106c-0" n="02718a46">
            <seg n="4b025c1b">
              Herr talman! Barnfattigdomen är ett problem, och vi har ingen
              annan uppfattning än oppositionen. Vi måste få bort den, och vi
              måste förenkla. Men regeringen har gjort mycket för barnfamiljerna.
            </seg>
            <seg n="2d9bd9f7">
              Regeringen har också lämnat ett uppdrag till Statistiska centralbyrån
              att följa upp och redovisa statistik angående de reformer som
              regeringen har genomfört.
            </seg>
            <seg n="3f1bb459">
              Sedan finns det olika sätt att mäta fattigdom. Om vi jämför Sverige
              med ett sydeuropeiskt land eller något annat land ser vi att familjerna
              här inte är fattiga. Men man kan tala om ekonomiska riskfamiljer.
              Det är svårt att beskriva fattigdomen.
            </seg>
            <seg n="222e6913">
              Det är klart att det är arbetslinjen som måste gälla; det finns
              inget annat sätt. Man kan inte bygga ett liv på bidrag. Därför
              blir det en minskning.
            </seg>
          </u>
          <note type="speaker" n="4b8305d0">
            Anf. 20 ANNELIE KARLSSON (S) replik:
          </note>
          <u who="annelie_karlsson_b05301" xml:id="i-8f8b2794a8cbe720-4" n="3b22e1f9">
            <seg n="0e88f3ab">
              Herr talman! Vi är helt överens om att det är arbetslinjen som
              gäller. Men vi måste även bli överens om att också människor som
              just nu inte har ett jobb eller som inte har förutsättningar att
              få ett jobb måste kunna leva ett bra liv.
            </seg>
            <seg n="6b1edd6f">
              För ungefär tre månader sedan hade jag en annan vardag än den
              i Sveriges riksdag. Då träffade jag dagligen handelsanställda
              kvinnor deltidsarbetande som har otrygga anställningar och låga
              löner och som ofta drabbats av regeringens förda politik när det
              gäller deltidsarbetslöshet och möjligheten till sjukersättning.
              Också dessa kvinnor har barn. Det är dessa kvinnors barn som lider
              av barnfattigdom. Oavsett hur vi väljer att uttrycka det är barnfattigdom
              ett relativt begrepp.
            </seg>
            <seg n="115b5e0c">
              För mig är det fråga om helt vanliga svenska familjer men familjer
              som har en oerhört besvärlig ekonomisk situation och som varje
              dag funderar på livspusslet och på hur de ska få det att räcka
              till ekonomiskt. Det är de människorna som i dag behöver hjälp,
              och det är ni som har regeringsmakten som har möjlighet att hjälpa
              dem.
            </seg>
          </u>
          <note type="speaker" n="404b77ee">
            Anf. 21 EVA LOHMAN (M) replik:
          </note>
          <u who="eva_lohman_3a66b4" xml:id="i-813015710650106c-1" n="02718a46">
            <seg n="7edee86e">
              Herr talman! Jag är mycket väl medveten om att vi har haft en
              finansiell kris och att den gjort att arbetslösheten har ökat.
            </seg>
            <seg n="a22a20b8">
              Också regeringen har fokus på barn i ekonomiskt utsatta familjer;
              det är en prioriterad uppgift. Man har tillsatt en utredning om
              ekonomi och föräldrasamarbete i särlevnad. Man ska granska hur
              fördelningen av kostnader och inkomster kopplade till ett barn
              påverkar och stöder en fungerande försörjning. Utredningen ska
              också analysera hur regeln om ekonomiskt stöd till barnfamiljer
              påverkar separerade föräldrars beslut. Utredningen redovisas i
              juni nästa år.
            </seg>
            <seg n="e8f9a301">
              Regeringen har alltså fokus på och förståelse för detta. De jobbar
              med och är fokuserade på att lindra barnfattigdomen och på att
              lindra i situationer av ekonomisk utsatthet.
            </seg>
          </u>
          <note type="speaker" n="156bdb13">
            Anf. 22 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-2" n="af0a30c8">
            <seg n="9235a368">
              Herr talman! Man kan undra vilken verklighet Eva Lohman egentligen
              befinner sig i och hur hon uppfattar den.
            </seg>
            <seg n="14b8d028">
              Viktigast av allt, säger Eva Lohman, är arbete. Snart slår hon
              sig för bröstet över att man infört vårdnadsbidraget. Men på vilket
              vis har vårdnadsbidraget ökat antalet arbeten i Sverige?
            </seg>
            <seg n="bb6c1071">
              Att man inte ska vara bidragsberoende är högerns melodi. Men
              varför får då McDonalds och andra företag rabatt och bidrag för
              att de redan har unga anställda?
            </seg>
            <seg n="ac95af2e">
              Vad man egentligen bör göra är att skapa jobb. Det gör man väl
              inte med vårdnadsbidrag och andra typer av bidrag. Det har blivit
              så bra för familjer i högerregeringens Sverige, säger Eva Lohman.
              Men hur kan det då komma sig att andelen fattiga unga ensamstående
              i åldern 2029 år har fyrdubblats? Hur kan det komma sig när allting
              har blivit så bra?
            </seg>
            <seg n="e002f1b4">
              Eva Lohman säger också att barn i familjer där föräldrarna är
              födda utanför Sverige har större svårigheter än svenska barn att
              komma in i det svenska samhället. Hur rimmar det med vårdnadsbidraget?
              Hur ska man få ut barnen och kvinnorna? På vilket sätt gynnar
              vårdnadsbidraget i den delen?
            </seg>
            <seg n="44456a6a">
              Jag skulle alltså vilja veta hur Eva Lohman tycker att vårdnadsbidrag
              gynnar arbete och gynnar dem som kommer från andra länder och
              deras barn. Över huvud taget undrar jag vad vårdnadsbidraget har
              med arbetslinjen att göra. Det här vill jag först ha svar på.
            </seg>
          </u>
          <note type="speaker" n="dc1d6373">
            Anf. 23 EVA LOHMAN (M) replik:
          </note>
          <u who="eva_lohman_3a66b4" xml:id="i-813015710650106c-2" n="02718a46">
            <seg n="3fa3fb0d">
              Herr talman! Jag har inte påstått att vårdnadsbidraget gynnar
              arbetslinjen, utan jag har sagt att vårdnadsbidraget innebär en
              flexibel lösning för familjer som vill ta hand om sina barn på
              ett annorlunda sätt.
            </seg>
            <seg n="3d2424fb">
              Det är klart att det är arbetslinjen som gäller. Att man hjälper
              unga till exempel med nystartsjobb för att de ska få in en fot
              på arbetsmarknaden är mycket positivt.
            </seg>
            <seg n="36082470">
              Jag har inte sagt att utländska barn har svårare att integreras,
              utan jag har sagt att familjer av utländsk härkomst har svårare
              att komma in på arbetsmarknaden. Det i sin tur drabbar barnen.
            </seg>
            <seg n="6ef8585f">
              Jag kommer inte ihåg allt som sades. Kanske kan jag få en upprepning
              av något här. Tycker du, Wiwi-Anne Johansson, att du har fått
              svar på dina frågor?
            </seg>
          </u>
          <note type="speaker" n="158add4e">
            Anf. 24 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-3" n="af0a30c8">
            <seg n="8bf98deb">
              Herr talman! Nej, det har jag kanske inte fått. Eva Lohman sade
              att det absolut viktigaste är att vi skapar arbeten. Det tycker
              också vi. Självklart är arbetslinjen det som skapar en ekonomi
              där vi får förutsättningar för en gemensam välfärd. I det här
              landet har vi alla förutsättningar att skapa världens bästa välfärd.
            </seg>
            <seg n="c62ba79f">
              Jag undrar hur vårdnadsbidraget kommer in i bilden, hur man skapar
              fler jobb med det. Jag undrar också hur vi får fler jobb för att
              företag som redan har unga anställda får rabatt, det vill säga
              bidrag, för att de redan har unga anställda. Det var mina huvudfrågor.
            </seg>
          </u>
          <note type="speaker" n="05c97cdf">
            Anf. 25 EVA LOHMAN (M) replik:
          </note>
          <u who="eva_lohman_3a66b4" xml:id="i-813015710650106c-3" n="02718a46">
            <seg n="642b0d12">
              Herr talman! Vårdnadsbidraget infördes för de familjer som ville
              ha en annan lösning när det gäller barnomsorgen under barnens
              första tre år. Detta är alltså en fråga om valfrihet och flexibilitet.
            </seg>
            <seg n="61dfddc2">
              Beträffande arbetslinjen: Att unga har möjlighet att få nystartsjobb
              eller bidrag för att få in en fot på arbetsmarknaden är väl mycket
              bra, mycket positivt. Det gäller att nyttja alla sätt för att
              få i gång arbete för så många som möjligt. Det torde inte vara
              alldeles okänt att vi har haft en stor internationell finanskris
              som påverkat jobben i vårt land och i Europa, ja, runt om i världen.
            </seg>
          </u>
          <note type="speaker" n="e1ed1e61">
            Anf. 26 MAGNUS EHRENCRONA (MP) replik:
          </note>
          <u who="magnus_ehrencrona_e26dbd" xml:id="i-129e2670a515a309-3" n="ec5c131d">
            <seg n="a84774c1">
              Herr talman! Det är intressant att Eva Lohman i sina inlägg med
              jämna mellanrum återkommer till finanskrisen. Barnfattigdom fanns
              redan före den ekonomiska krisen, så det går inte riktigt att
              gömma sig bakom den som allenarådande orsak. Förvisso är det sant
              att barnfattigdomen ökat till följd av krisen, men i grunden är
              problemet inte nytt.
            </seg>
            <seg n="1c02b2bf">
              Det var bra frågor som ställdes av föregående talare här. Jag
              tänker haka på där. Eva Lohman har medgett att vårdnadsbidraget
              inte riktigt går ihop med arbetslinjen, och Eva Lohman har också
              här talat väldigt mycket om jämställdheten. Hur går vårdnadsbidraget
              ihop med jämställdheten? Det är min första fråga här.
            </seg>
          </u>
          <note type="speaker" n="87559c48">
            Anf. 27 EVA LOHMAN (M) replik:
          </note>
          <u who="eva_lohman_3a66b4" xml:id="i-813015710650106c-4" n="02718a46">
            <seg n="5ef77a79">
              Herr talman! Jag har inte påstått att vårdnadsbidrag och jämställdhet
              vare sig går ihop eller inte ska gå ihop. Vårdnadsbidraget är
              ett sätt för familjer att få lösa barnomsorgen så som de själva
              önskar under barnens första tre år. Det ger flexibilitet och möjlighet
              till valfrihet.
            </seg>
            <seg n="89a0a01f">
              Beträffande barnfattigdomen: Jag är medveten om att det alltid
              har funnits familjer eller hushåll där man har mindre pengar än
              andra familjer kanske har. Ofta gäller det ensamstående föräldrar
              eller föräldrar av utländsk härkomst som har svårare att komma
              in på arbetsmarknaden.
            </seg>
            <seg n="ed9aa5c1">
              Regeringen följer noga frågan om barnfattigdomen, den ekonomiska
              utsattheten om man ska kalla det så för att se vad som kan göras.
              Två utredningar ska redovisas nästa år.
            </seg>
            <seg n="a5d62793">
              Det är klart att vi alla är intresserade av att avskaffa barnfattigdomen.
            </seg>
          </u>
          <note type="speaker" n="694856aa">
            Anf. 28 MAGNUS EHRENCRONA (MP) replik:
          </note>
          <u who="magnus_ehrencrona_e26dbd" xml:id="i-129e2670a515a309-4" n="ec5c131d">
            <seg n="5d277272">
              Herr talman! Det är också intressant att reda ut en annan sak.
              Föräldraförsäkringen brukar traditionellt kunna utgöra ett hinder
              för kvinnor att få arbete. Vårdnadsbidraget tenderar att fördjupa
              denna ojämställdhet att arbetsgivaren ser med misstänksamhet på
              någon som avser att vara hemma länge med barnen.
            </seg>
            <seg n="dfaa8e0f">
              Herr talman! Det vore intressant att få höra hur Eva Lohman ser
              på denna problematik. På vilket sätt kommer till exempel invandrarkvinnor
              närmare arbetsmarknaden genom att gå på vårdnadsbidrag? Det är
              en väldig risk att man blir bidragsberoende. Alliansen pratar
              ju i alla andra sammanhang om att vi ska motverka bidragsberoende,
              och så har man en reform som medför uppenbara risker för just
              detta. Jag refererade tidigare i debatten till de norska erfarenheterna.
              Där har man sett att denna risk är uppenbar.
            </seg>
          </u>
          <note type="speaker" n="675f3f3d">
            Anf. 29 EVA LOHMAN (M) replik:
          </note>
          <u who="eva_lohman_3a66b4" xml:id="i-813015710650106c-5" n="02718a46">
            <seg n="558e1c2c">
              Herr talman! Jag känner till invandrarkvinnor som utnyttjar vårdnadsbidraget.
              Det ger dem möjlighet att studera på kvällstid. De kan alltså
              flexibelt koppla ihop familjeliv med barnomsorg samtidigt som
              de försöker komma in på arbetsmarknaden. Det går alltså. Det kan
              fungera. Det är upp till varje familj att se hur man kan använda
              vårdnadsbidraget.
            </seg>
          </u>
          <note type="speaker" n="df155a56">
            Anf. 30 ERIK ALMQVIST (SD) replik:
          </note>
          <u who="unknown" xml:id="i-d06f421d201d2f46-7" n="e745b1ec">
            <seg n="8ce6102d">
              Herr talman! När jag har suttit här i bänken och lyssnat på Eva
              Lohman kan jag inte låta bli att fascineras av Moderaternas nyspråk.
            </seg>
            <seg n="6017282d">
              För en regering som kallar sig själv liberal betyder tydligen
              valfrihet i dag att du får mer pengar av staten om du fattar de
              beslut för din egen familj som staten gillar och du får mindre
              pengar tillbaka av staten om du fattar andra beslut. Staten tar
              alltså dina pengar i skatt och ger dig mer tillbaka om du fattar
              beslut som staten gillar och mindre annars. Det är valfrihet med
              den nuvarande så kallade liberala regeringens politik.
            </seg>
            <seg n="f2cd20bd">
              Jag kan upplysa Eva Lohman om att denna typ av valfrihet har
              praktiserats på många ställen i världen, bland annat i Sovjet,
              Kuba och inte minst Nordkorea. Där har man praktiserat den fullt
              ut. Man har varit ännu bättre på alliansvalfrihet i dessa länder.
              Där har man fått enormt mycket mer pengar tillbaka om man har
              fattat de beslut som staten gillar än om man inte har gjort det.
              Det låter kanske som en märklig jämförelse, men den är adekvat.
            </seg>
            <seg n="68e838a1">
              Det räcker med att titta på vad Moderaternas nya chefsideolog
              om man får kalla honom så Per Schlingmann skrev i en debattartikel
              i Aftonbladet för ett par år sedan: Moderaterna är det parti som
              bäst upprätthåller 1968 års idéarv. Moderaterna är 1968-vänsterns
              sanna arvtagare.
            </seg>
            <seg n="b2ab7ed6">
              Här ser vi hur det praktiseras i konkret politik. Jämställdhetsbonus
              och instegsjobb är extrema vänsteridéer som har sin utgångspunkt
              i att valfrihet är när man gör som staten vill att man ska göra
              som individ. Jag har svårt att se någonting liberalt över huvud
              taget i den här politiken. Det är en politik som i en internationell
              kontext ligger vänster om vänster.
            </seg>
          </u>
          <note type="speaker" n="b2499cd2">
            Anf. 31 EVA LOHMAN (M) replik:
          </note>
          <u who="eva_lohman_3a66b4" xml:id="i-813015710650106c-6" n="02718a46">
            <seg n="4ed1a085">
              Herr talman! Jag delar inte Erik Almqvists definition av vårt
              parti. Jag tycker att vårdnadsbidrag och jämställdhetsbonus är
              ett sätt att modernisera ett parti. Man gör det modernt och man
              kan se att idéerna utvecklas.
            </seg>
            <seg n="a8c49bea">
              Jag förstår inte hur Erik Almqvist kan säga att det här är en
              socialistisk eller kommunistisk syn. Han jämför det med Nordkorea
              eller Sovjetunionen. Mig veterligt fick man inte välja över huvud
              taget på den tiden.
            </seg>
          </u>
          <note type="speaker" n="509f258f">
            Anf. 32 ERIK ALMQVIST (SD) replik:
          </note>
          <u who="unknown" xml:id="i-d06f421d201d2f46-8" n="e745b1ec">
            <seg n="718aeb6c">
              Herr talman! Det är klart att det finns gradskillnader, Eva Lohman.
              Men du måste ändå kunna se den adekvata jämförelsen. Det är en
              allmänt vedertagen definition av socialism att ju mer staten styr
              över ditt liv och över hur du ska använda dina pengar, desto längre
              vänster ut ligger man på skalan.
            </seg>
            <seg n="7954a6e0">
              Visst kan man kalla socialism för modernt. Man kan väl kalla
              vilken ideologi som helst för modern, men det gör inte att idén
              blir bättre. Bara för att Per Schlingmann anser att det är modernt
              med 1968 års marxistiska idéarv gör inte det att denna politik
              blir bra.
            </seg>
            <seg n="83c3ae46">
              Det är fortfarande ett faktum att jämställdhetsbonusen innebär
              att ni tar pengar i skatt från svenska medborgare det är självklart
              och inget konstigt med det. Vi behöver det för att kunna upprätthålla
              en välfärd. Men sedan fördelar ni tillbaka olika mycket beroende
              på vilka beslut människor fattar om hur de vill uppfostra sina
              barn och fördela tiden med sina barn. Jag har svårt att placera
              in detta i en kontext som är politisk av någon annan färg än rödaste
              röd.
            </seg>
          </u>
          <note type="speaker" n="59907e3e">
            Anf. 33 EVA LOHMAN (M) replik:
          </note>
          <u who="eva_lohman_3a66b4" xml:id="i-813015710650106c-7" n="02718a46">
            <seg n="8854c2e5">
              Herr talman! Jag har inte läst Per Schlingmanns artikel, så jag
              har ingen åsikt om den.
            </seg>
            <seg n="fb8b4014">
              Jag kan säga att syftet med jämställdhetsbonusen var att förbättra
              förutsättningarna för jämställdhet mellan kvinnor och män. Under
              2009 var det 12 000 föräldrar som sökte jämställdhetsbonus. Ungefär
              73 procent ansökte om utbetalning och 57 procent fick ansökan
              beviljad.
            </seg>
            <seg n="ada6ccd8">
              Det är lite för tidigt att utvärdera reformen, men den ska förenklas
              och förtydligas och kopplas direkt till uttaget av föräldrapenningen.
              Det är redan klart. Den har inte varit i bruk så länge, så den
              går inte att utvärdera ännu.
            </seg>
          </u>
          <note type="speaker" n="09dea278">
            Anf. 34 EMMA CARLSSON LÖFDAHL (FP):
          </note>
          <u who="emma_carlsson_lofdahl_39348a" xml:id="i-8183f5533b56a25e-0" n="2bf95492">
            <seg n="77e5855f">
              Herr talman! I dessa dagar har ganska många av oss ätit julbord.
              En del av oss har kanske till och med ätit lite för mycket av
              julborden. Själv gillar jag faktiskt julbord eller smörgåsbord,
              som vi säger under andra tider på året.
            </seg>
            <seg n="94a0b66b">
              Fördelen med smörgåsbordet är att det finns så många olika rätter
              att välja på. Det finns alltid någon rätt som passar någon. Vi
              äter på olika sätt. En del väljer att äta av precis allt som finns
              på smörgåsbordet medan andra väljer ut några rätter som de tycker
              passar dem och tar mer av dem. Det är så skönt, för inget är rätt
              och inget är fel. Allt är tillåtet på smörgåsbordet.
            </seg>
            <seg n="76f35dcc">
              Vår föräldraförsäkring här i Sverige påminner mig om ett smörgåsbord.
              Det finns många sätt att nyttja föräldraförsäkringen på. Familjerna
              hittar en lösning som passar dem bäst. Föräldradagarna kan med
              stor frihet tas ut av den förälder som det för tillfället passar
              bäst för. Man kan ta ut alltifrån en till åtta timmar per dag.
              Om de vill kan också föräldrarna ta ut föräldraförsäkringen under
              samma dag med några timmar var och på så sätt minska sin arbetstid.
            </seg>
            <seg n="c961a198">
              För mig är denna valfrihet viktig. Jag tror att det är föräldrarna
              som vet bäst vad som passar för dem och deras familj. Jag tror
              inte att det är en bra lösning att tvinga föräldrar till ett jämnare
              uttag. Beslut måste få växa fram och förankras i familjen för
              att det ska bli något bra.
            </seg>
            <seg n="a9527fda">
              För att motivera till ett jämnare uttag har vi infört en jämställdhetsbonus.
              Tanken var att det skulle vara en morot för ett mer jämställt
              uttag av föräldraförsäkringen. Tyvärr har vi sett att det inte
              gick så bra. Det har varit krångligt, och det har tagit alldeles
              för lång tid att få ut sin ersättning.
            </seg>
            <seg n="ad383dd6">
              Men nu ska jämställdhetsbonusen förenklas, och utbetalningen
              ska ske direkt. Eftersom Folkpartiet är ett parti som har drivit
              frågan om jämställdhetsbonus starkt och även påpekat vikten av
              att den ska vara enkel och lättförståelig ser jag med glädje fram
              mot förändringen. Min förhoppning är att detta kommer att bli
              den morot som vi önskade för att driva jämställdhetsfrågorna framåt.
            </seg>
            <seg n="0cd4428b">
              Herr talman! Ibland händer saker som vi inte vill ska hända.
              Barn dör. I Sverige är det någonstans mellan 550 och 600 barn
              mellan 0 och 18 år som dör varje år till följd av sjukdomar eller
              skada. Jag skulle inte vilja att någon förälder skulle behöva
              uppleva det här. Men tyvärr har vi ingen möjlighet att hindra
              det. Men när det inträffar ska föräldrarna åtminstone känna att
              de har en ekonomisk trygghet under krisreaktionen och inte behöva
              krångla med sjukskrivningar, a-kasseanmälningar och liknande.
            </seg>
            <seg n="fcf7bbe9">
              Nu finns förslaget att de föräldrar som förlorar ett barn ska
              ha möjlighet till tio dagars tillfällig föräldrapenning, och de
              kan tas ut av båda föräldrarna samtidigt. Jag önskar att ingen
              ska behöva nyttja den här försäkringen, men samtidigt vet jag
              att det kommer att vara en god hjälp den dagen som olyckan är
              framme.
            </seg>
          </u>
          <note n="1cb62277">
            Härmed yrkar jag bifall till förslaget i betänkandet.
          </note>
          <note type="speaker" n="ca965900">
            Anf. 35 SOLVEIG ZANDER (C):
          </note>
          <u who="solveig_zander_210e69" xml:id="i-72e69ac4aeee8fc2-0" n="03b85931">
            <seg n="1b611b43">
              Herr talman! Centerpartiet vill ha ett samhälle som bidrar till
              att barn ska känna trygghet. Barns trygghet bygger på att föräldrarna
              får förutsättningar och möjligheter att se till sina barns bästa
              och vad de behöver.
            </seg>
            <seg n="6939a26b">
              Vem är då bäst skickad att bestämma över barnet? Är det staten
              och politikerna? Eller är det föräldrarna? Ni vet ganska väl vilket
              mitt svar är.
            </seg>
            <seg n="90a5f99a">
              Men det är inte bara föräldrarnas ekonomi och hur man kan sörja
              för sina barns bästa som spelar en roll i det här sammanhanget.
              Det finns också andra saker i vårt samhälle som vi med rätta kan
              vara stolta över.
            </seg>
            <seg n="9800aa0b">
              Vi har en barnomsorg som kan vara i form av föräldrakooperativ
              eller i kommunal drift, och här kan föräldrarna välja. Vi har
              fritis och områden för fritidsaktiviteter. Vi har en skola med
              olika alternativ. Vi har gratis barnsjukvård. Vi har barnbidrag,
              studiebidrag och studielån. Jag kan räkna upp många saker. Det
              är viktigt att vi har med oss det när vi fortsätter diskussionen
              om föräldrarnas möjligheter.
            </seg>
            <seg n="4f7f4863">
              Ett tryggt och barnvänligt samhälle som ger föräldrar möjligheter
              och förutsättningar är grunden. I Socialdemokraternas och deras
              samarbetspartners värld ska staten bestämma allt. Föräldraförsäkringen
              ska kvoteras. Den ska delas i tre delar. Där vet politikerna sannerligen
              bäst vem som ska vara hemma hos barnet och när.
            </seg>
            <seg n="92161834">
              Jag måste säga att Vänsterpartiet har fel när man säger att de
              flesta föräldrar vill dela föräldraledigheten. Enligt Demoskops
              undersökning 2009 var det 84 procent av föräldrarna som ville
              bestämma själva. Om jag inte missminner mig var det endast 11
              procent som föredrog en kvotering. I Socialdemokraternas och deras
              samarbetspartners värld är det inte föräldrarna som ska bestämma.
              Jag måste säga att jag tycker att det inte är klokt.
            </seg>
            <seg n="e2c58a81">
              Dessutom ska föräldradagar frysa inne om man inte kan ta ut dem.
              Det är helt otroligt. Var finns barnperspektivet i detta? Föräldradagarna
              är till för barnen. Vi centerpartister vill i stället att man
              ska göra föräldradagarna ännu mer flexibla. Vi menar att man ska
              kunna få spara föräldradagar ända upp till dess att barnet är
              16 år. En jobbig tonårsperiod kan mildras om någon av föräldrarna
              har möjlighet att vara hemma vissa dagar. Det är inte bara små
              barn som behöver sina föräldrar. Det finns också tonåringar som
              behöver dem.
            </seg>
            <seg n="cc738ff2">
              Centerpartiet tycker att det är viktigt att föräldrarna kan vara
              hemma tillsammans med sina barn. Vi hörde också att det är Alliansens
              förslag. I första hand handlar det nu om att genomföra att föräldrar
              ska kunna vara tillsammans med barnet i 30 dagar. Varför ska vi
              alltid säga att man ska vara hemma en i taget? Hur viktigt är
              det inte att man får dela viktiga dagar i barnets liv tillsammans?
            </seg>
            <seg n="657a51c3">
              Om Socialdemokraterna och deras samarbetspartner tycker att man
              ska dela ledigheten för att det är viktigt att man ska vara hemma,
              så håller vi med om det. Men då måste man titta på varför man
              inte delar de här dagarna. Vi vet att ekonomin spelar en oerhört
              viktig roll. Där har vi jämställdhetsbonusen som en morot. Det
              handlar om att man ekonomiskt ska kunna utjämna om den som har
              lägst inkomst går ut och arbetar. Det är ett incitament och ger
              föräldrarna en möjlighet att välja själva, och valfriheten är
              det viktiga i föräldraförsäkringen.
            </seg>
            <seg n="383b5c47">
              Jag har tidigare sagt, och jag fortsätter att säga det, att det
              är kvinnors löner som avgör om man ska dela föräldraledigheten
              eller inte. Varför tar inte facket ett större ansvar i det här
              sammanhanget? Varför medverkar inte Socialdemokraterna, som hävdar
              att de står på fackföreningarnas, arbetstagarnas och även på arbetsgivarnas
              sida, till att man höjer kvinnolönerna? I stället vill man höja
              bidragen och göra föräldrarna mer bidragsberoende. En centerpartist
              menar att bidragsberoendet inte är bra för någon. Självbestämmandet
              är det viktiga även i det här sammanhanget, och det gäller både
              med och utan barn.
            </seg>
            <seg n="a5857768">
              I det här sammanhanget är det viktigt, och det har vi också hört
              här, att arbetslinjen ska gälla. Man ska kunna försörja sig själv,
              och där är jobbskatteavdraget en oerhört viktig del för möjligheten
              att få en dräglig tillvaro för barnfamiljerna.
            </seg>
            <seg n="f1722ae6">
              För övrigt anser jag att man ska dela barnbidraget mellan föräldrarna
              vid en skilsmässa. I det här sammanhanget är det värt att påminna
              om att flerbarnstillägget ska höjas. Det var faktiskt Centern
              och Karin Söder som införde flerbarnstillägget för några år sedan.
              Det är något som vi ska vara väldigt stolta över.
            </seg>
            <seg n="e563b94e">
              Ska man dela ansvaret efter en skilsmässa är det viktigt att
              man också får dela den ersättning eller det bidrag som man får
              från staten. Det är därför jag menar att man ska dela barnbidraget.
            </seg>
            <seg n="241f920b">
              Som ansvariga har vi också anledning att underlätta för föräldrar
              vid en skilsmässa. Då är det mycket angeläget att medverka till
              att man får ett obligatoriskt samtal, inte minst om ekonomin,
              med en ekonomiskt kunnig myndighetsperson. Då löser man mycket
              av detta att ensamstående mammor har den lägsta inkomsten. Jag
              och Centerpartiet är övertygade om att om man får hjälp att lösa
              de ekonomiska problemen bidrar båda föräldrarna lika mycket till
              sina barns försörjning även efter en separation och inte bara
              när man bor tillsammans.
            </seg>
            <seg n="20750900">
              Jag är som sagt i dag inte beredd att stödja detta med delat
              barnbidrag. Det är viktigt att deklarera det. Jag tycker att det
              är viktigt att vi väntar på de utredningar som nämns i betänkandet.
              De kommer med sina redovisningar om bara ett halvår.
            </seg>
            <seg n="00d355a8">
              Sist men inte minst finns det flera angelägna saker som vi har
              att göra på föräldraförsäkringens område. Det handlar om att se
              till de egna företagarnas möjligheter att ta ut föräldraledighet.
              Det kommer i framtiden, och vi får fortsätta att jobba med det.
              Det är mycket viktigt att vi ser till deras möjligheter.
            </seg>
          </u>
          <note n="0cc7aa8e">
            Herr talman! Med detta yrkar jag bifall till förslaget i betänkandet
            och avslag på samtliga motioner.
          </note>
          <note type="speaker" n="862eeb0f">
            Anf. 36 ANNELIE KARLSSON (S) replik:
          </note>
          <u who="annelie_karlsson_b05301" xml:id="i-8f8b2794a8cbe720-5" n="3b22e1f9">
            <seg n="2bc6a6b0">
              Herr talman! Jag har två frågor till Solveig Zander.
            </seg>
            <seg n="6c987c89">
              Solveig Zander började med att säga att vi ska lita på familjerna.
              Alldeles självklart litar jag på att svenska barnfamiljer utifrån
              de förutsättningar som finns klarar sitt livspussel så bra som
              det bara är möjligt. Men varför, Solveig Zander, litar ni inte
              på föräldrarna när det gäller vård av sjukt barn? VAB-intygen
              är ganska krångliga för föräldrarna och kanske än mer krångliga
              för arbetsgivaren och för förskolan, som får lägga tid och resurser
              på krångel i stället för på barnen. Varför litar inte Centerpartiet
              och Solveig Zander på barnfamiljerna när det gäller vård av sjukt
              barn?
            </seg>
            <seg n="789c45dd">
              Valfrihet nämner Solveig Zander också. Jämställdhetsbonusen ska
              stimulera ett jämställt uttag, och samtidigt talar man om att
              föräldrarna väljer. Det kan de göra under förutsättning att båda
              föräldrar har ett arbete. Om en förälder är sjuk eller arbetslös
              fungerar inte valfriheten längre. Varför ska vi inte låta alla
              familjer i så fall ha den valfriheten?
            </seg>
            <seg n="b3929108">
              Slutligen måste jag nämna kvinnolönerna. Kvinnolöner tar Solveig
              Zander upp som något som parterna borde jobba mer med. Ja, absolut.
              Jag nämnde i mitt tidigare replikskifte att jag känner väl till
              kvinnors förutsättningar på arbetsmarknaden. Kvinnor och ungdomar
              har jag representerat under 15 år. Jag har en annan inställning
              till ungdomars och kvinnors löner än ni, Solveig Zander.
            </seg>
          </u>
          <note type="speaker" n="1d597fd4">
            Anf. 37 SOLVEIG ZANDER (C) replik:
          </note>
          <u who="solveig_zander_210e69" xml:id="i-72e69ac4aeee8fc2-1" n="03b85931">
            <seg n="e003e08c">
              Herr talman! Det sista som sades om en annan inställning till
              lönerna för ungdomar och kvinnor är oerhört intressant. Företräder
              man facket borde man i allra högsta grad medverka till att rätta
              till det. Vilken annan inställning vi skulle ha till det kan man
              fråga sig, men det är inte det som debatten handlar om.
            </seg>
            <seg n="1a2991ed">
              Vård av sjukt barn togs upp och om vi inte litar på föräldrarna.
              Vi fick tydliga besked om att vård av sjukt barn användes på ett
              felaktigt sätt. Det kom undersökningar som inte på något sätt
              var påhittade. Det medförde att vi hade skäl att rätta till det.
              Om en försäkring ska bli trovärdig måste vi veta att den används
              på rätt sätt. Vår skyldighet var alltså att göra någonting åt
              det.
            </seg>
            <seg n="50a7ee59">
              Det enklaste sättet var att medverka till att man fick lämna
              ett intyg. Att påstå att det är ett stort problem för barnomsorgen
              att lämna dessa intyg låter märkligt. Jag har varit i kontakt
              med många inom barnomsorgen och frågat hur krångligt det är och
              hur mycket tid det verkligen tar. Till mig säger man: Det är inga
              problem. Vi fyller ändå i varje dag om barnen är här eller inte.
              Att då lämna ett utdrag ur det tar inte många minuter.
            </seg>
            <seg n="f62a55e2">
              Det innebär att sedan vi fått möjligheten att lämna intyg har
              trovärdigheten till att vara hemma och vårda sjukt barn blivit
              större. Det gagnar alla föräldrar och det gagnar samhällsekonomin,
              vilket är mycket viktigt.
            </seg>
          </u>
          <note type="speaker" n="022f54e6">
            Anf. 38 ANNELIE KARLSSON (S) replik:
          </note>
          <u who="annelie_karlsson_b05301" xml:id="i-8f8b2794a8cbe720-6" n="3b22e1f9">
            <seg n="dc7256e2">
              Herr talman! Jag noterar att Solveig Zander inte svarar på frågan
              om regeringen och de borgerliga partierna inte litar på svenska
              familjer. Man har infört en kontrollfunktion och samtidigt hör
              vi från talarstolen att vi ska lita på att varje familj gör sitt
              bästa. Man litar alltså inte på familjerna när det gäller vård
              av sjukt barn.
            </seg>
            <seg n="e86b75f0">
              Inte heller fick jag svar på frågan om jämställdhetsbonusen.
              Var kommer valfriheten in för de familjer där inte båda föräldrarna
              förvärvsarbetar?
            </seg>
          </u>
          <note type="speaker" n="6a10d707">
            Anf. 39 SOLVEIG ZANDER (C) replik:
          </note>
          <u who="solveig_zander_210e69" xml:id="i-72e69ac4aeee8fc2-2" n="03b85931">
            <seg n="cc0ef145">
              Herr talman! Vi litar verkligen på föräldrarna och vet att de
              är bäst skickade att ta hand om sina barn. Men vi måste också
              lita på de försäkringssystem vi har. Om det finns en möjlighet
              att använda dem på ett sätt som inte är rätt måste vi medverka
              till att det blir rätt. Det handlar inte om att inte lita på föräldrarna,
              utan det handlar om att tydliggöra regelverket. Att tydliggöra
              regelverket kan sannerligen inte vara någonting som Socialdemokraterna
              är emot, för de kan väl inte tycka att det ska användas hur som
              helst. Att tydliggöra regelverket innebär inte att man inte litar
              på föräldrarna.
            </seg>
            <seg n="47364c0f">
              När det gäller uttag av jämställdhetsbonusen gäller den i dag
              för den som går ut och arbetar. Det innebär att den som har den
              lägsta inkomsten ska uppmuntras att använda den. Det i sin tur
              innebär att man ska ha ett arbete att gå till. Det är därför vi
              driver arbetslinjen, att alla människor ska ha ett arbete att
              gå till. Jag beklagar att inte alla har det, men vi har under
              rådande förhållanden inte lyckats med det. På fyra år kan vi ju
              inte rätta till alla felaktigheter som fanns när vi kom till makten.
            </seg>
          </u>
          <note type="speaker" n="391cbe8c">
            Anf. 40 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-4" n="af0a30c8">
            <seg n="c7ba90cf">
              Herr talman! Låt mig börja med att till det tidigare inlägget
              foga att när Försäkringskassan gjorde en utredning om hur mycket
              det fuskades, eftersom det var tal om att det fuskades så mycket,
              visade det sig att 192 miljoner hade tagits ut av folk som var
              kriminella nog att lura Försäkringskassan på pengar. Detta ska
              ses i relation till en budget på 188 miljarder. Det är inte korrekt
              och rimligt att fuska, men jag säger detta så att vi vet vad vi
              talar om, att det är 1 promille som försvunnit den vägen.
            </seg>
            <seg n="d0a577ed">
              Solveig Zander säger att det är de ekonomiska faktorerna som
              avgör vem som tar ut föräldraledigheten. Ja, det är precis det
              vi också säger. Där är vi överens. Effekten av jämställdhetsbonusen
              har hittills varit närmast noll, alltså varit på marginalen, ungefär
              som fusket med pengarna från Försäkringskassan. Så liten effekt
              har den haft. Varför ska man då hålla på med den? Det verkar inte
              som att någon vill ha den. Det ska hela tiden till morötter, för
              ni vill att jämställdhetsbonusen på nordkoreanskt vis, som Sverigedemokraterna
              sade tidigare, ska tvinga kvinnor ut i arbete.
            </seg>
            <seg n="9e8005e8">
              Det är er arbetslinje, Solveig Zander, men om man inte har något
              jobb då gäller, som Annelie Karlsson sade, vårdnadsbidraget. Är
              inte dessa två typer lite kontraproduktiva? Det är bonus och bidrag,
              och egentligen står ni för en arbetslinje. När det är ekonomin
              som avgör är det rationellt för en arbetsgivare att diskriminera
              kvinnor med lägre löner eftersom det är de som är hemma och tar
              hand om barnen. Det är därför, och för barnens bästa, som vi vill
              ha en individualiserad föräldraförsäkring.
            </seg>
          </u>
          <note type="speaker" n="81a36a20">
            Anf. 41 SOLVEIG ZANDER (C) replik:
          </note>
          <u who="solveig_zander_210e69" xml:id="i-72e69ac4aeee8fc2-3" n="03b85931">
            <seg n="511a2ba9">
              Herr talman! Det är intressant att höra Vänsterpartiet säga att
              vi på något sätt medverkat till om jag nu förstod det rätt att
              jämställdhetsbonusen är någonting negativt.
            </seg>
            <seg n="7f1f2a38">
              Om vi vill medverka till att det ska finnas ekonomiska incitament
              för att komma ut på arbetsmarknaden kan man naturligtvis göra
              på olika sätt, men vi har inte instrumentet att höja lönerna för
              dem som har de lägsta lönerna, det vill säga kvinnor. Det är arbetsmarknadens
              parter som har den uppgiften och den möjligheten. Vi politiker
              kan ju inte stå i kammaren och säga att nu ska vi ha löneförhandlingar.
              Det fungerar inte så.
            </seg>
            <seg n="15a26471">
              Den möjlighet vi har är att på något sätt försöka skapa ekonomiska
              incitament, och då är jämställdhetsbonusen en mycket bra metod
              att använda. Men, och jag är den första att hålla med om det,
              den har inte fungerat bra såsom den sett ut hittills.
            </seg>
            <seg n="90420e59">
              Nu ska vi förenkla och förbättra den, så att man också får ersättningen
              samtidigt som man går ut och jobbar, även om man inte får den
              i sitt lönekuvert, för man får den inte från samma ställe. Men
              man får den alltså samtidigt som man får lön. Det underlättar,
              och regelverket blir mycket enklare, och jag är övertygad om att
              fler kommer att nyttja det. Det är också detta som är syftet.
            </seg>
          </u>
          <note type="speaker" n="25636d6d">
            Anf. 42 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-5" n="af0a30c8">
            <seg n="9be9e3a8">
              Herr talman! Nu är det självklart inte vi här i kammaren som
              ska bestämma vilka löner arbetsmarknadens parter ska sätta, utan
              det ska arbetsmarknadens parter själva göra. Däremot kan vi lagstifta
              om andra typer av regelverk som gör att det går åt ena eller andra
              hållet. Om man vill ha jämställdhet på riktigt finns det en metod
              som vi förespråkar, och den är att det är rimligt att båda föräldrarna
              tar ut lika mycket.
            </seg>
            <seg n="3453f168">
              Ni vill ha en jämställdhetsbonus som ingen eller väldigt få har
              begripit. Det ska liksom alltid vara morötter och förhoppningar
              om att män ska in och kvinnor ut på arbetsmarknaden, men det är
              bara fromma förhoppningar. Vi ser ju att det inte har blivit så
              mycket bättre. Varför denna envishet? Varför inte se var problemen
              egentligen ligger?
            </seg>
            <seg n="7a694630">
              Problemet ligger på arbetsmarknaden. Kvinnor är hemma, och ni
              konserverar den kvinnorollen i den lagstiftning som finns i dag
              och som ni vill ha kvar. Därmed konserverar vi kvinnors löner,
              och därför blir kvinnor inte lika attraktiva på arbetsmarknaden.
              Det är ett fullständigt solklart samband eftersom kvinnor är hemma
              mer och tar hand om barnen. Dessutom ligger papporna, som av olika
              skäl som jag redovisade tidigare har det svårare, otroligt pyrt
              till om det blir en skilsmässa och en vårdnadstvist.
            </seg>
            <seg n="f6df6c8f">
              Varför inte skrota jämställdhetsbonusen? Ta er en funderare på
              hur man på ett bättre sätt i verkligheten skulle kunna förändra
              så att föräldrar kan ta ut en mer individualiserad föräldraförsäkring!
            </seg>
          </u>
          <note type="speaker" n="2539a57a">
            Anf. 43 SOLVEIG ZANDER (C) replik:
          </note>
          <u who="solveig_zander_210e69" xml:id="i-72e69ac4aeee8fc2-4" n="03b85931">
            <seg n="211ee943">
              Herr talman! Jag blir mer och med förvånad ju mer jag hör från
              Vänsterpartiet. Jag undrar vad en kvotering skulle innebära för
              höjda löner för kvinnor. Det, om något, skulle väl se till att
              bibehålla de lägre lönerna för kvinnor, för det skulle inte medverka
              till att göra arbetsgivarna mer benägna att höja deras löner?
            </seg>
            <seg n="42390b7c">
              Jag hävdar fortfarande att ekonomin spelar en roll och att stimulera
              föräldrarna. Vi ska inte bestämma över när, var och hur man ska
              ta ut föräldraförsäkringen. Genom att kvotera och dela lika bestämmer
              man ju när föräldrarna ska vara hemma. Med en flexibel föräldraförsäkring
              kombinerad med en jämställdhetsbonus som blir enklare blir det
              ju möjligt för föräldrarna att bestämma när man ska vara hemma
              och vem som ska vara det.
            </seg>
            <seg n="03a35509">
              Jag håller med om att det är viktigt att både pappan och mamman
              är hemma hos sina barn. Därför är de 30 dagar då man kan få vara
              hemma tillsammans en väldigt viktig del som möjliggör att man
              kan vara hemma när barnet tar sina första steg, när det lär sig
              säga pappa eller mamma eller när det nu kan vara under perioden.
              Detta är en väldigt viktig del i att få delad vårdnad och att
              inte missgynna pappan vid en separation, om det nu är han som
              är hemma mer. Barnen behöver båda sina föräldrar.
            </seg>
          </u>
          <note type="speaker" n="9ce5ae6e">
            Anf. 44 EMMA HENRIKSSON (KD):
          </note>
          <u who="emma_henriksson_b9198e" xml:id="i-957f216b9ab08f30-0" n="eefc5eab">
            <seg n="d04b24df">
              Herr talman! Jag tänkte avslöja något för er. När jag var liten
              jag kommer inte ihåg precis hur gammal jag var, men jag var i
              midjehöjd ungefär hade jag en favorittröja. På den stod det: Det
              är jag som bestämmer. Den var röd.
            </seg>
            <seg n="e5d87d5f">
              Jag har vuxit ur den där tröjan, både faktiskt och bildligt.
              Jag tycker inte längre att det är jag som politiker som ska bestämma.
              Självklart var det jag tillsammans med min man som skulle bestämma
              hur vi skulle ordna barnomsorgen om våra barn när de var små,
              och det gjorde vi också. Vi valde den kommunala förskolan och
              tyckte att det funkade jättebra för våra barn och vår situation.
            </seg>
            <seg n="56a84124">
              Om man har fler än ett barn märker man också hur otroligt olika
              barn kan vara fast de har samma föräldrar. Tänk då hur olika barn
              är när de har olika föräldrar med alla de olika situationer som
              familjer befinner sig i, olika faser av livet man befinner sig
              i och de egna olikheter som barnen själva har. Därför är det otroligt
              viktigt för mig som kristdemokrat att vi har en ekonomisk familjepolitik
              som tar hänsyn till att familjer är olika: De ser olika ut, har
              olika behov och olika önskemål om hur den första tiden i barnens
              liv ska fungera.
            </seg>
            <seg n="6e85ae91">
              Målet som föreslås med den ekonomiska familjepolitiken är att
              den ska bidra till förbättrade förutsättningar för en god ekonomisk
              levnadsstandard och stärkt makt över den egna livssituationen
              för alla barnfamiljer. Det är ett mål som jag helt och hållet
              ställer mig bakom, och jag tycker att det är förvånande att inte
              alla kan ställa sig bakom det. Men jag visste förstås att det
              skulle vara så, för i familjepolitiken går en otroligt skarp skiljelinje
              i svensk politik, för det finns fortfarande de politiker som vill
              gå runt i den där tröjan och säga: Det är jag som bestämmer. Man
              vill inte att föräldrarna ska bestämma själva, för de kan ju välja
              fel!
            </seg>
            <seg n="8fd0744f">
              Men vilka är vi som politiker att påstå att ett val är fel? Är
              det vi som ska bestämma vad som är rätt prioriteringar i livet?
              Många av oss tycker att en sjyst inkomst är en ganska bra grej.
              Det vill man ha. En rimlig inkomst vill alla ha. Men det finns
              faktiskt de som helt medvetet väljer andra värden i livet än de
              ekonomiska. Ska vi då säga att deras val är fel, att det är 50-tal
              eller att det är amerikanskt?
            </seg>
            <seg n="ecde58bc">
              Vi lever längre och längre, men barnen är inte små längre och
              längre, utan det är en väldigt begränsad tid i livet som barnen
              är små. Att vi ska ha en ekonomisk familjepolitik som gör att
              föräldrar själva kan bestämma hur de vill ordna barnens omsorg
              under de första åren tycker jag är helt självklart.
            </seg>
            <seg n="ba0ef2b7">
              Det påstods tidigare här i talarstolen att Göran Hägglund helt
              har tagit avstånd från vårdnadsbidraget. Det kan låta som en bra
              retorisk poäng, men det är inte sant. Göran Hägglund och alla
              andra kristdemokrater rubbas inte en millimeter från målet att
              föräldrar ska kunna bestämma själva.
            </seg>
            <seg n="d41b3e21">
              Sedan inser vi också att som vårdnadsbidraget är utformat i dag
              är det bara ett fåtal som kan använda det för att få den frihet
              som vi vill att alla föräldrar ska få. 3 000 kronor i månaden
              är inte tillräckligt, framför allt inte för dem som har låga inkomster,
              utan man måste ha något mer för att alla ska få möjlighet att
              välja själva, och det är något vi kommer att fortsätta jobba för.
            </seg>
            <seg n="f8dd44f3">
              Om det i fortsättningen kommer att kallas för vårdnadsbidrag
              eller om det blir något helt annat är inte det viktiga. Det viktiga
              är inte ens hur många som tar ut det. Även om det bara skulle
              vara en enda familj som skulle använda denna möjlighet att välja
              själva är det värt det. Det är möjligheten att välja som vi är
              ute efter inte hur många som väljer det ena eller andra, för vi
              tycker inte att det ena eller andra är bättre. Det är möjligheten
              att välja som är viktig.
            </seg>
            <seg n="0c68db71">
              När man talar om vårdnadsbidraget som en fruktansvärd kvinnofälla
              för att det är kvinnor som tar ut det ställer jag mig frågan:
              Vad är då föräldraförsäkringen? 22,5 procent av dagarna tas ut
              av pappor. Man föreslår att vårdnadsbidraget ska slopas eftersom
              det är så många kvinnor som tar ut det. Ska vi ta bort föräldraförsäkringen
              också? Den utnyttjas ju också av många kvinnor. Låt oss erkänna
              att det är föräldrarna som ska välja vem som tar ut dagarna.
            </seg>
            <seg n="f83e8573">
              Flera partier säger i motioner eller reservationer att de vill
              införa ännu mer av tvångsdelning av de föräldradagar som finns.
            </seg>
            <seg n="d0bbe758">
              Detta vill de göra trots att vi har erfarenhet av att först ha
              infört en månad år 1995. Effekten i statistiken blev då att pappors
              andel av uttaget av dagar minskade. Det hade varit en långsiktigt
              uppåtgående trend, men det blev en tillfällig dip när man införde
              den obligatoriska månaden.
            </seg>
            <seg n="e2c94a0a">
              När man gjorde en undersökning 2007 tittade man på: Vad har hänt
              hittills sedan den andra månaden infördes? Det gällde barn som
              var födda 2002 och hade fyllt tre år 2006. Det visade sig att
              20 procent av treåringarna fortfarande inte hade varit hemma en
              enda dag med den ena av föräldrarna. Det är inte så att det man
              vill uppnå lyckas, att alla ska tvingas in i någonting. Föräldrar
              tillåter sig inte att tvingas in i en tvångströja.
            </seg>
            <seg n="4760dcc2">
              Det är ett problem om mammor och pappor känner att de inte har
              samma möjligheter att välja att vara hemma. Problem med jämställdheten
              på arbetsmarknaden leder till löneskillnader som i sin tur leder
              till att en del känner att deras valfrihet minskas. Vi måste komma
              till rätta med den problematiken. Jag tror, precis som De rödgrönas
              företrädare, att hade vi en bättre lönepolitik skulle fler pappor
              vara hemma mer.
            </seg>
            <seg n="5aa5e348">
              Jag är övertygad om att det finns en sådan faktor. Men är det
              barnens fel att arbetsmarknaden inte fungerar, eller är det arbetsmarknadens
              fel? Låt inte barnen bära bördan genom att de i stället för att
              få vara hemma med den ena föräldern inte blir hemma med någon
              av föräldrarna därför att man fråntar barnet möjligheten att vara
              hemma med en förälder när man inför en tvångsdelning.
            </seg>
            <seg n="277d8ad5">
              Mycket det här året har kretsat kring barnfattigdom. Det är viktigt.
              Det finns barn som växer upp under förutsättningar där de känner
              att de skäms. Det finns barn som inte har det de behöver i vårt
              land därför att deras föräldrar är fattiga. Det är bra att det
              tas upp inte bara av regeringen utan också av oppositionen.
            </seg>
            <seg n="bf784d45">
              Det är mycket förvånande när man lyssnar på det förslag som kommer
              från oppositionen. För att komma till rätta med bristerna i ekonomin
              och barnfattigdomen vill man höja taket för tillfällig föräldrapenning.
              Taket för tillfällig föräldrapenning på sju och ett halvt prisbasbelopp
              når man om man har en inkomst på 26 750 kronor.
            </seg>
            <seg n="e75f2e8c">
              Jag har träffat barn som lever under fattigdomsstrecket. Det
              är inte barn med föräldrar med en lön upp till 30 000 kronor i
              månaden utan det är barn med föräldrar med betydligt lägre inkomst.
              Om ni menar allvar är det inte den övre nivån ni ska höja utan
              den lägre nivån. Men de förslagen finns inte bland era förslag.
            </seg>
            <seg n="b4eddf05">
              Många av de viktiga saker som tas upp i propositionen har redan
              nämnts av mina kolleger. Jag vill läsa upp ett citat som berör
              detta med jämställdhet och effekten av om man genomför förändringen.
              Det är från en rapport skriven av Helen Eriksson. Den finns på
              Försäkringskassans hemsida under rubriken Är det verkligen ekonomin
              som styr?.
            </seg>
            <seg n="49b4e8c4">
              I sammanfattningen kan man läsa följande: Rapporten kan inte
              ge något stöd för förekomsten av en effekt av inkomsttakhöjningen
              på fördelningen av tillfällig föräldrapenning för vård av sjukt
              barn inom föräldraparen. Den har således inte utifrån den givna
              reformen under den studerade tiden funnit något stöd för att takets
              nivå skulle styra fördelningen av dagarna i de enskilda fallen
              av sjukdom hos barnet.
            </seg>
            <seg n="d0710b82">
              Trots att det finns en utredning från när man tidigare höjde
              nivån från sju till tio prisbasbelopp är detta det enda förslag
              som man nu har fastän det är bevisat att det inte räcker till
              de effekter man vill ha.
            </seg>
          </u>
          <note n="146941e7">
            Herr talman! Med de orden yrkar jag bifall till förslaget i betänkandet.
          </note>
          <note type="speaker" n="c4be9ea7">
            Anf. 45 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-6" n="af0a30c8">
            <seg n="31db476c">
              Herr talman! Först måste jag säga att jag blev något förvånad
              över var Emma Henriksson lägger ansvaret. Det är LO:s, TCO:s och
              Sacos fel att vi i Sverige har lägre löner för kvinnor och högre
              för män. Det är en jätteintressant diskussion.
            </seg>
            <seg n="17acd090">
              Jag vill diskutera vårdnadsbidraget. Det är en fiffighet där
              man sitter vid köksbordet och tycker: Det är jättebra för oss.
              Vi ser hur det faller ut. Jag tycker att vi borde lära av Norge.
              Där lade man ned vårdnadsbidraget sedan det visade sig att 96
              procent av dem som utnyttjade det var kvinnor som stod mycket
              långt från arbetsmarknaden och var långtidsarbetslösa.
            </seg>
            <seg n="e5d48714">
              Det visade sig också att makten och inflytandet för dessa kvinnor
              även i hemmet minskade, för att inte tala om hur mycket svårare
              de fick att komma in på den arbetsmarknad som de hölls tillbaka
              från med hjälp av vårdnadsbidraget. Det är självklart att det
              är precis samma sak här. Segregeringen ökar. Språkutveckling försenas
              hos barn med föräldrar som inte har svenska som modersmål, och
              det blir en svårare start i skolan just därför.
            </seg>
            <seg n="05f469ae">
              Det är mammor, kvinnor, som inte har jobb och inte har en förankring
              som söker vårdnadsbidrag. Det måste också Emma Henriksson veta.
              Det är kvinnor i Tensta, Rinkeby, Bergsjön, Hammarkullen och sådana
              områden som söker vårdnadsbidrag. Av dem som har sökt är 9798
              procent kvinnor. Det är inte föräldrar i Djursholm och Örgryte
              som söker vårdnadsbidrag.
            </seg>
            <seg n="feb873e2">
              Har ni över huvud taget inte tittat på de aspekterna innan ni
              står och slår er för bröstet? Vårdnadsbidraget är en fullständigt
              obegriplig och gammaldags reform. Insåg ni inte hur det skulle
              bli?
            </seg>
          </u>
          <note type="speaker" n="39d37277">
            Anf. 46 EMMA HENRIKSSON (KD) replik:
          </note>
          <u who="emma_henriksson_b9198e" xml:id="i-957f216b9ab08f30-1" n="eefc5eab">
            <seg n="5ea78fee">
              Herr talman! Jag tyckte jag var ganska tydlig med att det inte
              är vårdnadsbidraget i sig som är Kristdemokraternas mål. Målet
              är att öka valfriheten för alla familjer.
            </seg>
            <seg n="baf46077">
              Vi vill öka valfriheten för de familjer som har en närvarande
              förälder, för de familjer som har två närvarande föräldrar, för
              de familjer som har höga inkomster och för de familjer som har
              låga inkomster. Det gäller också för de familjer där en har hög
              inkomst och en har låg inkomst, för dem som är födda i vårt land
              och för dem som är födda i något annat land.
            </seg>
            <seg n="af0648b7">
              Vi menar att det avgörande för att man ska ha rätt att bestämma
              själv inte är var man är född, vilken inkomst man har eller hur
              många man är som delar på ansvaret. Den rätten ska ligga hos föräldrarna.
              Jag tror att det finns en skillnad i kultur som gör att en del
              föräldrar väljer att vara hemma lite längre med sina barn.
            </seg>
            <seg n="c18d4071">
              Många av dem som är födda utomlands har en tradition att de själva
              är hemma mycket längre. De ser en annan fördel med det än vad
              många som är uppväxta i Sverige gör. Är det rätt, eller är det
              fel? Vem ska avgöra det? Jag tror att de föräldrarna är kompetenta
              nog att bestämma själva vad som är bäst.
            </seg>
            <seg n="45b4fa10">
              Vi vet att dessa barn behöver en bra språkutveckling. Det vet
              också deras föräldrar. Låt oss använda de verktyg som kan användas.
              Det gör man till exempel i vissa stadsdelar i Helsingfors där
              det finns barn med ett större språkbehov. Man får se till att
              ta in språkkunnig personal på de öppna förskolorna som träffar
              barnen.
            </seg>
            <seg n="34aa8875">
              Jag har sällan mött ett så litet barn som kan prata så mycket
              som en liten pojke från Tensta jag träffade som kunde säga ordet
              mockasiner. Det är inte det lättaste ordet att säga. Men det var
              det första han sade till mig när han visade upp sin fot med mockasinen
              på. Han har varit hemma med sin mamma med vårdnadsbidrag i just
              ett av de områden som du tar upp. Jag tror att de föräldrarna
              vill sina barns bästa.
            </seg>
          </u>
          <note type="speaker" n="de22a91c">
            Anf. 47 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-7" n="af0a30c8">
            <seg n="8a752891">
              Herr talman! Jag ifrågasätter verkligen inte att dessa föräldrar
              vill barnens bästa. Jag ifrågasätter Emma Henrikssons, KD:s och
              regeringens princip att det alltid är bäst att göra ett val. Det
              är viktigt att man kan göra ett val mellan pest och kolera. Jag
              vill slippa att välja mellan pest och kolera, för att uttrycka
              det väldigt klart.
            </seg>
            <seg n="93ad6b1c">
              Det är häpnadsväckande att man inte ser detta. Min fråga var:
              Vill man att det ska vara så? Också i Sverige är 92 procent av
              dem som ansöker om vårdnadsbidrag kvinnor. Det är långtidsarbetslösa
              kvinnor som står väldigt långt från arbetsmarknaden.
            </seg>
            <seg n="2776bdd6">
              Är det då inte bättre att ni skapar jobb? Då kommer man också
              undan den fattigdom som har ökat och fyrdubblats för unga ensamstående
              familjer de senaste åren. Det vore väl ändå en bättre idé.
            </seg>
            <seg n="aad29ea1">
              Det är jag som ställer frågorna här, men Emma Henriksson frågar
              ändå mig om vi vill lägga ned även den jämställda föräldraförsäkringen
              eftersom det är mest kvinnor som tar ut den. Nej, men vi vill
              se till att försöka skapa verktyg för ett Sverige som är jämställt
              på riktigt. Då tycker inte vi att vårdnadsbidraget är någon hit,
              lindrigt uttryckt.
            </seg>
            <seg n="f49ec2b6">
              Min fråga är alltså: Är det helt okej i dagens Sverige att vi
              inför ett vårdnadsbidrag som till över 90 procent används av kvinnor?
              Att vårdnadsbidraget till övervägande delen används av kvinnor
              som inte har någon förankring i landet eller på arbetsmarknaden
              skapar också det utanförskap som ni bekymrar er om. Tycker inte
              ni att det är ett bekymmer?
            </seg>
          </u>
          <note type="speaker" n="e30cea31">
            Anf. 48 EMMA HENRIKSSON (KD) replik:
          </note>
          <u who="emma_henriksson_b9198e" xml:id="i-39e24953ca179410-0" n="eefc5eab" next="i-35974823d06e3f81-0">
            <seg n="0cf831ed">
              Fru talman! Det var många märkliga påståenden här. Jag kan komma
              tillbaka till det värsta.
            </seg>
            <seg n="6c113468">
              Det finns ingenting som visar att steget till arbetsmarknaden
              har blivit längre för de här kvinnorna. Men jag håller helt och
              hållet med om att det finns ett stort problem i att många har
              helt andra förutsättningar för att komma in på vår arbetsmarknad.
              Har man utländsk bakgrund är det jättesvårt att ta sig in på den
              svenska arbetsmarknaden.
            </seg>
            <seg n="4c8fe83a">
              Det är en problematik som vi har dragits med i många år och någonting
              som vi med gemensamma krafter måste försöka få bort, därför att
              det ökar risken för barnfattigdom och för att dessa människor
              inte ska kunna etablera sig i det svenska samhället. Det är ett
              gigantiskt problem, men det är inte någonting som har kommit på
              grund av att vi har infört vårdnadsbidraget. Att påstå något sådant
              är ju bara befängt.
            </seg>
          </u>
          <note n="56b4bc71">
            (WIWI-ANNE JOHANSSON (V): Det har ingen sagt.)
          </note>
          <u who="emma_henriksson_b9198e" xml:id="i-35974823d06e3f81-0" n="eefc5eab" prev="i-39e24953ca179410-0">
            <seg n="e8c17dfd">
              Det går inte att kombinera vårdnadsbidrag med ersättning från
              arbetslöshetsförsäkringen, så de som är arbetslösa är inte samma
              personer som är hemma med vårdnadsbidrag. Möjligen är det så att
              några inte har rätt till några som helst andra ersättningssystem,
              och då, under den tid som de ändå inte hade kommit ut på arbetsmarknaden,
              får de rätt att använda vårdnadsbidraget. Det är en väldigt tydlig
              ekonomisk förbättring för de här familjerna.
            </seg>
            <seg n="fe9b52b6">
              Det jag skulle komma tillbaka till var Wiwi-Anne Johanssons påstående
              om att valet mellan att vara hemma med barnen eller att lämna
              dem till förskolan skulle vara att välja mellan pest och kolera.
              Att påstå att det skulle vara ett val mellan pest och kolera att
              vara hemma med sina barn och tillbringa tid med dem när de är
              ett, två och upp till tre år gamla är inte något annat än befängt.
            </seg>
            <seg n="c5addcb9">
              Att få vara tillsammans med sina barn under deras första tid
              i livet är någonting som många av oss föräldrar vill. En del vill
              vara det under dygnets alla 24 timmar; andra tycker att det är
              bra med förskolan som ett komplement. Det är något som föräldrarna
              själva ska få välja, oavsett vad föräldrarna har för förutsättningar.
            </seg>
          </u>
          <note type="speaker" n="4cf58f64">
            Anf. 49 MAGNUS EHRENCRONA (MP) replik:
          </note>
          <u who="magnus_ehrencrona_e26dbd" xml:id="i-129e2670a515a309-5" n="ec5c131d">
            <seg n="74cfdbea">
              Fru talman! Detta är en intressant debatt om vårdnadsbidraget.
              Emma Henriksson nämnde barnfattigdomen. Frågan är om man minskar
              förutsättningarna för att barnet fastnar i barnfattigdom genom
              att en förälder tar ut vårdnadsbidrag. Där tycker jag att Alliansen
              är svaret skyldig.
            </seg>
            <seg n="37d3b3f6">
              Jag skulle gärna vilja ha en kommentar angående de norska erfarenheterna.
              Kontantstötten, som det kallas där, är i princip samma sak som
              vårdnadsbidraget. Har Emma Henriksson tagit del av utvärderingarna
              av kontantstötten? Det är en intressant fråga. Vad finns det för
              lärdomar att dra utifrån svenska förhållanden?
            </seg>
          </u>
          <note type="speaker" n="bab58a2f">
            Anf. 50 EMMA HENRIKSSON (KD) replik:
          </note>
          <u who="emma_henriksson_b9198e" xml:id="i-957f216b9ab08f30-2" n="eefc5eab">
            <seg n="e624ba24">
              Fru talman! Det är alltid svårt att jämföra socialförsäkringssystem
              i olika länder, eftersom de bygger på olika förutsättningar. Det
              är saker som skiljer i olika bakomliggande delar och i de specifika
              regelverken för den ersättning man vill undersöka men även gällande
              de specifika förutsättningarna i andra ersättningar som är kompletterande
              i ett lands befintliga system.
            </seg>
            <seg n="2d668d2a">
              De erfarenheter man gjorde av det norska systemet var i vissa
              delar dem som det har berättats om: Det var många invandrarkvinnor
              som använde vårdnadsbidraget. Det togs bort av den majoritet som
              i dag är i opposition i Sveriges riksdag, det vill säga de rödgröna.
              De hade aldrig gillat kontantstötten över huvud taget. De använde
              samma enkla och billiga retoriska poänger som man gör här, och
              sedan tog de bort det.
            </seg>
            <seg n="b114bfed">
              Det viktiga som vi vill uppnå är att fler ska få möjlighet att
              bestämma själva. Sedan finns det andra problem i vårt samhälle,
              men dem måste vi lösa någon annanstans. Vi kan inte låta barnen
              bli slagträn som ska användas för att lösa alla våra stora samhällsproblem.
            </seg>
            <seg n="d0651336">
              Magnus Ehrencrona tog också upp frågan om förutsättningarna för
              att komma bort från barnfattigdom. Det finns en enda väg som ökar
              förutsättningarna för att komma därifrån, och det är möjligheten
              att få ett arbete. Att kunna försörja sig själv genom arbete är
              det som gör att man inte lever i fattigdom och att barnen därmed
              inte växer upp i fattigdom.
            </seg>
            <seg n="58a5f81f">
              Det finns inget annat. Det är jätteviktigt för dem som lever
              i barnfattigdom att vi har gjort en del saker som vi redan har
              gjort eller är på väg att göra, med höjningar av barndelen i bostadsbidraget
              och sådant. Men det är på marginalen. Vägen bort från barnfattigdom
              går genom arbete och bara genom arbete.
            </seg>
          </u>
          <note type="speaker" n="e11643e6">
            Anf. 51 MAGNUS EHRENCRONA (MP) replik:
          </note>
          <u who="magnus_ehrencrona_e26dbd" xml:id="i-129e2670a515a309-6" n="ec5c131d">
            <seg n="228648a8">
              Fru talman! Är det inte väldigt motsägelsefullt? Å ena sidan
              betonar man hur bra det är med vårdnadsbidrag; å andra sidan är
              arbete den enda vägen ur barnfattigdom. Varför ska man då fördröja
              möjligheten för företrädesvis kvinnor som tar ut vårdnadsbidrag?
              Det vore väl bättre att lägga resurserna på att få in dem i arbete.
            </seg>
            <seg n="651b0dbb">
              Många kan i dag uppleva att det enda valet man i princip har
              är mellan försörjningsstöd och vårdnadsbidrag. Det är en reell
              situation för många, och detta innebär problem. Skulle man dessutom
              fördubbla vårdnadsbidraget, vilket flera partier har talat om,
              eller höja det tillräckligt mycket kanske man rent av får mer
              än försörjningsstödsnivån i slutändan.
            </seg>
          </u>
          <note type="speaker" n="e32f1e4a">
            Anf. 52 EMMA HENRIKSSON (KD) replik:
          </note>
          <u who="emma_henriksson_b9198e" xml:id="i-957f216b9ab08f30-3" n="eefc5eab">
            <seg n="479d05ee">
              Fru talman! Jag vet inte om jag riktigt förstod den sista kommentaren.
            </seg>
            <seg n="f9014314">
              Det är inte så att vi i Sverige har ett enda system som ska lösa
              allas problem på alla livsområden under hela livet. Vi har olika
              delar i socialförsäkringen som ska ge stöd och hjälp till familjer
              i vissa faser av livet.
            </seg>
            <seg n="6c21caa1">
              Vi har det generella barnbidraget för att omfördela mellan dem
              som har barn och dem som inte har barn och för oss som har barn,
              att omfördela från de perioder i livet när vi inte har små barn.
              Det är en del.
            </seg>
            <seg n="0cf0e10a">
              Vi har föräldrapenningen som syftar till att kompensera för det
              inkomstbortfall man har när man är hemma och vårdar de egna små
              barnen. Vi har den tillfälliga föräldrapenningen som finns där
              för att undvika en kraftigt sänkt ekonomisk standard när barnen
              är sjuka. Har man barn i förskolan vet man att det finns en period
              när de har en tendens att vara sjuka väldigt ofta.
            </seg>
            <seg n="8146002f">
              Vårdnadsbidraget är till för att de som vill ta hand om sina
              barns omsorg själva ska ha möjlighet att ekonomiskt få förutsättningar
              att göra det. Det ska inte vara en möjlighet som är förbehållen
              dem som har så höga inkomster att de kan undvara en inkomst under
              ett år eller så, utan det ska vara en möjlighet som finns där
              för fler.
            </seg>
            <seg n="a12723f2">
              Vårdnadsbidraget i sig kommer dock inte att lösa jämställdhetsproblemen.
              Vårdnadsbidraget i sig kommer inte att lösa problemen på arbetsmarknaden
              med att de som har sin bakgrund i ett annat land inte har tillträde
              till arbetsmarknaden på samma villkor som vi som är födda här.
              Vårdnadsbidraget kommer inte heller att lösa alla problem med
              barnfattigdom.
            </seg>
            <seg n="541b0a0c">
              Vårdnadsbidraget behövs för att föräldrar är de som ska bestämma,
              inte vi som är politiker.
            </seg>
          </u>
          <note type="speaker" n="9758d0d9">
            Anf. 53 PENILLA GUNTHER (KD):
          </note>
          <u who="penilla_gunther_370076" xml:id="i-f620100523335255-0" n="0753b185">
            <seg n="e658d08c">
              Fru talman! Vi har hört vad som är målet för det här utgiftsområdet.
              Jag skulle främst vilja säga några ord om alla hundratusen barn
              varje år som berörs av föräldrarnas separationer.
            </seg>
            <seg n="720f0c48">
              Det finns många olika organisationer i dag som jobbar för att
              barn och föräldrar ska kunna träffas och leva på ett bra sätt
              även om föräldrarna inte lever tillsammans. Det finns pappaföreningar
              och det finns nätverk som arbetar för att papporna ska få samma
              rättigheter som mammorna. Där har man många gånger fört fram åsikter
              inte minst kring underhållsstödet.
            </seg>
            <seg n="d97eb9e9">
              Förutom att nivån inte har ändrats på länge ligger beräkningsgrunden
              för underhållsstödet på inkomsten två år tillbaka i tiden. Det
              här ställer ju till problem för många människor. Man har en helt
              annan inkomst i dag än man hade då. Återbetalningen kanske blir
              så stor att föräldern inte har råd att träffa sina barn på grund
              av denna återbetalningsskyldighet. Det är naturligtvis en miss
              i systemet om man ska betala tillbaka mer pengar än man behöver
              använda för att faktiskt kunna träffa sina barn.
            </seg>
            <seg n="cadcadd6">
              Det är ingenting som vi kan göra någonting åt här men som jag
              hoppas att vi till nästa års budget faktiskt kan lägga lite tid
              och kraft på att göra någonting åt.
            </seg>
            <seg n="dcc58bb0">
              Där finns också en helt annan sak som många glömmer bort. Resor
              för barn mellan föräldrar är en typ av mellanhavande som många
              glömmer bort. Det borde också finnas med i beräkningsgrunden för
              underhållsstöd. Vem ska hämta och lämna? Vem ska bekosta de här
              resorna om det faktiskt är längre avstånd mellan föräldrarna?
              Det kan handla om långa resor med buss, tåg och flyg. Det skulle
              jag gärna vilja se att man också utredde framöver.
            </seg>
            <seg n="36719c0b">
              Mycket mer skulle naturligtvis kunna lösas via familjerätten
              och med hjälp av familjerådgivare. Vad tjänar egentligen samhället
              mest på, att hitta lösningar för de separerade föräldrarna så
              att kontakterna fungerar och vi får barn som faktiskt blir trygga
              vuxna eller att inte se hur illa det kan bli när föräldrar och
              barn inte kan träffas på grund av ekonomin?
            </seg>
            <seg n="c030dcbb">
              Det finns naturligtvis också, som vi alla vet, mor- och farföräldrar
              som inget hellre vill än att träffa sina barnbarn. Då handlar
              det inte om ekonomiska skäl utan snarare om relationsproblem.
            </seg>
            <seg n="12b2039f">
              Oavsett vilket skäl det handlar om anser jag att det är det offentligas
              uppgift att hitta lösningar i regelverken för att hjälpa familjer
              på de sätt som går för att de ska kunna få en värdig tillvaro
              och för att föräldrar och barn ska kunna träffas och faktiskt
              vara en familj, som de alltid kommer att vara. Vi är som föräldrar
              alltid föräldrar till våra barn. Barnen är alltid barn till sina
              föräldrar. Vi måste inse att föräldrar ser olika ut. Jag vill
              gärna passa på att slå ett slag för de separerade familjerna.
            </seg>
          </u>
          <note type="speaker" n="a7853085">
            Anf. 54 WIWI-ANNE JOHANSSON (V):
          </note>
          <u who="wiwi-anne_johansson_04830b" xml:id="i-352e9f3d3c43d70f-8" n="af0a30c8">
            <seg n="4eaa58d7">
              Fru talman! När jag fick veta att jag kunde göra det passade
              jag på att begära ordet i ett par minuter, för jag tyckte att
              jag nog blev medvetet ganska kraftigt missförstådd i ett par replikskiften.
            </seg>
            <seg n="b83c9e20">
              I min diskussion med Emma Henriksson vill hon hävda att jag säger
              att det är ett val mellan pest och kolera att välja mellan att
              vara hemma med sina barn och att lämna barnen på förskola. Självklart
              är inte det ett val mellan pest och kolera. Det är självklart
              en förmån att kunna vara hemma med sina barn den tid man har ekonomiska
              möjligheter att leva på det sättet.
            </seg>
            <seg n="438f9b65">
              Det som var pest och kolera var nämligen det som Emma Henriksson
              själv säger, att det alltid är bäst att kunna göra ett val, det
              vill säga ett val är bra bara för att det är ett val. Nej, det
              kan det naturligtvis inte vara. Ibland har man ett val mellan
              pest och kolera, men det är i sanning inte ett val mellan att
              vara hemma med sina barn och att lämna dem på förskola. Det vill
              jag förtydliga.
            </seg>
            <seg n="bf181e47">
              Till Solveig Zander vill jag säga: Nej, vi vill inte kvotera
              någon föräldraförsäkring. Vi vill göra föräldraförsäkringen individualiserad.
              Det betyder att vi vill jämställa den med till exempel sjukersättningssystemet,
              med a-kassan. Om jag är sjuk kan inte min man vara hemma. Om jag
              har jobb kan inte han få min a-kassa. Det är precis samma system.
              Det är inte märkvärdigare än så. Det handlar alltså inte om att
              kvotera.
            </seg>
            <seg n="410280ae">
              Detta rörde väldigt mycket vårdnadsbidraget. Jag har fortfarande
              inte fått veta varför detta var så bra och varför man inte lär
              sig av Norge som när de såg hur det egentligen fungerade lade
              ned systemet. Jag tycker absolut att det är dags att vi skrotar
              ett sådant konserverande, gammaldags och omodernt system.
            </seg>
          </u>
          <note type="speaker" n="ce930a3b">
            Anf. 55 EMMA HENRIKSSON (KD) replik:
          </note>
          <u who="emma_henriksson_b9198e" xml:id="i-957f216b9ab08f30-4" n="eefc5eab">
            <seg n="b0beab05">
              Fru talman! Jag tycker att det var bra att Wiwi-Anne Johansson
              begärde ordet igen. Det är bra att reda ut vad du egentligen menar
              med pest och kolera. Jag blev väldigt förvånad när du tog upp
              det. Jag vet inte om jag blev så mycket klokare av det inlägg
              du gjorde nu. Jag begärde replik för att du ska få möjligheten
              att utveckla det ytterligare.
            </seg>
            <seg n="90709d80">
              Det vi vill erbjuda föräldrar är möjligheten att välja vem som
              ska ordna barnomsorgen under barnets första period i livet. Då
              finns det via barnomsorgspengen som vi har infört möjlighet att
              välja en utförare som man litar på, som kan ge barnen en pedagogisk
              förskola, ett pedagogiskt innehåll. Man kan välja en dagbarnvårdare
              och man kan välja ett flerfamiljssystem. Dessutom har vi vårdnadsbidraget
              som erbjuder möjligheten att själv ta hand om barnomsorgen. Allt
              detta finns vid sidan av det som i dag de allra flesta väljer,
              en allmän förskola driven av en kommun eller driven av någon annan
              utförare.
            </seg>
            <seg n="6da5d880">
              Ändå kommer uttalandet att det är att välja mellan pest och kolera,
              just för att man får välja. Menar Wiwi-Anne Johansson att det
              bara ska finnas ett alternativ? Ska bara den kommunala barnomsorgen
              finnas? Jag antar att det ska vara det enda alternativet.
            </seg>
            <seg n="d7e031fb">
              Vi tycker att det ska finnas så många alternativ som möjligt
              så att alla föräldrar känner att nu är de trygga. Om jag lämnar
              mitt barn någonstans på dagen ska jag känna mig trygg med att
              det barnet har det bra under dagen. Om jag känner att mitt barn
              har behov av att vara tillsammans med mig ska jag kunna välja
              det. Den valfriheten värnar vi om. Vi värnar om den otroligt mycket
              just därför att vi vet att familjerna och barnen är så olika.
              Därför vill vi erbjuda den möjligheten. Vad i detta är det som
              är pest eller kolera?
            </seg>
          </u>
          <note type="speaker" n="d7db961c">
            Anf. 56 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-9" n="af0a30c8">
            <seg n="5320f4f1">
              Fru talman! Tack, Emma Henriksson! Egentligen menade jag det
              nog mer i filosofisk mening, att man diskuterar huruvida ett val
              alltid är bra eller inte. Om det alltid är bra att göra val är
              det också bra att göra ett val mellan pest och kolera. I sak har
              jag fullständigt förstått vad Emma Henriksson tycker. Det är vi
              djupt oense om. Men den mer filosofiska delen tar jag gärna med
              Emma Henriksson i en paus i fiket eller någon annanstans, för
              jag tror att det egentligen inte är det som är politiken.
            </seg>
            <seg n="1207674f">
              Men när det sägs att valet till varje pris är bra undrar jag:
              Bra för vem? För vem är det bra att vi har vårdnadsbidrag? Är
              det bra för den ensamstående mamman? Är det jättebra att kunna
              få 3 000 kronor? Hur ska man kunna överleva på det? Vilka är det
              egentligen ni vill adressera detta till? Eller handlar det om
              valet för valets egen skull? Är det för att man har betalat in
              skatt, som flera av dina partikamrater säger? Har man betalat
              in skatt ska man ta mig sjutton ha ut någonting av det också.
            </seg>
            <seg n="d8875e4b">
              Det är ett helt annat tänkesätt än om vi diskuterar gemensam
              välfärd. Gemensam välfärd innebär att jag ska bidra när du och
              andra har barn, även om jag själv inte har det. Det här är på
              något sätt en helt annan princip. Då har vi en försäkringsprincip.
              Jag betalar min försäkring, men jag har aldrig varit sjuk. Tack,
              samhället, kan ni vara snälla och betala tillbaka det! Vilken
              princip är det som råder?
            </seg>
            <seg n="ed9cb569">
              Varför är vårdnadsbidraget bra, och hur ska en ensamstående mamma
              kunna överleva på det? Det är min fråga. Varför är det så bra?
            </seg>
          </u>
          <note type="speaker" n="341c07aa">
            Anf. 57 EMMA HENRIKSSON (KD) replik:
          </note>
          <u who="emma_henriksson_b9198e" xml:id="i-957f216b9ab08f30-5" n="eefc5eab">
            <seg n="1b50f29a">
              Fru talman! Nu kommer vi igen in på vem det är som ställer frågorna.
            </seg>
            <seg n="e32613dd">
              Jag vet inte om det blev tydligare för mig, och det kanske inte
              spelar så stor roll. Det viktiga är vad som blir tydligt för väljarna.
              Och jag tycker ändå att det verkar som om det är tydligt. Vänsterpartiet
              vill inte att föräldrar ska välja därför att Vänsterpartiet anser
              att det blir jobbigt för föräldrar att välja när det gäller just
              den här frågan, för det är ju den här frågan vi diskuterar. Vi
              diskuterar frågan om barnomsorgen och barnens första år i livet.
              Ska det då finnas möjlighet att välja? Det säger Vänsterpartiet
              nej till. Man vill att vårdnadsbidraget avskaffas. Då måste det
              innebära att man inte vill att det ska finnas valmöjlighet på
              det här området därför att man tror att det är jobbigt för en
              del.
            </seg>
            <seg n="913a78ac">
              Jag kan avslöja att de föräldrar jag har pratat med tycker att
              det är skönt att de får välja, oavsett om de sedan väljer kommunal
              barnomsorg, om de väljer att mormor är hemma, att de själva är
              hemma, att barnen går hos en dagmamma eller om man har ett flerfamiljssystem.
              Just att få välja är det många som uppskattar. Väldigt många väljer
              den kommunala barnomsorgen.
            </seg>
            <seg n="73401972">
              Jag vill passa på att ställa en till fråga till Wiwi-Anne Johansson
              eftersom du i ditt senare anförande var inne på frågan om individualiserad
              föräldraförsäkring. Ursäkta mig, men jag trodde att föräldraförsäkringen
              var individualiserad för den som försäkringen är till för, nämligen
              barnet. Det är barnets behov som försäkringen ska säkerställa,
              barnets möjlighet att få vara hemma med en förälder under den
              första perioden i livet då barnet är i stort behov av att få finnas
              i en liten, trygg och nära gemenskap och knyta an till sina föräldrar.
            </seg>
            <seg n="7b8417dc">
              Av de erfarenheter som finns från införandet av den första och
              den andra pappamånaden kan man se att en tvångsdelad föräldraförsäkring
              leder till att det är fler barn som får denna tid med föräldrarna
              begränsad. Under den första treårsperioden i barnens liv har 20
              procent av barnens pappor inte tagit ut en enda dag. Är det bra
              för individen i centrum barnet?
            </seg>
          </u>
          <note type="speaker" n="adef7752">
            Anf. 58 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-10" n="af0a30c8">
            <seg n="e47b3f59">
              Fru talman! Självklart är föräldraförsäkringen till för barnet,
              men barnet har två föräldrar en mamma och en pappa. Vi tycker
              att det är självklart att dela föräldraförsäkringen så att pappan
              och mamman får lika mycket eftersom de är lika mycket föräldrar.
              Det tycker vi är bra för barnet. Vi kan inte se några risker för
              barnet med detta.
            </seg>
            <seg n="a44b8b58">
              Det här ökar möjligheterna för papporna att vara hemma. Det ska
              vara fullständigt självklart ute på arbetsmarknaden att även en
              pappa är hemma, att en pappa är en småbarnsförälder. Det gör det
              bra för pappan och barnet. Det är bra för kvinnor, som jämställs
              på arbetsmarknaden på ett annat sätt än i dag där kvinnor får
              lägre löner eftersom det är kvinnor som är hemma med barnen.
            </seg>
            <seg n="fb6b60ea">
              Emma Henriksson sade att vi misstror pappan. Det gällde pappor
              som inte hade tagit ut en enda dags föräldraledighet och därmed
              deras dagar hade frusit inne. Det är fullständigt sanslöst att
              skaffa barn om man inte tänker vara hemma en enda dag med barnet.
            </seg>
            <seg n="499db1db">
              Den tilltron till föräldrar även av det manliga släktet har jag;
              även om föräldraförsäkringen görs om ska papporna självklart ta
              sitt ansvar. Inte vill de riskera att de vid en vårdnadstvist
              vid en eventuell skilsmässa står där med skägget i brevlådan eftersom
              det är mammorna som har varit hemma och därmed de som får vårdnaden.
              Jag har en mycket större tilltro till att män vill vara mer föräldrar,
              men jag har också en misstanke om att vi kvinnor har lite svårt
              att släppa föräldraskapet ifrån oss.
            </seg>
            <seg n="9a2f949d">
              Utgiftsområde 10
            </seg>
          </u>
          <note type="speaker" n="5f8581ea">
            Anf. 59 TOMAS ENEROTH (S):
          </note>
          <u who="tomas_eneroth_f17fe4" xml:id="i-bee782693b33996a-0" n="5b6aa064">
            <seg n="c3f3ed02">
              Fru talman! Jag ska börja med att yrka bifall till reservationerna
              4, 6 och 11.
            </seg>
            <seg n="9b1d88af">
              Vi ska nu debattera sjukförsäkringen och övriga socialförsäkringar.
              De finns inom budgetens utgiftsområde nr 10. Det här har under
              senare år varit regeringens största besparingsområde. Eftersom
              detta är en budgetdebatt förtjänar det faktiskt att nämnas.
            </seg>
            <seg n="60fc18eb">
              Våra gemensamma finansierade försäkringar har försämrats systematiskt
              sedan den borgerliga regeringen tillträdde 2006. Det började med
              sänkta tak för över 1,7 miljoner löntagare. Det fortsatte med
              sänkta ersättningar, och sedan fullföljdes det med försämrade
              försäkringsvillkor och med utförsäkringar. Kortsiktigt har förändringarna
              inneburit ordentliga kostnadsbesparingar i statens budget observera
              i statens budget. I kommunernas budgetar ser vi i stället hur
              kostnaderna för socialbidrag ökar kraftigt till följd av de utförsäkringar
              som sker. Och observera att det är kortsiktigt eftersom vi vet
              att de långsiktiga konsekvenserna av det som har skett i försäkringssystemen
              blir samhällsekonomiskt dyrare. Gemensamma trygghetsförsäkringar
              bidrar till flexibilitet på arbetsmarknaden, ökade insatser för
              rehabilitering, en beslutsamhet om att varje arbetad timme är
              viktig och att möta den demografiska utmaningen. Vi ska veta att
              850 000 människor går i pension före 2015.
            </seg>
            <seg n="7dcae72c">
              Med en sjukförsäkring värd namnet, med rehabilitering och aktiva
              insatser kan vi undvika en utveckling där vi samtidigt har hög
              arbetslöshet och arbetskraftsbrist.
            </seg>
            <seg n="4a0caa82">
              Den kortsiktighet som nu präglar regeringens sjukförsäkringspolitik,
              och för den delen också arbetsmarknadspolitik, kommer att stå
              Sverige dyrt på lång sikt. Det var ekonomiskt, men mänskligt har
              många av förändringarna fått helt orimliga konsekvenser för tusentals
              människor som har haft oturen att drabbas av sjukdom eller skada.
              Svårt sjuka stängs på grund av en administrativ tidsgräns av från
              sjukförsäkringen och hänvisas till socialbidrag. Personer tvingas
              avbryta en rehabiliteringsprocess på arbetet och säga upp sig
              bara för att de ska prövas mot den fiktiva arbetsmarknaden. Personer
              ska trots svår cancer och kanske pågående cellgiftsbehandling
              gå till Arbetsförmedlingen för att där möta frustrerad personal
              som inte har fått vare sig resurser eller förutsättningar att
              stödja den stora grupp som nu förs över från sjukförsäkringen
              till Arbetsförmedlingen.
            </seg>
            <seg n="225bdc15">
              Listan kan göras lång. Exemplen känner vi alla till. Vi har läst
              om dem i tidningar, sett på tv och hört deras fall debatteras
              i medier och i politiska debatter. Jag vill påminna om, och kanske
              upplysa kammaren om, att de uppmärksammade fallen i medierna inte
              är unika. Det är inte några andra sorters människor som nu drabbas
              av förändringar i sjukförsäkringen. Det kunde ha varit du och
              jag. Alla kan vi bli sjuka. Det räcker med att man råkar ut för
              en olycka. Tusentals skadas i arbetslivet eller i trafiken varje
              år i Sverige. Det är kanske någon som får beskedet att den återkommande
              huvudvärken är en cancer, som läkaren bekräftar i ett allvarsamt
              samtal i ett diagnosrum.
            </seg>
            <seg n="bf49b7f6">
              Vid sådana tillfällen förändras livet. Från att ha haft tusentals
              önskningar och drömmar om livet, om futtiga vardagsbekymmer eller
              om yrkeskarriärer, kvarstår egentligen bara en tydlig önskan,
              nämligen att bli frisk.
            </seg>
            <seg n="0669b316">
              Med dagens sjukförsäkring kompletteras dess värre denna enda
              önskan om att bli frisk också med en önskan och kanske också en
              desperat vädjan om att få stöd under sin sjukperiod, om att få
              rehabilitering och habilitering i stället för prövning mot hela
              arbetsmarknaden, om att inte behöva gå från hus och hem bara för
              att man drabbas av sjukdom. I dag upplever tusentals människor
              och familjer att sjukdom leder till fattigdom.
            </seg>
            <seg n="2898a03f">
              Den sjukförsäkring vi har i dag är inte värdig ett välfärdsland
              som Sverige. Jag ska ärligt säga att jag upprördes mycket av den
              arrogans som kännetecknade genomförandet av sjukförsäkringsreformen.
              Kritik från remissinstanser om det orimliga i att så snabbt genomföra
              ett hafsigt och dåligt underlag nonchalerades helt och hållet
              av regeringen. Upprop från upprörda läkare som förtvivlat försökte
              uppmärksamma regeringen på de uppenbara felen som fanns i sjukförsäkringen
              viftades bort som särintressen. Enskilda fall som uppmärksammades
              i medierna skylldes på Försäkringskassan. Tusentals brev från
              sjuka, anhöriga, handikapporganisationer och fackförbund lämnades
              obesvarade. I riksdagens kammare bemöttes kritik från oppositionen
              med argumentet att det inte var bättre förr som om det skulle
              hjälpa.
            </seg>
            <seg n="bb7422ed">
              Efter valet har jag däremot noterat en annan ton från en del
              borgerliga företrädare. På Youtube har vi sett Ulf Nilsson från
              Folkpartiet stå tillsammans med Barbro Westerholm och säga att
              vi nu måste rätta till kantigheterna i sjukförsäkringen. Vi har
              läst Centerns Solveig Zander skriva på DN Debatt att en av de
              viktigaste uppgifterna blir att rätta till fel och otydligheter
              i sjukförsäkringen. Vi har alla följt Kristdemokraternas eftervalsdebatt,
              som har inneburit att man har höjt krav på förändringar i det
              man kallar den omänskliga sjukförsäkringsreformen.
            </seg>
            <seg n="babeda9d">
              Vi sträcker därför ut en hand i denna kammare och i riksdagen
              denna höst till de borgerliga politiker som är beredda att medverka
              till en mänskligare sjukförsäkring. Vi har naturligtvis kvar alla
              våra förslag om hur vi vill utveckla sjukförsäkringen och hur
              den bör reformeras. Vi kommer att driva dem både i Socialförsäkringsutredningen
              och naturligtvis i kammaren. Vi har 2 ½ miljarder kronor mer i
              vårt sjukförsäkringsförslag till budgeten än vad regeringen har.
              Vi ser också det uppenbara behovet av att nu få till stånd snabba
              förändringar för att korrigera de felaktigheter som finns i sjukförsäkringen.
            </seg>
            <seg n="6d6dbd95">
              Vi har lagt fram konkreta förslag till förändringar av sjukförsäkringen
              på riksdagens bord. Det är förändringar som skulle innebära att
              en individuell bedömning i stället för en administrativ tidsgräns
              införs. Det är förändringar som skulle innebära en individuell
              prövning av arbetsförmågan i stället för en tvingande prövning
              mot en fiktiv arbetsmarknad. Det är förslag som har starkt stöd
              hos profession och organisationer. Det är förslag som kan förhindra
              att ytterligare 40 000 personer utförsäkras, vilket Försäkringskassan
              spår med det regelverk vi har i dag.
            </seg>
            <seg n="4f05fea9">
              I utskottet har dess värre de borgerliga företrädarna tillsammans
              med Sverigedemokraterna yrkat avslag på vår motion. Men riksdagen
              är inte bara socialförsäkringsutskottets 17 ledamöter. Det är
              öppet för alla riksdagens ledamöter att stödja den motion som
              nu ligger på riksdagens bord.
            </seg>
            <seg n="e775d734">
              Inför denna omröstning vädjar nu många till riksdagen.
            </seg>
            <seg n="c09e450a">
              Ta bort den tvingande prövningen mot hela arbetsmarknaden, skriver
              Handikappförbundens styrelse i sitt upprop inför dagens debatt.
            </seg>
            <seg n="aacf28f3">
              Rösta rödgrönt!, säger den kristdemokratiske politikern Thord
              Carlsson från Sollefteå tillsammans med ett nätverk av politiker
              inom Alliansen.
            </seg>
            <seg n="ca2b7e2b">
              Forskare, fackförbund, vårdpersonal, patientföreningar det är
              många som nu återigen vädjar till riksdagen att agera.
            </seg>
            <seg n="2ec0e8b1">
              I dagens Aftonbladet kan vi läsa om riksbekanta Emelie Holmquist,
              dotter till Annica Holmquist. Hon säger att hennes kamp inte är
              över bara för att Annica till slut efter en helt orimligt lång
              process och konflikt fick rätt. Det finns tusentals andra som
              hon tycker också ska få rätt.
            </seg>
            <seg n="19512276">
              Vi begär inte att ni ska ompröva allt ni gjort. Det kommer att
              ta tid att föra fortsatt debatt och en lång diskussion om socialförsäkringarnas
              framtid, om ersättningsnivåer, tak, omställningsavtal och rehabiliteringsresurser.
              Men det finns också lägen i livet då man måste erkänna att allt
              inte blev rätt, och ha modet och ansvaret att rätta till det som
              blev fel. Gör om och gör rätt! Det är vårt bud i dag.
            </seg>
            <seg n="2e2c42fb">
              Vi kan notera när det gäller utskottets hantering i övrigt att
              vi fick med hela utskottet på en förändring i frågan om företagarnas
              karensdag. Där höll regeringen hårdnackat fast vid den försämring
              som genomfördes vid halvårsskiftet och som innebar att en företagare
              inte skulle kunna välja, även om han själv var med och betalade,
              att gå in med en karensdag i sjukförsäkringen. Detta mötte stark
              kritik från Företagarförbundet och Företagarna.
            </seg>
            <seg n="0617c822">
              Men en utmärkt socialdemokratisk motion vann utskottets majoritet,
              och sedan blev det ett enigt utskott som nu gör ett tillkännagivande
              till regeringen.
            </seg>
            <seg n="4f4a4828">
              Lite pinsamt får man säga att det var när näringsminister Maud
              Olofsson försökte ta åt sig äran genom att skicka ut ett pressmeddelande
              två dagar innan vi justerade ärendet i utskottet. Det var inte
              Maud Olofsson, det var inte Ulf Kristersson, och det var inte
              regeringen det var en socialdemokratisk motion som var bra formulerad
              som bidrog till att vi nu får en förändring för landets småföretagare.
            </seg>
            <seg n="36ccbf3b">
              Jag beklagar att våra förslag om öronmärkta resurser till de
              framgångsrika samverkansförbunden inte har fått gehör i utskottet.
              Trots ett ökat intresse för samverkan mellan Försäkringskassan,
              Arbetsförmedlingen, kommunens socialtjänst, landstingen och sjukvården
              krymper nu i stället resurserna för samverkansförbunden de är
              snart nere i mindre än hälften mot vad de var tidigare.
            </seg>
            <seg n="c633b6f2">
              Den gamla goda idén från Bo Könberg, som var folkpartistisk minister,
              om Finsam håller nu på att malas ned av regeringen, som inte ser
              nyttan av den lokala och regionala samverkan för människor som
              är långt borta från arbetsmarknaden.
            </seg>
            <seg n="ef162bbe">
              Fru talman! I betänkandet hänvisas en hel del av våra förslag
              till Socialförsäkringsutredningen. Jag kan ha förståelse för det,
              och jag hoppas också att vi får en konstruktiv process i den parlamentariska
              utredningen, som Gunnar Axén så förnämligt leder.
            </seg>
            <seg n="6532660d">
              Utmaningarna är många, inte minst för alla oss som vill stå upp
              för en solidariskt finansierad, obligatorisk sjukförsäkring. Då
              är det viktigt att vi skapar ett utrymme för att modernisera försäkringarna.
              I dag hotas nämligen legitimiteten i våra försäkringar genom de
              låga taken och de försämrade ersättningsnivåerna. Under senare
              år har vi sett en kraftig ökning av avtalsförsäkringar och privata
              försäkringar bara för att folk känner att det gemensamma försäkringsskyddet
              inte räcker till.
            </seg>
            <seg n="2b50830a">
              Vi ser nödvändigheten av att höja taken till tio basbelopp så
              att fler känner att man får en rimlig ersättning när man drabbas
              av sjukdom. Det är viktigt eftersom avtalsförsäkringar och inte
              minst privata försäkringar inte är tillgängliga för alla. Har
              du en tidigare dålig sjukhistorik eller ärftliga sjukdomar förnekas
              du ofta rätten att ta en kompletterande försäkring, hur mycket
              pengar du än har. Därmed ökar orättvisorna, och därmed minskar
              riskutjämningen. För oss är det viktigt att öka legitimiteten
              i sjukförsäkringen.
            </seg>
            <seg n="5a29134e">
              Som vanligt drabbas kvinnor hårdare än män. Lågutbildade drabbas
              hårdare än högutbildade. Det är klass och kön. Effekten blir inte
              bara en försämrad riskutjämning utan ökade klyftor och ökat utanförskap.
              Dessutom försvårar de fattigdomsfällor som regeringen nu skapar
              möjligheten att återkomma på arbetsmarknaden.
            </seg>
            <seg n="ddeec2d4">
              Jag tänkte avsluta med att ge ett lästips till utskottets ledamöter
              så här i juletid mellandagsläsning för Ulf Kristersson; vad vet
              jag?
            </seg>
            <seg n="68b755cf">
              Läs Bo Jangenäs och Levi Svenningssons utmärkta rapport Det måste
              finnas arbeten! . De går systematiskt igenom svagheterna i det
              som är en utbudsfixerad arbetsmarknads- och socialförsäkringspolitik,
              tanken på att sjuka och arbetslösa egentligen är lite lata om
              ekonomiska incitament och sänkta ersättningar ändå ska komma ut.
              Så enkel är inte världen. Tvärtom påpekas väldigt tydligt i rapporten
              att utbildning och rehabilitering skulle löna sig samhällsekonomiskt,
              att en arbetslivspolitik värd namnet skulle vara en viktig investering
              för att fler kan bibehålla hälsan, att vi skulle få ökat ansvarstagande
              från arbetsmarknadens parter och omställningsavtal som gör att
              vi inte slår ut fler människor från dagens arbetsmarknad.
            </seg>
            <seg n="0b42c1df">
              För oss socialdemokrater är nämligen trygghetsförsäkringarna
              centrala delar också av tillväxtpolitiken. Det är ingen efterpost
              som ska justera kostnader av något tillväxtmaskineri, utan det
              är en central del för att vi ska få tillväxt och jobb i detta
              samhälle. Det är trygghetsförsäkringar som bidrar till att vi
              klarar omställningen på arbetsmarknaden.
            </seg>
            <seg n="b0cf3868">
              Vi kommer att arbeta konstruktivt i Socialförsäkringsutredningen.
              Jag tror att vi kan ha bra och långsiktiga diskussioner i den.
              Men vi viker inte en tum i fråga om kravet på en mänskligare sjukförsäkring.
              Vi kommer att agera stenhårt för att stoppa de systematiska utförsäkringar
              som nu sker inom sjukförsäkringen. Vi accepterar inte de administrativa
              tidsgränser som innebär att det nu är regeringen som talar om
              när du är frisk i stället för någon läkare, om du behöver rehabilitering
              eller en insats.
            </seg>
            <seg n="5d71431a">
              Det är ovärdigt ett välfärdsland som Sverige att nu utförsäkra
              tusentals människor och hänvisa dem och deras familjer till socialbidrag.
              Sverige behöver en mänsklig sjukförsäkring!
            </seg>
          </u>
          <note type="speaker" n="c7ddf5fa">
            Anf. 60 GUNVOR G ERICSON (MP):
          </note>
          <u who="unknown" xml:id="i-e5b8e24c2a290e63-0" n="e745b1ec">
            <seg n="439d9caa">
              Fru talman! Jag vill börja med att hälsa ministern välkommen
              till debatten. Vad jag vet är det första gången som utskottet
              har en debatt med den nye ministern. Jag tycker att det är väldigt
              trevligt att ministern är närvarande. Tyvärr hade vi ingen minister
              närvarande i den första debatten här i dag.
            </seg>
            <seg n="ded43ca0">
              Under den gångna mandatperioden har det gjorts drastiska förändringar
              i sjukförsäkringen. Kritiken mot ändringarna har varit hård, och
              många är de människor som har farit illa och hamnat mellan stolarna.
            </seg>
            <seg n="836aec3e">
              Visst regeringen har gjort små justeringar, som i praktiken dock
              fått ganska liten betydelse. Det var regeringspartierna egentligen
              medvetna om när vi stod här för ett år sedan. Då debatterade vi
              budget. Och läste man noga framgick det att det egentligen inte
              skulle omfatta så många fler. Nu står vi här igen och debatterar
              budget och många motioner som rör sjukförsäkringen.
            </seg>
            <seg n="d3cd312d">
              Låt mig börja med två positiva förändringar som ett enigt utskott
              nu föreslår tack vare att vi tillstyrker några motioner.
            </seg>
            <seg n="b63ab523">
              Det ena är att egenföretagare ska få möjlighet att välja färre
              karensdagar i stället för sju dagar, som regeringen drev igenom
              i somras. Det är en väldigt viktig sak att vi nu har ett enigt
              utskott bakom det.
            </seg>
            <seg n="7818653a">
              Det andra är att regeringen också får i uppdrag att göra en översyn
              av regelverket för gravida och tillämpningen av olika socialförsäkringsförmåner
              för gravida. Det är väl självklart att den som är gravid också
              måste ha rätt till en fungerande sjukförsäkring, men så har inte
              varit fallet nu, som vi har hört från denna talarstol förut i
              dag.
            </seg>
            <seg n="e3a3c36c">
              Socialdemokraterna, Miljöpartiet och Vänsterpartiet har i en
              gemensam vårmotion och i en gemensam regeringsplattform presenterat
              vår politik för en ny färdriktning för Sverige. I valet fick varken
              den borgerliga alliansen eller vi rödgröna egen majoritet i riksdagen.
              Den sittande regeringen valde att fortsätta i minoritet. Vi har
              valt att fullfölja vårt åtagande mot de väljare som röstade rödgrönt
              och har därför lagt fram ett gemensamt alternativ till regeringens
              budgetförslag baserat på våra vallöften. Det är också utgångspunkten
              i dagens debatt om sjukförsäkringarna och om den budget som är
              lagd.
            </seg>
            <seg n="4972efe9">
              För hela året 2010 räknar Försäkringskassan med att 43 000 individer
              kommer att utförsäkras från sjukförsäkringen.
            </seg>
            <seg n="a5fe612f">
              Påståenden har framförts om att utförsäkringarna skulle skapa
              fler jobb. Så är det inte. Statistik från Försäkringskassan och
              Arbetsförmedlingen visar att detta inte är fallet. Endast omkring
              3 procent av de utförsäkrade har fått ett reguljärt jobb.
            </seg>
            <seg n="46a883e6">
              Den 13 oktober, strax efter valet, sade den nye socialförsäkringsministern
              att en översyn måste få ta tid och att det viktiga är själva reformen.
              Då sade sig Folkpartiet vara bekymrat över Ulf Kristerssons uttalande
              att vänta.
            </seg>
            <seg n="dcb1d335">
              Folkpartisterna Birgitta Rydberg och Barbro Westerholm var först
              bland allianspartierna med kravet att de nya reglerna i sjukförsäkringen
              ses över. Sedan hakade även Centerpartiets Solveig Zander på,
              liksom Kristdemokraternas Göran Hägglund. Centerpartiets Solveig
              Zander sade i Ekot den 13 oktober att en snabb översyn inte borde
              vara så komplicerad att genomföra och att det i första hand handlar
              om att se till att tillämpningen av regeringens sjukregler fungerar.
            </seg>
            <seg n="99f20299">
              Var är ni nu? Vad tycker egentligen Folkpartiet? Vad tycker egentligen
              Centerpartiet? Vad tycker egentligen Kristdemokraterna? Nu har
              ni chansen att rösta med den rödgröna motion som vi har väckt,
              för att få en förändring av reglerna, av det som behöver göras
              nu.
            </seg>
          </u>
          <note n="b37baa7e">
            Ta den chansen! Rösta för bifall till reservation 4!
          </note>
          <u who="unknown" xml:id="i-57ce56a98097f480-0" n="e745b1ec">
            <seg n="367527eb">
              Nu hörs även röster lokalt från de mindre allianspartierna om
              att rösta på den rödgröna reservationen, som Tomas Eneroth berättade
              i sitt anförande om Thord Carlsson, kristdemokrat, och några andra
              enskilda allianspolitiker som har gjort gemensam sak i att uppmana
              till detta.
            </seg>
            <seg n="05238206">
              Även Handikappförbundens Samarbetsorgan, HSO, vill i väntan på
              att Socialförsäkringsutredningen kommer med förslag att vi justerar
              lagen när det gäller den tvingande prövningen mot hela arbetsmarknaden
              efter 180 dagar. Men moderaterna säger nej, och allianspartierna
              i utskottet hänvisar till pågående utredningar.
            </seg>
            <seg n="f23f59af">
              Om man verkligen menade allvar med att man ville förändra borde
              Folkpartiet, Centerpartiet och Kristdemokraterna vara beredda
              på att rösta för att ge regeringen i uppdrag att ta fram förslag
              på ändringar, som är det vår motion innebär.
            </seg>
            <seg n="b401bad7">
              Vill ni inte lyssna på oss i rödgröna oppositionen så lyssna
              åtminstone på HSO. De säger: Att arbeta för den egna försörjningen
              är en hörnsten i vårt samhälle. Men för att också människor med
              funktionsnedsättningar ska nå full delaktighet i arbetslivet krävs
              ett perspektivskifte från system till individ. I dag utförsäkras
              människor på grund av strikta tidsgränser i stället för medicinska
              bedömningar.
            </seg>
            <seg n="a4ef80b7">
              Jag kan inte annat än att hålla med. Färre personer med funktionsnedsättning
              har jobb i dag än för tio år sedan. Ca 50 procent har i dag ett
              jobb, mot 56 procent år 1998.
            </seg>
            <seg n="e4f3ebbf">
              HSO pekar på behov av en flexibel arbetsmarknad och flexibla
              trygghetssystem, att rigida tidsgränser tas bort och att individuella
              bedömningar införs samt att den medicinska och yrkesinriktade
              rehabiliteringen lyfts fram. Om det inte går eller om viljan inte
              finns att sänka trösklarna in till socialförsäkringarna, då krävs
              det dessutom kompletterande system, system som garanterar att
              de som föds med eller förvärvar en funktionsnedsättning inte döms
              till fattigdom på grund av förlorad arbetsförmåga.
            </seg>
            <seg n="52c062d1">
              De grupper som HSO talar om är inte hjälpta av ekonomiska incitament
              för att arbeta. De kan helt enkelt inte arbeta och riskerar att
              dömas till evig fattigdom. Det är ett mycket viktigt påpekande.
            </seg>
            <seg n="361b14f4">
              För personer som inte har kunnat komma in i försäkringen är ersättningen
              noll, även om de är så sjuka att de borde ha rätt till ersättning.
              De blir nollklassade, som det kallas. Ingen tar ansvar för deras
              rehabilitering. Försäkringskassan hänvisar dem till socialen för
              att söka försörjningsstöd, så kallat socialbidrag. Men det kan
              man få bara om man inte äger något. Man får inte äga sin lägenhet
              eller bo ihop med en partner som har inkomst.
            </seg>
            <seg n="e0ac0ec2">
              Sjukförsäkringsreglerna slår oerhört hårt, och vissa kan till
              och med få sitt sjukdomstillstånd förvärrat. Låt mig berätta om
              ett fall som finns beskrivet i Läkartidningen nu i höst. Det gäller
              en 30-årig man med återkommande depressioner.
            </seg>
            <seg n="964ed046">
              Han hade efter avslutad skolgång haft svårt att klara ett arbete.
              Han var avvikande och passade inte in. Han passade inte tider,
              tog illa vid sig vid motgångar och blev nedstämd och inbunden
              och gick sjukskriven i långa perioder. Det visade sig efter undersökning
              att mannens depressioner uppstod på basen av en autismspektrumstörning,
              som läkarna kallar det. Han hade Aspergers syndrom.
            </seg>
            <seg n="db22bfe1">
              Nu fick mannen behandling och stöd och klarade daglig verksamhet
              uppåt 15 timmar per vecka. Han hade fått tillfällig sjukersättning
              som skulle förlängas. Men läkarna kunde inte säga att han var
              arbetsoförmögen resten av livet. Det är omöjligt att ta ställning
              till för läkarna.
            </seg>
            <seg n="994e67c9">
              Det gjorde att Försäkringskassan avslog begäran om förlängd sjukersättning.
              Det blev en väldigt svår motgång för mannen. Han tog sig nu inte
              upp ur sängen och blev närmast okontaktbar. Han blev inlagd på
              psykklinik igen och fick elchockbehandlas innan han ens kunde
              kommunicera med omvärlden igen.
            </seg>
            <seg n="bc292bf1">
              Docent Henrik Nybäck och psykolog Katarina Sörngård, som står
              bakom artikeln, skriver också att arbetsbördan har ökat på de
              psykiatriska mottagningarna och att arbetsförhållandena har förändrats
              i och med de nya sjukförsäkringsreglerna.
            </seg>
            <seg n="53ef4b84">
              Det är möjligt att staten har sparat pengar. Men kostnaderna
              har uppstått någon annanstans, för att inte tala om lidandet för
              enskilda människor.
            </seg>
            <seg n="0b1d7903">
              Jag citerar ur artikeln: Ingen av de svårt ångestfyllda och deprimerade
              eller förvirrade patienter som vi följt genom utförsäkringsprocessen
              har hittills, tyvärr, kommit i arbete, men många har, som denna
              patient, försämrats på vägen.
            </seg>
            <seg n="0d2e53f6">
              Detta exempel om något talar väl för att det måste finnas en
              individuell prövning.
            </seg>
            <seg n="cedf2b6c">
              Den nuvarande regeringen har genom sjukförsäkringsreformen skapat
              ett mycket otryggt system för att få människor att lämna sjukförsäkringen
              och minska statens utgifter. Fokus ligger på att räkna antalet
              ersättningsdagar inte på att ge aktiv medicinsk och arbetsinriktad
              rehabilitering.
            </seg>
            <seg n="410ddaf8">
              Kritiken mot den nu gällande sjukförsäkringen har varit och är
              bred. Vi rödgröna anser att det är högst angeläget att snarast
              vidta justeringar för att hindra att människor faller ut ur systemet.
              Vi får inte offra människor på vägen till ett bättre sjukförsäkringssystem.
            </seg>
            <seg n="1105403a">
              Regeringen bör skyndsamt återkomma med förslag till en bestämmelse
              om en individuell prövning av arbetsförmågan, avskaffa den tvingande
              prövningen mot hela arbetsmarknaden efter 180 dagar och ge unga
              människor möjlighet att komma in i systemet över huvud taget.
            </seg>
            <seg n="9c6c3900">
              En individuell prövning och bedömning av arbetsförmågan borde
              alltid göras. Likaså borde den enskilde få rätt att ställa krav
              på avstämningsmöten. Även det har man tagit bort i det nya systemet.
            </seg>
            <seg n="4ccfc463">
              Ni ledamöter som har uttryckt att ni vill se förändringar i sjukförsäkringen
              har nu chansen. Ta den!
            </seg>
            <seg n="a308e59f">
              Miljöpartiet har föreslagit ett helt nytt trygghetssystem, en
              verklig arbetslivstrygghet. Arbetslivet är inte svart eller vitt,
              sjuk eller frisk. Samma sjukdom kan ge olika arbetsförmåga hos
              olika personer, och dessutom kan olika jobb vara lättare eller
              svårare att anpassa. Sjukförsäkring behövs även för dem som inte
              har något jobb eller som inte alls har kvalat in på arbetsmarknaden.
            </seg>
            <seg n="97122e6f">
              Att allt fler står utanför både sjukförsäkring och a-kassa är
              ett stort problem. Att de dessutom bollas runt mellan de olika
              försäkringarna och inte så sällan också hänvisas till kommunernas
              socialbidrag är ohållbart.
            </seg>
            <seg n="48e8a5dd">
              Det är bättre med en allmän försäkring. Man kan på sikt slå ihop
              Arbetsförmedlingen och Försäkringskassan och flytta över även
              kommunernas så kallade socialbidrag till en ny gemensam myndighet,
              se till att alla får vara med i försäkringen. Det kan skapa en
              arbetslivstrygghet som föder kreativitet och främjar hälsa.
            </seg>
            <seg n="0f54941f">
              Självfallet står jag bakom samtliga Miljöpartiets reservationer
              i betänkandet. Men för tids vinnande yrkar jag bifall endast till
              reservation 4.
            </seg>
          </u>
          <note type="speaker" n="ab6c8287">
            Anf. 61 JOHNNY SKALIN (SD):
          </note>
          <u who="johnny_skalin_8b916b" xml:id="i-f7bf76fc73f32e35-0" n="c39f8494">
            <seg n="e9ab0eb3">
              Fru talman! Till att börja med vill jag säga att vi givetvis
              står bakom alla våra reservationer. Men för tids vinnande yrkar
              jag bifall endast till reservationerna 2, 5, 7, 13, 14 och 18.
            </seg>
            <seg n="b58a7e77">
              Jag vill tillägga att om det visar sig att vår reservation 13
              faller ämnar vi stödja reservation 11 eller reservation 12, då
              båda reservationerna har ungefär samma andemening som reservation
              13 och då dessa alternativ av oss anses bättre än det förslag
              som utskottet står bakom.
            </seg>
            <seg n="d1a4d8b1">
              Det kan väl inte sägas att den forna socialpolitiken, den som
              fördes före regeringen Reinfeldt, på något sätt var vare sig optimal
              eller perfekt. Men det går å andra sidan inte heller att säga
              att den nuvarande socialpolitiken bedrivs på ett ansvarsfullt
              eller ett eftertänksamt sätt.
            </seg>
            <seg n="ebd02ce9">
              För det är så det fungerar. Politik handlar om att prioritera.
              Om man prioriterar sänkta skatter, eller arbetslinjen, som Moderaterna
              gärna kallar det, och samtidigt bibehåller mångkulturpolitiken
              och massinvandringen måste någonting stryka på foten. Regeringen
              har därför valt att smula ned arbetslöshetsersättningen och a-kassan,
              så att människors sociala skyddsnät urholkats så pass att många
              individer helt i onödan vid ofrivillig arbetslöshet tvingas leva
              på de absoluta marginalerna.
            </seg>
            <seg n="f3f07359">
              Men regeringen har inte bara nöjt sig med att skadskjuta arbetslöshetsersättningen.
              Man har även valt att fastställa låga ersättningsnivåer för dem
              som på grund av sjukdom inte kan ställa sig till arbetsmarknadens
              förfogande.
            </seg>
            <seg n="04adb4d1">
              Fru talman! Det är inte svårt att konstatera att nedmonteringen
              av välfärden både förstärkts och accelererat under regeringen
              Reinfeldt. Sjuka ställs mot friska. Arbetslösa ställs mot arbetsföra.
            </seg>
            <seg n="7964bf7d">
              Lika lätt som det är att konstatera detta lika dystra som tragiska
              faktum är det att konstatera att regeringen också helt saknar
              vilja att förändra detta förhållande. I stället för att självkritiskt
              analysera och korrigera sin politik berömmer finansministern regeringens
              politik genom att hävda att man lyckats minska antalet personer
              inom transfereringssystemen med nära en halv miljon människor
              och dessutom har option på ytterligare 250 000 människor fram
              till år 2014.
            </seg>
            <seg n="ee064d67">
              Om nu denna minskning av bidragsberoende vore en konsekvens av
              att regeringens politik verkligen varit lyckad och således skapat
              hundratusentals nya jobb hade även jag stått här i dag och hurrat.
              Nu är dock verkligheten en annan.
            </seg>
            <seg n="0345bd50">
              Som exempel kan nämnas att landet för två år sedan hade 500 000
              inskrivna personer på Arbetsförmedlingen. Nu har antalet inskrivna
              ökat till över 700 000 personer. Socialbidragsutbetalningarna
              har under regeringens fyra regeringsår ökat med 36 procent, och
              sysselsättningen har under den senaste fyraårsperioden ökat med
              100 000 personer. Det ska alltså jämföras med att befolkningen
              har ökat med 290 000 människor.
            </seg>
            <seg n="596cb8f2">
              Av detta skulle man kunna konstatera att regeringens politik
              kanske må ha minskat antalet bidragstagare från de statliga transfereringssystemen.
              Men det är vare sig på grund av att landet blivit socialt tryggare
              eller på grund av att väsentligt fler människor fått en egen försörjning.
            </seg>
            <seg n="18d9763d">
              Tvärtemot har vi sett otaliga exempel på hur uppenbart sjuka
              och helt arbetsoförmögna tvingats ställas till arbetsmarknadens
              förfogande, vilket har resulterat i att man obefogat blivit beroende
              av försörjningsstöd. För andra har det resulterat i att de av
              socialtjänsten ansetts vara för sjuka medan de av Försäkringskassan
              bedömts vara arbetsföra, vilket har lett till att dessa människor
              helt har fallit mellan stolarna.
            </seg>
            <seg n="7792bd3c">
              Fru talman! Som kontrast till detta och som ett led i Sverigedemokraternas
              strävan att återupprätta välfärden och tryggheten vill vi i stället
              se att riksdagen ser över rättssäkerheten för den enskilda genom
              att göra det obligatoriskt för Försäkringskassans läkare att träffa
              och undersöka berörda personer innan man överprövar ett utlåtande
              av den sökandes behandlande läkare.
            </seg>
            <seg n="2ba707f2">
              Vi vill även se en höjning av dagersättningen för sjukpenningen
              från dagens 486 kronor till 643 kronor, för att därigenom stärka
              sjukförsäkringen i grunden, så att den som blir sjuk ges en rimlig
              chans att fokusera på att bli frisk och att därmed kunna återgå
              i arbete.
            </seg>
            <seg n="1f9f41ff">
              Det är nämligen för oss sverigedemokrater självklart att sjukförsäkringssystemet
              ska vara utformat för individens behov, inte i första hand för
              regelverket i sig, såsom är fallet med den borgerliga regeringens
              reformering av sjukförsäkringen.
            </seg>
            <seg n="93b7697a">
              Sjukförsäkringen ska således utformas för att bistå de sjuka
              att kunna återgå i arbete, och för de som helt saknar arbetsförmåga
              ska det likaså vara självklart att de ska ha möjligheten att behålla
              sjukförsäkringen på lika villkor.
            </seg>
            <seg n="e04e0ecb">
              Endast ett sådant system kan upprätthålla lusten och viljan att
              bidra till systemet, och endast ett sådant system kan anses vara
              rättfärdigat i ett välfärdssamhälle byggt på solidaritet och medmänsklighet.
            </seg>
          </u>
          <note type="speaker" n="e5df45c8">
            Anf. 62 TOMAS ENEROTH (S) replik:
          </note>
          <u who="tomas_eneroth_f17fe4" xml:id="i-bee782693b33996a-1" n="5b6aa064">
            <seg n="adfcd43a">
              Fru talman! Vi har i dag, inför denna debatt fått upprop, vädjanden
              och brev från väldigt många. Jag nämnde inte minst Handikappförbunden,
              som anser att saker och ting behöver göras i rätt ordning. Sverigedemokraternas
              representant, Johnny Skalin, nämnde inte med ett ord något svar
              på dessa vädjanden.
            </seg>
            <seg n="fdc8ed7c">
              En grundfråga som finns gäller naturligtvis både 180-dagarsregeln
              och prövningen mot en fiktiv arbetsmarknad. Det handlar alltså
              inte om jobb som finns, utan om fiktiva jobb, jobb som skulle
              kunna finnas. En person skulle möjligtvis kunna vara spärrvakt
              i tunnelbanan även om den personen just nu är sjukskriven och
              svårt sjuk hemma i Karlskrona eller i Trollhättan.
            </seg>
            <seg n="ab8e3e8f">
              Det där är regler som har fått mycket hård kritik och som vi
              har tyckt att man behöver förändra, men Sverigedemokraterna tycker
              inte det utan stöder regeringen och de borgerliga partierna när
              det gäller att bibehålla den här typen av regler. Varför det?
            </seg>
          </u>
          <note type="speaker" n="1409ad2b">
            Anf. 63 JOHNNY SKALIN (SD) replik:
          </note>
          <u who="johnny_skalin_8b916b" xml:id="i-f7bf76fc73f32e35-1" n="c39f8494">
            <seg n="7725069d">
              Fru talman! Jag skulle kunna tycka att det här med att vi ska
              frångå 180-dagarsregeln mest kan ses som att man från den övriga
              oppositionen vill plocka politiska poäng.
            </seg>
            <seg n="40cd29ee">
              Vi tycker att vi självklart måste ha en prövning gentemot arbetsmarknaden.
              Däremot tycker vi inte att den som är sjuk och som är dokumenterat
              oförmögen ska tvingas ut i arbete. Men vi anser att det var ett
              orimligt system tidigare under den socialdemokratiska regeringen
              där 140 personer om dagen blev sjukskrivna. Det var självklart
              att vi behövde en reformering av sjukförsäkringen, så att man
              också kunde hjälpa de människor som var sjuka men som hade möjlighet
              att komma tillbaka och också var villiga att komma tillbaka i
              arbete.
            </seg>
          </u>
          <note type="speaker" n="6634feda">
            Anf. 64 TOMAS ENEROTH (S) replik:
          </note>
          <u who="tomas_eneroth_f17fe4" xml:id="i-bee782693b33996a-2" n="5b6aa064">
            <seg n="a8ca3a40">
              Fru talman! Vi ställer inte det här kravet för att plocka några
              billiga politiska poäng. Jag tror inte att Handikappförbundens
              styrelser vädjar till riksdagens ledamöter för att de ska plocka
              politiska poäng, inte heller alla de tusentals människor som tycker
              att den här förändringen och regleringen behöver göras nu, eftersom
              de tycker att det är ett uppenbart fel i försäkringen. Det är
              utgångspunkten.
            </seg>
            <seg n="96bdfa66">
              Jag noterar att Sverigedemokraterna har samma uppfattning som
              de borgerliga partierna. De tycker att det är rimligt att man
              prövas mot en fiktiv, inte en reell, arbetsmarknad och att det
              är en automatisk tidsgräns och inte en individuell prövning.
            </seg>
            <seg n="90c8e8fe">
              Jag beklagar det ställningstagandet. Jag tycker att det är tråkigt
              att riksdagens ledamöter, oavsett vilket parti de kommer från,
              väljer att inte agera när det finns möjlighet att förändra sjukförsäkringen.
            </seg>
          </u>
          <note type="speaker" n="78814c7e">
            Anf. 65 JOHNNY SKALIN (SD) replik:
          </note>
          <u who="johnny_skalin_8b916b" xml:id="i-f7bf76fc73f32e35-2" n="c39f8494">
            <seg n="0e322958">
              Fru talman! Om Tomas Eneroth verkligen beklagar det här tycker
              jag att han ska stödja vår motion där vi ger Försäkringskassans
              läkare möjligheten att undersöka de sjukskrivna som överprövas,
              så att vi upprätthåller rättssäkerheten i systemet. Det är nämligen
              det som det handlar om. Det handlar om att vi ska ge de människor
              som är sjuka en rättighet och en möjlighet att få vara sjuka och
              att få en försörjning trots att de saknar arbetsförmåga.
            </seg>
            <seg n="8c9d0af6">
              Men det finns också många, och har funnits många, sjukskrivna
              som har haft möjlighet och vilja att återgå till arbete. Då ska
              vi kunna ge de människorna den möjligheten. Därför stöder vi 180-dagarsregeln
              men med reservation för att den som är sjuk också ska få förbli
              sjuk.
            </seg>
          </u>
          <note type="speaker" n="c7fa3414">
            Anf. 66 WIWI-ANNE JOHANSSON (V):
          </note>
          <u who="wiwi-anne_johansson_04830b" xml:id="i-352e9f3d3c43d70f-11" n="af0a30c8">
            <seg n="0e72dc7a">
              Fru talman! Regeringen talar om drivkrafter. Många talar om drivkrafter
              drivkrafter för sjuka och arbetslösa för att de ska komma i gång
              och skaffa sig ett arbete och bli friska på den tid tjänstemän
              och ministrar i kanslihuset har bestämt att det ska ta.
            </seg>
            <seg n="9173f6bb">
              Med hjälp av en majoritet här i riksdagen har regeringen sänkt
              sjukersättningen, gjort det svårare att kvalificera sig för en
              sjukpenninggrundande inkomst som går att leva på, sänkt ersättningen
              i föräldraförsäkringen och skurit ned på a-kassan. Det är drivkrafter
              för de sjuka, de funktionsnedsatta och de arbetslösa.
            </seg>
            <seg n="e4a730d5">
              För att en vd ska göra sitt jobb krävs helt andra drivkrafter.
              Nya Electroluxchefen var tvungen att få en bonus av Marcus Wallenberg
              på 75 miljoner kronor för att orka göra sitt jobb. Hans företrädare,
              Hans Stråberg hade en slavliknande lön på bara 20 miljoner om
              året. Just denna artikel läste jag i Svenska Dagbladet för någon
              vecka sedan, men liknande artiklar kan vi läsa i alla tidningar
              nästan varenda dag. Det handlar om vd:ar som måste ha mångmiljonbonusar
              för att orka göra sitt jobb.
            </seg>
            <seg n="e0725c61">
              Jag ställer samma fråga som reportern, Anders Cervenka, gör i
              sin artikel: Varför? Det är trots allt väldigt få vd:ar som är
              redo att jobba järnet för 15 miljoner eller bara slösurfa och
              peta sig i näsan för 10. Jag frågar då: Vem av dem behöver en
              generell välfärd och sjukersättning, med sådana löner och sådana
              bonusar?
            </seg>
            <seg n="bf61c804">
              En vd av detta slag, en generaldirektör eller en minister som
              avgår eller blir långvarigt sjuk kommer knappast att utförsäkras.
              Han för det är oftast en han har andra vägar, privata försäkringar
              och miljoner på banken eller i fonder. Det är inte de som utförsäkras.
              Det är inte de som trots sjukdom tvingas till arbetslivsintroduktion
              trots att de inte är en dugg friskare än tidigare. Det är inte
              de som har dessa möjligheter.
            </seg>
            <seg n="ee0eed6d">
              Fru talman! Drivkraften för så kallat vanligt folk, vanliga löntagare,
              att ta ett arbete ser annorlunda ut. För vanliga löntagare, som
              snickare, chaufförer, undersköterskor och handelsanställda gäller
              någonting helt annat. För alla dem gäller sänkta ersättningar
              i vårt trygghetssystem som drivkraft. Det ska löna sig att arbeta
              och straffa sig att vara sjuk. Det är självklart så att det ska
              löna sig att arbeta, och med regeringens arbetslinje för en vanlig
              löntagare kommer snart alla andra ersättningsmöjligheter att vara
              omöjliga att leva på.
            </seg>
            <seg n="40921ce9">
              Vårt gemensamma välfärdssystem monteras ned bit för bit. Den
              som är sjuk blir inte friskare av det. Den som är sjuk har förstås
              större möjligheter att bli frisk om den får vård, rehabilitering
              och tid att läka. Den som är arbetslös och arbetsför måste ha
              ett jobb att kunna söka och för att få ett jobb i dag krävs att
              du är rätt frisk, om man säger så. Vem anställer en långtidssjukskriven
              eller långtidsarbetslös?
            </seg>
            <seg n="e24cb6f8">
              Enligt en undersökning TCO gjorde för ungefär två år sedan var
              det bara fyra av tio arbetsgivare som kunde tänka sig att anställa
              någon som varit långtidssjuk. Bara fem av tio kunde tänka sig
              att anställa en som varit långtidsarbetslös.
            </seg>
            <seg n="bd8254a8">
              Om man varit långtidssjuk, hur stora chanser har man? Vad gör
              regeringen för att skapa dessa chanser? Hur fixar man jobb? Det
              krävs att du är frisk och att du har blivit rehabiliterad, så
              klart. Det krävs också att du har rätt kompetens, och då behövs
              vuxenutbildning, arbetsmarknadsutbildning och annan utbildning
              för att du ska kunna få jobb om det finns jobb. Det gäller att
              skapa jobb.
            </seg>
            <seg n="194dfc84">
              Regeringen har dock skurit ned på arbetsmarknadsutbildning och
              vuxenutbildning, och vi har fortfarande massarbetslöshet i Sverige.
              Bara hälften av alla som jobbar är med i a-kassan på grund av
              regeringens chockhöjning av avgifterna. Regeringen har totalt
              misslyckats med jobbpolitiken. Denna regering har på kort tid
              lyckats montera ned stora delar av vår gemensamma välfärd.
            </seg>
            <seg n="be281426">
              I dag utförsäkras människor i parti och minut. Har du inte blivit
              frisk inom given tid får du ingen sjukersättning. Du ska ut och
              arbetslivintroduceras sjuk eller frisk spelar ingen roll. Gränserna
              är hårda och drivkrafterna så låga ersättningar som möjligt för
              vanligt folk. Detta drabbar redan utsatta människor, människor
              som drabbats av sjukdom och därför drabbats av lägre ekonomisk
              standard. De ska dessutom piskas till att bli friska.
            </seg>
            <seg n="a5c104a3">
              När det gäller regeringens nedskärningar på a-kassan och föräldraförsäkringen
              och sjukförsäkringen är det flest kvinnor som drabbas. Försäkringskassan
              uppskattade att ca 54 000 skulle utförsäkras, det vill säga inte
              längre få någon sjukersättning, under 2010. Jag har sett andra
              uppgifter också från samma kassa, men det är i alla fall tiotusentals.
              Redan vid förra årsskiftet utförsäkrades mer än 14 000 personer.
              En överväldigande majoritet av dem var kvinnor: 9 505 var kvinnor
              och 4 762 var män. Det var dubbelt så många kvinnor som män.
            </seg>
            <seg n="e23698e0">
              Den diagnosbaserade sjukpenning regeringen infört har drabbat
              särskilt kvinnor negativt eftersom kvinnor oftare än män lider
              av så kallade diffusa diagnoser, som psykiska sjukdomar och sjukdomar
              i det muskeloskeletala systemet. Det kan vara ryggskott, vilket
              jag själv har just nu. Jag vet att man inte blir så kaxig. Man
              blir heller inte så arbetsför, och varken Ulf Kristersson eller
              någon annan kan säga exakt hur lång tid det tar att bli frisk
              från det. Det är inget regeringen kan bestämma.
            </seg>
            <seg n="79b1b917">
              Jag kan säga att 60 procent av dem som hade sjuk- och aktivitetsersättning
              innan ändringarna trädde i kraft 2008 var kvinnor. Trots detta
              analyserade regeringen aldrig förslaget ur ett jämställdhetsperspektiv.
            </seg>
            <seg n="b2f40466">
              Drivkraften för alla sjuka kvinnor och män är arbetslivsintroduktion
              via Arbetsförmedlingen, och drygt hälften av dem får flera tusen
              kronor mindre i månaden i aktivitetsersättning jämfört med sjukersättningen.
              Det blir de inte friskare av. Ingen blir nämligen frisk bara för
              att regeringen har sagt att de ska bli det. De blev helt enkelt
              inte friska bara för att regeringen hade bestämt så. De har blivit
              fattigare, och det har regeringen också bestämt.
            </seg>
            <seg n="04052409">
              Fru talman! Vi har nog alla tagit del av människoöden som till
              exempel Annica Holmquists. Hon skulle till varje pris ut ur sjukförsäkringssystemet
              trots att hennes läkare och varenda människa som såg hur sjuk
              hon var förstod att det var helt omöjligt för henne att återgå
              i arbete. Efter tre månader utan någon som helst ersättning fick
              hon så tillbaka sin sjukersättning. Under tiden fick hon ingen
              ersättning någonstans ifrån. Hon fick leva på lån.
            </seg>
            <seg n="cbb3a08e">
              Kampen fördes av Annicas dotter. Annica själv hade aldrig klarat
              detta utan dotterns envisa kamp. Utan hjälp av en av landets skickligaste
              advokater hade de heller knappast orkat föra kampen. Han gjorde
              det utan ersättning, för Annica Holmquist hade inga pengar. Hon
              fick ju låna sig fram i avvaktan på Försäkringskassans beslut.
              Annica fick rätt till slut, fru talman, men är det så det ska
              vara i ett rikt land ett välfärdsland som Sverige? Annica Holmquist
              har nämligen tusentals olycksbröder och olyckssystrar som för
              denna kamp alldeles på egen hand.
            </seg>
            <seg n="eafdcf59">
              Vi har kunnat läsa om svårt cancersjuka kvinnor som tvingas arbeta
              och om barn till långtidssjukskrivna, utförsäkrade mammor som
              lever i fattigdom. Dessa fall är långt ifrån unika i det nya,
              moderata Sverige. En rapport från LO visar att det är betydligt
              vanligare att den som utförsäkras från sjukförsäkringen har jobbat
              inom hotell och restaurang, städbranschen, handeln eller som kommunalanställd
              innan långtidssjukskrivningen. Framför allt är det kvinnor och
              låginkomsttagare med tunga jobb som drabbas.
            </seg>
            <seg n="2ec75813">
              I klartext innebär regeringens politik en utslagning av arbetarklassens
              kvinnor, samtidigt som man har sänkt skatterna mest för dem som
              tjänar mest i samhället. Majoriteten av dem är män. Det är samma
              gamla klasspolitik som högern alltid har ägnat sig åt.
            </seg>
            <seg n="4b281bfb">
              Ett besök jag gjorde på Arbetsförmedlingen i Mölndal alldeles
              nyss bekräftade bilden av att kvinnor är de som råkar mest illa
              ut. Av ungefär hundra personer som har gått från sjukersättning
              till arbetslivsintroduktion i Mölndal är exakt 70 kvinnor. De
              allra flesta har diagnosen utmattningsdepression, och så gott
              som varenda en är född på 60-talet eller tidigt 70-tal. Det är
              kvinnor som har haft både fysiskt och psykiskt hårda jobb och
              fått arbeta i nedskärningarnas Sverige, och de har inte blivit
              friskare nu utan bara fattigare.
            </seg>
            <seg n="746e1dc8">
              Fru talman! På fackförbunden är det just nu full rulle, och det
              är inte precis något julstök.
            </seg>
            <seg n="63c41b69">
              Huvudskyddsombud och ombudsmän blir nerringda av oroliga medlemmar.
              Facken får förklara hur det nya Sverige ser ut i dag inte bara
              hur a-kassan fungerar. Frågorna kring sjukförsäkringen och utförsäkringen
              gör att ombudsmännen knappt hinner med sina ordinarie arbetsuppgifter.
              Och medlemmarna tror inte det är sant, att det är på riktigt.
              Kan jag verkligen åka ut ur sjukförsäkringssystemet fastän jag
              är sjuk? Är det verkligen sant att jag inte får någon ersättning
              alls, annat än från socialen, om jag inte orkar vara med på Arbetsförmedlingens
              arbetslivsintroduktion? Men jag är ju sjuk.
            </seg>
            <seg n="c2497f4a">
              Så är det i högerregeringens Sverige. Vi har ett sjukt sjukförsäkringssystem
              som behöver rehabiliteras, och det väldigt snabbt.
            </seg>
            <seg n="2b5893db">
              I verkligheten efter mer än fyra år med en högerregering är det
              nu företagen som får bidrag. Löntagare får förmåner. Vi har eller
              har haft ett socialförsäkringssystem som ger oss alla rättighet
              till ersättning genom försäkringar om vi blivit sjuka eller arbetslösa.
              Men i högerns Sverige ska McDonalds, 7-Eleven och de andra som
              har unga anställda få dem till rabatterat pris, alltså bidrag
              genom nedsatta arbetsgivaravgifter för dem som redan har jobb.
              Det blir ju billigare för McDonalds och de andra som har unga
              anställda. Men några nya jobb blir det inte.
            </seg>
            <seg n="cb66b07f">
              Arbetslinje för folket. Bidragslinje för arbetsgivarna.
            </seg>
            <seg n="1e32d22e">
              Om du inte får något jobb på tillräckligt lång tid och kanske
              varit sjuk och inte kan jobba och har utförsäkrats kan du till
              slut i sämsta fall få jobba för 230 kronor om dagen, och arbetsgivaren
              får ett bidrag för att du jobbar. I bästa fall får arbetsgivaren
              ett bidrag på 5 000 kronor i månaden om du orkar jobba heltid.
              Arbetsgivaren får lönen, du får göra jobbet. Bidragslinje för
              arbetsgivaren och piska och fattigdom för den som blivit en fas
              3:are. Facken saknar helt inflytande över fas 3:are. Här ska jobb
              göras som borde göras på anständiga villkor till avtalsenliga
              löner, men nu är det arbetsgivaren som får lön för andras mödor.
              Så ser verkligheten ut i dag för tusentals sköra människor.
            </seg>
            <seg n="543ca16c">
              Fru talman! Hårda tag och koll på fuskandet är väl det minsta
              man kan begära, säger en del. Allt tal om fusk har skapat rubriker
              och krav på intyg från skola och förskola för den som vabbar.
            </seg>
            <seg n="f534ca56">
              Fru talman! Enligt Försäkringskassans egen utredning visar det
              sig att fusket var 1 promille ungefär lika mycket som felaktiga
              utbetalningar gjorda av Försäkringskassan. Av 188 utbetalade miljarder
              hade 193 miljoner betalats ut till människor som varit kriminella
              och lurat Försäkringskassan. Det kan vi aldrig acceptera, men
              bara så vi vet vilka siffror vi talar om när sjuka och arbetslösa
              jagas med arbetslinjen i högsta hugg. Arbetslinjen är bra, men
              det ska finnas jobb att söka. Vi måste se till att vi ger redskapen.
            </seg>
            <seg n="06f194ca">
              Fru talman och Ulf Kristersson, socialförsäkringsministern! Ministern
              har lovat ta fram förstoringsglaset för att kunna se var felen
              i de hafsigt framtagna förändringarna i sjukförsäkringen ligger
              och se varför så många inte är så nöjda som regeringen tycker
              att de ska vara. Ministern har lovat komma med ett förslag till
              våren. Han har också lovat att stupstocken ska vara kvar.
            </seg>
            <seg n="3d3fb3df">
              Ulf Kristersson ser tydligen inga som helst problem med att tiotusentals
              människor utförsäkras efter en given tid. Jag kan försäkra att
              alla tiotusentals som är i riskzonen för att drabbas och alla
              de som redan har drabbats inte bara av sjukdom utan också av ökad
              fattigdom ser problemen.
            </seg>
            <seg n="d05ac03e">
              Ulf Kristersson och regeringen har uttryckt att detta kommer
              att ses som en historisk förändring av socialförsäkringssystemet.
              Jag håller med. Vänsterpartiet ser att högerregeringen har gjort
              ett historiskt systemskifte, ett systemskifte bort från en gemensamt
              finansierad och solidarisk välfärd till ett system där sjuka ska
              vara tacksamma för sina förmåner. En förmån ska man buga och niga
              för.
            </seg>
            <seg n="b2f1fcf6">
              Vi har haft och vill tillbaka till vår gemensamma välfärd där
              vi ser på försäkringssystemet som det är än så länge. Det är försäkringar
              och rättigheter inte allmosor. Varken långvarigt sjuka män eller
              den nästan dubbelt så stora gruppen långtidssjuka kvinnor har
              något gott att vänta av den här regeringen.
            </seg>
            <seg n="676e50ed">
              I dag har ni ett antal ledamöter som uttryckt samma oro som vi
              och har chansen att göra upp med oss rödgröna för en rättvisare
              och mänskligare sjukförsäkring. Eller ska regeringen få fortsätta
              att leda sjuka människor till stupstocken hela mandatperioden
              med hjälp av Sverigedemokraterna?
            </seg>
          </u>
          <note n="a284d3e4">
            Jag yrkar bifall till reservationerna 4, 10 och 16.
          </note>
          <note type="speaker" n="48b0aebc">
            Anf. 67 FINN BENGTSSON (M):
          </note>
          <u who="finn_bengtsson_40fb24" xml:id="i-736177f4e7764d6a-0" n="42f6346f" next="i-db31f2b74be5eceb-0"/>
          <note n="41d18910">
            Fru talman! Jag vill inleda med att yrka bifall till utskottets
            förslag och avslag på samtliga reservationer i det aktuella betänkandet.
          </note>
          <u who="finn_bengtsson_40fb24" xml:id="i-db31f2b74be5eceb-0" n="42f6346f" prev="i-736177f4e7764d6a-0">
            <seg n="d6561844">
              Utgiftsområde 10 Ekonomisk trygghet vid sjukdom och handikapp,
              som vi debatterar i dag, berör ett flertal anslag, sex, för olika
              trygghetsområden och två för myndighetsansvarsområden. Det omsluter
              i regeringens tappning för budgetåret 2011 nästan 94 miljarder
              kronor. Det är väldigt mycket skattepengar, fru talman, som vi
              lyckligtvis kan avsätta trots att det varit och fortsatt är global
              finanskris i de flesta länder tack vare den ansvarsfulla statsfinansiella
              politik som alliansregeringen förde under förra mandatperioden
              och som ledde till förnyat förtroende för att få regera Sverige
              efter valet i september i år.
            </seg>
            <seg n="08277b42">
              Tomas Eneroth stod nyss i talarstolen, talade sig varm för och
              gjorde ett stort nummer av den generositet som Socialdemokraterna,
              Miljöpartiet och Vänsterpartiet visar utöver regeringen. Då ska
              vi komma ihåg att den ökningen är knappt 3 procent, och resurserna
              går huvudsakligen till de rikaste sjuka, inte till de fattigaste
              sjuka.
            </seg>
            <seg n="7c9d83a1">
              Det här är ett stort utgiftsområde som innefattar planen för
              den solidariska finansieringen, men också den politiska visionen,
              som ska skapa både generös och över tiden hållbar trygghet för
              alla i våra viktiga socialförsäkringssystem som det är viktigt
              att vi politiker vågar värna för våra medmänniskors skull. Systemen
              måste då vara både generella och individuella för att samtidigt
              vara transparenta, begripliga och förutsägbara så att de upplevs
              som rättvisa och rättssäkra, men även innehålla ett mått av flexibilitet
              för att värna humaniteten vid ibland svåra gränsdragningsproblem
              i enskilda fall.
            </seg>
            <seg n="bd060ea8">
              Fru talman! Vi har nu hört den samlade oppositionens syn på detta,
              och jag ska koncentrera mitt anförande på några viktiga politiska
              punkter i sjukförsäkringen där vi ser annorlunda på detta än vad
              regeringens motståndare gör. Andra av mina allianskollegor kommer
              att fokusera på annat som är relevant att debattera inom utgiftsområdet.
            </seg>
            <seg n="d0ddfd2c">
              En förändring vi bedömer som närmast oundgänglig är att en tydlig
              tidsgräns sätts för sjukpenningen. Sveriges extrema sjukskrivningstider
              är unika, och det är också det faktum att vi saknar en bortre
              gräns för hur länge man kan uppbära sjukpenning. Vi har inte funnit
              något som talar för att de långa sjukskrivningstiderna skulle
              ha några positiva effekter. Däremot talar mycket för att tiderna
              i sig har en negativ effekt på att komma tillbaka till arbetsmarknaden.
              En tidsgräns bör kombineras med vissa väl definierade och sällan
              förekommande undantag och en stramare bedömning av rätten till
              varaktig ersättning.
            </seg>
            <seg n="99f59f25">
              Efter decennier av socialdemokratisk försummelse och misslyckande
              med att ta tag i skenande långa sjukskrivningar som nått nivåer
              på över 300 000 fall per år tvingades statsminister Persson till
              att reagera. De orimligt höga talen på långtidssjukskrivna hade
              dessutom på ett fullständigt irrationellt sätt åkt berg- och dalbana
              under åren av passivitet från S-regeringen och uppvisade helt
              omotiverade och stora regionala skillnader över landet.
            </seg>
            <seg n="e4d05e65">
              Den totala sjukfrånvaron drabbade var sjunde person i arbetsför
              ålder ungefär dubbelt upp jämfört med alla jämförbara länder.
              Varför var världens friskaste folk också ett av världens mest
              sjukskrivna? Sanningen var att hög arbetslöshet doldes genom att
              man från politiskt håll under lång tid sett mellan fingrarna så
              att sjukförsäkringen utnyttjades för detta syfte. Det är en farlig
              strategi för landets ekonomi, ännu farligare för hållbarheten
              och svenska medborgares förtroende för en av våra mest centrala
              socialförsäkringar och i förlängningen skadlig för tilltron och
              legitimiteten till våra solidariska trygghetssystem som sådana.
              Men, fru talman, den är ändå mest farlig, livsfarlig faktiskt,
              för de många som försattes i passiv sjukskrivning med enda ambitionen
              från politiken att alltför lättvindigt exportera på tok för många
              in i förtidspension.
            </seg>
            <seg n="8b143b69">
              Det sent ändrade målet, formulerat av Göran Persson, var nu att
              antalet sjukdagar skulle halveras.
            </seg>
            <seg n="31d500b3">
              Tack vare Anna Hedborgs och medarbetares nyktra analys uppmärksammades
              ännu en katastrofal konsekvens av S-politikens långvariga passivitet
              när det gällde att göra något åt sjukförsäkringssystemet. Och,
              fru talman, jag citerar igen ur utredningen:
            </seg>
            <seg n="958cb133">
              Ökningen av tiden med sjukpenning beror inte på att sjukpenningen
              väljs i stället för sjukersättning/förtidspension. Tvärtom. Parallellt
              med ökningen har också antalet förtidspensionärer/sjukersättningar
              hela tiden ökat.
            </seg>
            <seg n="8125de38">
              Längre sjukskrivningstider och fler förtidspensionärer går hand
              i hand, det första leder till det andra.
            </seg>
            <seg n="392c398d">
              Med tanke på att jag under denna tid själv var verksam som sjukskrivande
              läkare har jag i färskt minne att denna osunda kultur med passiv,
              nej, fru talman, snarare en aktivt överdriven sjukskrivningsfrossa
              verkligen rådde inom sjukvården. Jag kan bekräfta Anna Hedborgs
              och hennes utrednings uppgifter i allt väsentligt på denna punkt.
            </seg>
            <seg n="8a33d6b8">
              Vad värre är, är att vi i dag också har ett starkt vetenskapligt
              stöd för att en övergång till förtidspension med stor sannolikhet
              mångfaldigt ökar risken för att dö i förtid.
            </seg>
            <seg n="661a0488">
              Alltså: Det saknas tidsgränser som kontrollstationer för att
              aktivt ta ställning till enbart sjukpenning eller vidta rehabiliterande
              och arbetsstimulerande och åtgärder. En avsaknad av ett aktivt
              och mer definitivt ställningstagande till om förtidspension är
              motiverad eller ej med en bortre gräns för sjukpenningen leder
              oundgängligen till extrema sjukskrivningstider. Det går i sin
              tur hand i hand med att alltför lättvindigt och passivt överföras
              i den formligen livsfarliga situation som en ogenomtänkt förtidspensionering
              innebär för den enskilde.
            </seg>
            <seg n="8019cbe6">
              Detta var den humanistiska och samhällsviktiga insikt som socialdemokraten
              och tidigare socialförsäkringsministern Anna Hedborg kom fram
              till och som hennes moderata efterträdare Cristina Husmark Pehrsson
              så korrekt anammade. Hon gjorde slag i saken med att politiskt
              genomföra reformen, såsom förslag från alla kloka utredningar
              borde leda till, utan onödig fördröjning en reform som nu är genomförd
              och raskt är på väg att uppnå resultat, till och med långt förbi
              de höga mål som Göran Persson hade innan han överlämnade makten
              till alliansregeringen 2006. Vi ser nämligen hälften så många
              i dag som blir sjukskrivna och hälften så länge.
            </seg>
            <seg n="af60e27d">
              Därtill ser vi att antalet förtidspensionerade som efter 30 år,
              innan Göran Persson avrundande sitt maktinnehav, successivt hade
              nått rekordhöga nivåer med 550 000 personer försatta i detta enligt
              expertisen hälsovådliga tillstånd 70 000 människor om året, 140
              personer varje dag. Siffrorna visar att sedan 2006 har de förtidspensionerade
              nu minskat med drygt 90 000 individer. Dessutom har de regionala
              skillnaderna i sjukskrivningar närmast eliminerats. Sambandet
              mellan lokal arbetslöshet och sjukskrivningar har försvunnit.
              Sjukförsäkringen döljer inte längre arbetslöshet.
            </seg>
            <seg n="32cf281a">
              Denna framgång för sjukförsäkringsreformen kröntes ytterligare
              med uppgifter från Försäkringskassan och Arbetsförmedlingen i
              slutet av september i år. Av de 12 570 personer som efter att
              ha uppnått maximal tid med sjukpenning vid årsskiftet och skrivit
              in sig för deltagande i arbetslivsintroduktion på Arbetsförmedlingen
              hade totalt 6 353 personer inte gått tillbaka till sjukförsäkringen,
              alltså drygt 50 procent. Var fjärde av dem som inte hade gått
              tillbaka till sjukförsäkringen, eller 24 procent av individerna,
              hade någon form av jobb eller deltog i något program med aktivitetsstöd
              genom Arbetsförmedlingen.
            </seg>
            <seg n="ab1d72a7">
              Ett sådant övergripande bra resultat av en nödvändig förändring
              av sjukförsäkringssystemet, insedd av socialdemokrater under förrförra
              och genomförd av Alliansen under förra mandatperioden, visar på
              ett unikt och viktigt ansvarstagande över de politiska blockgränserna,
              främst för de felaktigt passivt sjukskrivna men också för legitimiteten
              inför svenska folket för en politiskt varmt värnad, hållbar sjukförsäkring.
            </seg>
            <seg n="c9cd27c6">
              Fru talman! Det är därför en gåta för mig att dagens ansvariga
              socialdemokrater, med stöd av Vänstern och Miljöpartiet i sina
              reservationer till detta betänkande, är beredda att rasera de
              viktiga och bärande principerna för denna helt nödvändiga förändring
              till den bättre sjukförsäkring som är på väg att förverkligas.
              Detta blir särskilt förvånande eftersom alliansregeringen också
              tillsatt en ny oberoende granskningsmyndighet för att följa upp
              bland annat sjukförsäkringen och tillsatt en parlamentarisk utredning
              för att se över sjukförsäkringarna på lång sikt med avrapportering
              under våren 2013.
            </seg>
            <seg n="0bb4d414">
              Men mest förvånande, och i mitt tycke upprörande, fru talman,
              för alla dem som funnit en väg ut ur utanförskapet med sjukförsäkringsreformens
              hjälp, är att S, MP och V med sitt oresonliga förslag till rask
              återställarpolitik inte lyssnar till de tydliga signaler om önskat
              samförstånd som den nya moderata socialförsäkringsministern Ulf
              Kristersson för allmänheten och oppositionen tydliggjort på många
              arenor sedan han tillträdde sin nya tjänst. Ulf Kristersson är
              glädjande nog här i dag och har chans att utveckla detta vidare
              i ett senare anförande.
            </seg>
            <seg n="a2ef3d77">
              Till sist, fru talman: Om Socialdemokraterna, Miljöpartiet och
              Vänstern verkligen vill att regeringen med skyndsamhet ska reformera
              reformen, som man skriver, varför i all världen röstade man då
              med Sverigedemokraterna för en permanent och kraftig reduktion
              av anslaget till Regeringskansliet så sent som förra veckan? Detta
              ogenomtänkta och förhastade permanenta neddragningskrav som man
              drev igenom tillsammans med Sverigedemokraterna tvingar nu Regeringskansliet
              att begränsa sin verksamhet. Man torpederar just det ställe där
              alla förslagen om önskade förändringar i sjukförsäkringsreformen
              ska utformas för att sedan föreläggas riksdagen, något som man
              säger sig vilja åstadkomma skyndsamt.
            </seg>
            <seg n="fb4acd23">
              Fru talman! Den ena handen i oppositionen vet uppenbarligen inte
              vad den andra gör. Det måste bli min slutsats.
            </seg>
            <seg n="a0209082">
              Slutligen några ord om de många enskilda fall som nämnts här
              från talarstolen, till och med vid namn, vilket jag tycker är
              mycket upprörande och anmärkningsvärt sett ur min läkarprofessionella
              synpunkt. Det finns ett gott mått av problem när man utgår från
              enskilda fall. Jag har som läkare under åren lärt mig att när
              man konsulteras av andra kolleger för att titta på ett fall blir
              det ofta mycket komplicerat. Man behöver dels besöka individen
              i fråga, dels få en chans att titta på alla fakta i målet.
            </seg>
            <seg n="baaaa599">
              Här utgår man från lösryckta citat i tidningar och andra medier
              och drar därifrån slutsatsen att en reform har genomförts som
              inte är välkomnad. Givet alla siffror av positiv natur som jag
              beskriver, också ställt i reflexionens ljus av den tidigare socialdemokraten
              och insiktsfulla socialministern, nu utredare, kan jag konstatera
              att det är just de förändringar som vi har genomfört som är helt
              nödvändiga. Detta tillsammans med expertis står mot några enstaka
              fall som rapporteras här och som extrapoleras till att inte vara
              unika. Det finns så förfärligt många andra.
            </seg>
            <seg n="f2a7132d">
              Vi vet också att det finns väldigt många positiva erfarenheter
              av detta, men jag ska inte trötta denna kammare med att dra upp
              enskilda fall. Jag tycker att det är mycket viktigare att se till
              principerna och de resultat som sammanställts aggregerat.
            </seg>
          </u>
          <note n="b937865d">
            Fru talman! Orden är inte mina, utan socialdemokraten och tidigare
            socialförsäkringsministern och generaldirektören för Riksförsäkringsverket,
            som numera motsvaras av Försäkringskassan, Anna Hedborgs. Detta
            gjorde hon tillsammans med övriga experter i egenskap av ordförande,
            på dåvarande statsrådet Berit Andnors uppdrag, i den av Göran
            Perssons sista socialdemokratiska ministär tillsatta utredningen
            under hösten 2004 som den 9 november 2006 överlämnade detta betänkande
            under namnet Mera försäkring och mera arbete till den då nytillträdda
            moderata socialförsäkringsministern Cristina Husmark Pehrsson
            i alliansregeringen.
          </note>
          <note type="speaker" n="b7e939ce">
            Anf. 68 TOMAS ENEROTH (S) replik:
          </note>
          <u who="tomas_eneroth_f17fe4" xml:id="i-bee782693b33996a-3" n="5b6aa064">
            <seg n="586678b0">
              Fru talman! Jag vill tacka Finn Bengtsson för ett intressant
              anförande.
            </seg>
            <seg n="dcbfb7fc">
              Nu är det ju inte ambassaderna som hanterar sjukförsäkringen
              och framtagningen av den reformen. Jag noterar Finn Bengtssons
              omsorg om personalen i Regeringskansliet. Jag önskar att den också
              kunde utsträckas till att även handla om de 40 000 som framöver
              utförsäkras från sjukförsäkringen, om deras dag och deras villkor.
            </seg>
            <seg n="bdd8bb1e">
              Huvuddelen av anförandet handlade om hur det var förr. Finn Bengtsson
              lyckades på ett fantastiskt sätt undvika det som är dagens frågor
              och dagens problem i den sjukförsäkring som vi har nu. Jag tror
              att alla dem som har reagerat på sjukförsäkringsproblemen vi har
              i dag förväntar sig att representanter för ett regeringsparti
              också ser de problem som finns, inte bara gottar sig i att man
              har lyckats genomföra en reform utan faktiskt inser att det finns
              fel i reformen.
            </seg>
            <seg n="3a9d7bf1">
              Antalet unga förtidspensionärer ökar. Det blir 140 fler socialbidragstagare
              om dagen. Det är en kraftig ökning av arbetslösheten. Vi har en
              ökning av sjukskrivningarna just nu.
            </seg>
            <seg n="af254af0">
              Det får inte vara så att man blir så självgod av den reform man
              genomfört att man inte ser vad som händer i verkligheten. Jag
              har stor respekt för Finn Bengtsson i hans profession som läkare
              tidigare och också här som riksdagsledamot. Ta då tillfället i
              akt att berätta hur du tycker att man ska hantera de problem som
              finns här och nu i försäkringen!
            </seg>
            <seg n="8a143399">
              Jag har en fråga till i det sammanhanget. En viktig del som Finn
              Bengtsson varit engagerad i, tror jag, liksom andra moderater,
              centerpartister och folkpartister är samordningsförbunden. Det
              handlar om vikten av att man mellan försäkringskassa, arbetsförmedling,
              kommunens socialtjänst, landstinget och sjukvård hittar gemensamma
              insatser för att hjälpa dem som har komplexa problem och står
              långt från arbetsmarknaden. Det finns goda resultat från samordningsförbunden,
              men resurserna har mer än halverats under ett antal år, från 1,8
              miljarder till ca 600 miljoner. Det är en kraftig reducering.
            </seg>
            <seg n="fa746f38">
              Ser Finn Bengtsson något behov av att förstärka samordningsförbundens
              möjligheter att agera? Det borde vara en poäng att man använder
              de lokalt och regionalt engagerade läkare, psykoterapeuter, psykologer
              och andra som ser att vi för att få människor på benen behöver
              gemensamma insatser med flera aktörer. Varför skär ni ned på det
              anslaget? Det gäller här och nu och inte vad som hände för 10
              eller 15 år sedan.
            </seg>
          </u>
          <note type="speaker" n="953e1851">
            Anf. 69 FINN BENGTSSON (M) replik:
          </note>
          <u who="finn_bengtsson_40fb24" xml:id="i-db08e31fa35af1e8-0" n="42f6346f">
            <seg n="2f099eb1">
              Fru talman! Jag tackar Tomas Eneroth för frågorna. Jag börjar
              med den sista frågan först om ökade resurser till Finsam. Vi har
              ett regelverk som fungerar bra. Man får avsätta 5 procent av sjukpenningsanslaget
              till Finsam. Dessa resurser utnyttjas verkligen.
            </seg>
            <seg n="9f006783">
              Ni konstaterar själva i er reservation att Statskontoret säger
              att en fungerande samordning handlar mycket om det enskilda engagemanget
              hos de tjänstemän som är satta att göra det. Vi har redan i lag
              reglerat en skyldighet för aktörer att agera. Är det så att om
              man lägger mer pengar på Finsamförbunden utan att titta på de
              faktiska strukturerna som skapar samordning så ger det en uteffekt?
              Det tror jag inte.
            </seg>
            <seg n="0632be83">
              Däremot tror jag att regeringens satsningar i storleksordningen
              600 miljoner på förnyad företagshälsovård och satsningar i miljardklassen
              på rehabiliteringsgarantin är något som Finsam och samordningsförbunden
              bör plocka upp och utnyttja. Man har också skrivit avtal i miljardklassen
              med Sveriges kommuner och landsting om detta för kommande år.
              Jag förväntar mig att de aktörer som redan har det lagliga ansvaret
              lever upp till det.
            </seg>
            <seg n="4360fd43">
              Historiebeskrivningen är viktig. Det måste vara en väldig akilleshäl
              för Socialdemokraterna att ett av deras tyngsta namn, som dessutom
              varit socialförsäkringsminister, helt och hållet slår undan fötterna
              på de förslag som ni lägger fram och på era reservationer som
              ni söker stöd för på alla möjliga håll, inom Alliansen och utanför.
            </seg>
            <seg n="0cf2c2b2">
              Även i Riksrevisionens styrelserapport fick det positiva skrivningar
              om framgångar. OECD har konstaterat att det har gått i rätt riktning.
              Inspektionen för socialförsäkringar konstaterar att tidsgränserna
              har haft en positiv inverkan på övergången i arbete och säger
              så sent som i dag att Försäkringskassan fungerar kvalitetsmässigt
              bra och har ökat sin effektivitet. Finanspolitiska rådet säger
              samma sak. Regeringen har dessutom redan vidtagit åtgärder, och
              jag är säker på att den nya socialförsäkringsministern kommer
              att göra detsamma.
            </seg>
          </u>
          <note type="speaker" n="8c1d75ca">
            Anf. 70 TOMAS ENEROTH (S) replik:
          </note>
          <u who="tomas_eneroth_f17fe4" xml:id="i-bee782693b33996a-4" n="5b6aa064">
            <seg n="8ed8bafb">
              Fru talman! Jag tror att politik ofta handlar om vilket perspektiv
              man har och vad man tycker sig representera. Jag vågar påstå att
              det finns tusentals människor som inte upplever att vare sig myndigheten
              eller dagens regelverk fungerar bra. Jag kan konstatera att effekterna
              av det regelverk vi har innebär en dramatisk ökning av utförsäkringar,
              vilket i förlängningen också innebär att människor stängs ute
              från arbetsmarknaden för lång till framöver. Det är ett utanförskap
              som ökar för att låna Alliansens tidigare retorik.
            </seg>
            <seg n="5fbfe0e0">
              Vi har 140 000 fler socialbidragstagare om dagen, arbetslösheten
              ökar kraftigt, inte minst för människor som har drabbats av sjukdom,
              och antalet unga förtidspensionärer ökar. De insatser ni gör är
              uppenbarligen inte tillräckliga.
            </seg>
            <seg n="f8383dca">
              Ni väljer att inte agera i ett läge där ni skulle kunna gå in
              och göra korrigeringar i det som är uppenbara systemfel vilket
              är professionens och många andras uppfattning att det i stor utsträckning
              är.
            </seg>
            <seg n="7ddfe58b">
              När det gäller finansiell samordning minskar resurserna, och
              därmed basta. Det är mindre resurser till samordning nu. Den rehabiliteringssatsning
              som Finn Bengtsson talar om är i huvudsak transfereringsstöd;
              det handlar inte om verksamhet. Pengarna går varken till psykoterapeuter,
              psykologer, KBT:are eller till läkare, sjukgymnaster eller andra
              som möter och aktivt arbetar med sjukskrivna.
            </seg>
            <seg n="919f7f19">
              Var finns de aktiva insatserna och den angelägna satsningen på
              företagshälsovården? Den utlovade Christina Husmark Pehrsson för
              fyra år sedan, men vi har ännu inte sett någon större effekt av
              detta löfte. Upp till bevis! Kan ni se till att det blir en satsning
              på finansiell samordning? Kan ni se till att det i realiteten
              också blir ett ökat stöd till människor som drabbas av sjukdom
              och inte bara mer pengar till intern administration?
            </seg>
          </u>
          <note type="speaker" n="7fabe08c">
            Anf. 71 FINN BENGTSSON (M) replik:
          </note>
          <u who="finn_bengtsson_40fb24" xml:id="i-db08e31fa35af1e8-1" n="42f6346f">
            <seg n="148b5f40">
              Fru talman! När det gäller Finsam och samordningsstrukturen har
              jag alltid varit tveksam till att vräka pengar över en verksamhet
              som redan är lagstadgad men inte fyller sin funktion. Det är inte
              alltid en resursbrist, utan det handlar ofta om andra strukturella
              problem.
            </seg>
            <seg n="b827c57b">
              Vi har tillsatt en särskild inspektion för att granska socialförsäkringarna.
              Det är en oberoende granskningsmyndighet. Jag avvaktar gärna och
              välkomnar deras sätt att se på hur samordningsförbunden fungerar
              innan man tar ett steg vidare. Skulle det visa sig att resursbristen
              är det stora problemet får vi angripa det. Men att börja med att
              lägga resurser på något som inte är strukturellt utrett är fel
              väg att gå.
            </seg>
            <seg n="ec675959">
              Jag och socialförsäkringsministern är också bekymrade över de
              höga talen på unga som övergår i förtidspension. Det är kanske
              ett av de största humanitära problemen som vi har att brottas
              med. Där förväntar jag mig att man tillsammans med oppositionen
              gör en grundlig analys av problemet i den parlamentariska utredningen.
              Det är en av de så kallade skyddsvärda situationer som vi måste
              värna, precis som studerande, föräldrar och dem med allvarliga
              handikapp.
            </seg>
            <seg n="70ffef6a">
              Varje år fattar Försäkringskassan över 19 miljoner beslut. 70
              000 av dem överklagas och ungefär 17 000 ändras. Det är inget
              perfekt system, men tänk på belastningen! Tomas Eneroth kan ju
              fundera lite på hur Socialdemokraterna tillsammans med stödpartierna
              tror sig kunna ändra något som man tidigare inte har tagit initiativ
              till att ändra och i vilken mån man i deras system inte skulle
              se olyckliga fall.
            </seg>
            <seg n="4913c4a6">
              Det viktiga är att vi har en beredskap att justera systemen.
              Det räknar jag med att den nya socialförsäkringsministern med
              den parlamentariska utredningens stöd kommer att göra.
            </seg>
          </u>
          <note type="speaker" n="0fc842d5">
            Anf. 72 GUNVOR G ERICSON (MP) replik:
          </note>
          <u who="unknown" xml:id="i-f6100fc0d762de35-0" n="e745b1ec">
            <seg n="2a783c07">
              Fru talman! Finn Bengtsson som själv varit verksam inom psykiatrin
              talade om individuell bedömning i sitt anförande, och det är bra.
              Men hur rimmar det med det fall som jag beskrev? Finn Bengtsson
              uttryckte något om att det var lösryckta citat ur tidningar. I
              det här fallet är det en artikel i Läkartidningen som handlar
              om försäkringskasseutlösta stupor vid Aspergers syndrom. Det kallar
              inte jag ett lösryckt citat ur någon kvällstidning.
            </seg>
            <seg n="ebbe5a9f">
              Vad ska de unga göra som drabbas av neuropsykiatriska funktionshinder
              och som ofta inte blir lyssnade på och sedda eller personer med
              andra psykiatriska sjukdomar när de inte har rätt till ersättning
              även om de inte har arbetsförmåga? Vilken läkare kan bedöma en
              persons arbetsförmåga för resten av dennes liv?
            </seg>
            <seg n="35911bdb">
              Jag ser med oro på en utveckling där allt fler unga människor
              blir förtidspensionerade trots att det skulle gå att ta vara på
              arbetsförmågan om de fick jobba lite mindre än de 25 procent som
              är kravet i dag.
            </seg>
            <seg n="d3a4648d">
              Kan inte Moderaterna se över systemet och införa någon form av
              individuell prövning i stället för att pröva mot hela arbetsmarknaden?
            </seg>
          </u>
          <note type="speaker" n="49f7899c">
            Anf. 73 FINN BENGTSSON (M) replik:
          </note>
          <u who="finn_bengtsson_40fb24" xml:id="i-db08e31fa35af1e8-2" n="42f6346f">
            <seg n="b01b6f04">
              Fru talman! Jag delar i allt väsentligt Gunvor G Ericsons oro
              för den grupp hon just nämnde. Det blir lite besvärande när frågorna
              riktas till mig, för jag har inte lyckan att som Gunvor G Ericson
              sitta i den parlamentariska utredning som verkligen kan granska
              inte minst hur man ska hitta ett mer hållbart och rättvist system
              för de skyddsvärda situationerna. Utredningen jobbar aktivt redan
              i dag. Den kommer att avge delbetänkanden på vissa viktiga punkter.
              Det kommer ett slutbetänkande våren 2013. Det är viktigt att det
              får ta den tiden.
            </seg>
            <seg n="1d31a264">
              Det här är ingen ny fråga. Det är en fråga som har funnits i
              decennier. Det var däremot lite problematiskt under den tid Gunvor
              G Ericsons parti var i stödregeringsställning med Socialdemokraterna
              och visade total passivitet inför de problem som man brottades
              med i sjukförsäkringen då. Jag känner mig lite obekväm med att
              stå här som moderat icke-deltagande i den parlamentariska utredning
              som Gunvor G Ericson sitter med i och uttala mig om något som
              egentligen borde vara på hennes partis uppdrag att påverka inom
              ramen för utredningen, på de premisser som Gunvor G Ericson nämnde.
            </seg>
            <seg n="96e38b18">
              Socialförsäkringsministern har under flera offentliga presentationer
              på olika arenor nämnt att han är beredd att i närtid titta på
              de mest besvärande situationerna. Det stora antalet unga personer
              som överförs i förtidspensionering är ett av de identifierade
              områdena.
            </seg>
            <seg n="ac4ab69e">
              Vi ska också komma ihåg att det pågår en interdepartemental beredning
              just nu. Det är alltså en beredning i olika departement som berörs
              av den här frågan inom ramen för alliansregeringen. De tänker
              också lägga fram förslag under våren för att stärka socialförsäkringsministerns
              möjligheter att agera. Nog kan det hända något för de skyddsvärda
              situationerna, men det är också Gunvor G Ericsons ansvar i den
              parlamentariska utredningen.
            </seg>
          </u>
          <note type="speaker" n="27f1588d">
            Anf. 74 GUNVOR G ERICSON (MP) replik:
          </note>
          <u who="unknown" xml:id="i-f6100fc0d762de35-1" n="e745b1ec">
            <seg n="fe6d2b82">
              Fru talman! Det är intressant att notera att när Finn Bengtsson
              kan göra något som enskild ledamot, det vill säga yrka bifall
              till motioner i utskottsbetänkandet, väljer han att inte göra
              det. I stället hänvisar han till den parlamentariska utredning
              som kommer. Jag ska självklart göra allt jag kan för att driva
              på så att vi får en bra helhet i den försäkring som kommer. På
              vägen dit är jag beredd att göra förändringar. Där skiljer vi
              oss åt. Jag tycker att det är oacceptabelt med de konsekvenser
              som ändringarna medfört.
            </seg>
            <seg n="21f7bb47">
              På grund av att man har tagit bort den tillfälliga sjukersättningen
              får det sådana konsekvenser för de individer som jag berättade
              om. Det var inte så tidigare. Det är en konsekvens av de nya reglerna.
              Man har missbedömt konsekvenserna medvetet eller omedvetet. Det
              innebär att unga människor inte har något alternativ. Det är ett
              exempel på sådant som vi från den rödgröna oppositionen menar
              måste förändras. Vi kan inte vänta med det till 2013. Det är väldigt
              lång tid för en ung människa.
            </seg>
            <seg n="453a530d">
              Apropå debatten om Finsam vill jag säga att bara 166 kommuner
              har Finsam i dag. Det är visserligen drygt hälften, men aktörerna
              i Finsam är bundna till de 5 procent som finns. Det handlar definitivt
              inte om att vräka ut pengar, som Finn Bengtsson uttryckte det.
              Det är viktig verksamhet som sker i samordningsförbunden, men
              det gäller att ha en helhetssyn med större samverkan mellan arbetsförmedling
              och sjukförsäkring. Det är inte svart eller vitt.
            </seg>
            <seg n="3e5758e0">
              Jag yrkar bifall till reservation 12. Jag glömde det i mitt anförande.
            </seg>
          </u>
          <note type="speaker" n="b2b1338e">
            Anf. 75 FINN BENGTSSON (M) replik:
          </note>
          <u who="finn_bengtsson_40fb24" xml:id="i-db08e31fa35af1e8-3" n="42f6346f">
            <seg n="725c578e">
              Fru talman! Jag har redan uttryckt min åsikt om Finsam, så jag
              tar den andra frågan först.
            </seg>
            <seg n="f2695fea">
              Det är intressant att lyssna på Gunvor G Ericson. Det är intressant
              för dem som lyssnar på debatten att förstå hur gången är för att
              man ska påverka. Gunvor G Ericson sitter med mandat i den parlamentariska
              utredning som alliansregeringen har tillsatt. Där kan Gunvor G
              Ericson påverka. Jag kan också påverka, men inte genom att yrka
              bifall till ett motionsyrkande som jag inte är helt tillfreds
              med. Jag kan påverka genom den interdepartementala utredning som
              vi hade en träff med så sent som förra veckan. Vi träffar socialförsäkringsministern
              varannan vecka. Då kan jag också påverka och ge stöd för hans
              förändringsbenägenhet på de punkter som har nämnts.
            </seg>
            <seg n="009525f5">
              Hur skulle det se ut om jag ställde mig bakom ett explicit krav
              på vad regeringen ska göra? Jag skulle rycka undan fötterna för
              mig själv. Jag kan då inte längre påverka. Jag har ingen trovärdighet.
              Det parlamentariska systemet fungerar på det sättet. Det vet Gunvor
              G Ericson mycket väl, men hon tycker ändå att vi skulle rösta
              för förslag som föregriper dem som kommer. Det är varslat om att
              det under vårvintern kommer konstruktiva förslag på väsentliga
              områden. Det är viktigt att vi respekterar den ordning vi har,
              nämligen att regeringen kommer med förslag som riksdagen bearbetar
              i utskotten och tar ställning till. Det är så den parlamentariska
              ordningen ska vara enligt mitt sätt att se.
            </seg>
          </u>
          <note type="speaker" n="e21f132c">
            Anf. 76 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-12" n="af0a30c8">
            <seg n="cda18af2">
              Fru talman! Finn Bengtsson var upprörd över att vi tog upp enskilda
              fall och nämnde namn här i kammaren. Om man är läkare vet man
              att hålla på sin tystnadsplikt. Vi tycker naturligtvis att det
              är bra att alla läkare håller på den plikten.
            </seg>
            <seg n="4596b31e">
              De som Gunvor G Ericson har talat om och de som vi andra har
              talat om jag nämnde Annica Holmquist till exempel har själva framträtt
              och valt att visa att det är människor av kött och blod bakom
              siffrorna i statistiken. Det är otroligt viktiga människor.
            </seg>
            <seg n="bb5e187d">
              Vi i kammaren har mycket svårt att göra det begripligt för dem
              som inte drabbas om det inte finns människor som är modiga och
              tar på sig ansvaret att tala om vilken situation de har hamnat
              i: Så skör och så utsatt är jag. De gör det för att alla politiker
              ska förstå att det inte är mänskligt. Vi kan inte ha en sådan
              stupstock. Det är naturligtvis den som har ställt till det största
              problemet när man går från den ena ersättningsnivån till den andra
              och fortfarande är sjuk.
            </seg>
            <seg n="0cd7bbfe">
              Inte ens en läkare kan säga hur länge ett ryggskott varar. Det
              är olika för olika personer och tar olika lång tid. Ni säger att
              ni vill sätta individen i centrum. Det gör man inte här. Man buntar
              ihop alla som har en viss sjukdom och säger att efter si och så
              lång tid ska man vara ute på banan igen. Om man inte är det får
              man skylla sig själv. Vi är tacksamma mot dem som har framträtt.
              Det är ju stupstocken som är problemet. Tycker Finn Bengtsson
              att stupstocken är något positivt för de sjuka?
            </seg>
          </u>
          <note type="speaker" n="08438bd7">
            Anf. 77 FINN BENGTSSON (M) replik:
          </note>
          <u who="finn_bengtsson_40fb24" xml:id="i-db08e31fa35af1e8-4" n="42f6346f">
            <seg n="e26748ad">
              Fru talman! Jag har också framträtt i medierna och blivit intervjuad
              i olika sammanhang. Döm om min förvåning ibland när jag läser
              det som skrivs. Det är inte alltid det som jag har sagt. Det är
              farligt att basera konkreta känsliga patientuppgifter på det man
              läser i medierna om man inte har haft direkt kontakt och insikt
              i hela processen.
            </seg>
            <seg n="e1fe59b7">
              Wiwi-Anne Johansson är nog medveten om att inte heller hon alltid
              blir korrekt behandlad av medierna. Hon kanske inte skulle vilja
              bli recenserad av någon annan. Man ska vara försiktig med uttalanden
              i medierna.
            </seg>
            <seg n="698b409b">
              Wiwi-Anne Johansson säger också att de är modiga som stiger fram.
              Jag har ett antal patientfall tio stycken som har uttryckt sin
              förtjusning över att sjukförsäkringsreformen har sett dem och
              givit dem möjlighet att komma ifrån en förlamande passivitet i
              sjukskrivningen som inte var genomtänkt. De har fått antingen
              rehabilitering, arbetsträning eller till och med arbete. Är inte
              de också modiga som stiger fram?
            </seg>
            <seg n="48564a15">
              Det viktiga är att det finns fall som är positiva och fall som
              är negativa där man hamnar mellan stolarna. De sistnämna har vi
              ett ansvar att justera sjukförsäkringsreformen för. Det viktiga
              är att av dem som har gått till arbetslivsintroduktion är det
              fler som stannar kvar på arbetsmarknadens villkor än som går tillbaka
              till sjukförsäkringen.
            </seg>
            <seg n="c300780d">
              På vilket sätt värnar Vänsterpartiet och Wiwi-Anne Johansson
              dem? De skulle ju sitta fast i en passiv sjukskrivning som troligen
              skulle gå över till det som jag kallar det livsfarliga tillståndet,
              nämligen förtidspensionering när den är ogenomtänkt. Då har man
              ingen omsorg eller omtanke. Siffrorna finns trots allt och rapporteras
              löpande från våra myndigheter. Regeringen får beröm för att reformen
              har varit viktig för de humanitära och samhällsekonomiska konsekvenserna.
            </seg>
            <seg n="cc54cecb">
              Vi har anledning att tacka den förra socialförsäkringsministern
              för att de har genomförts.
            </seg>
          </u>
          <note type="speaker" n="2278db4d">
            Anf. 78 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-13" n="af0a30c8">
            <seg n="a6575aa7">
              Fru talman! Jag är en del av medierna när jag inte är ledamot
              i kammaren.
            </seg>
            <seg n="c0e24094">
              Man kan beskylla medierna för många saker. Men debattartiklar
              och det du säger i direktsändning finns. Det är sant. Det har
              du själv uttryckt.
            </seg>
            <seg n="6c3e05c9">
              Det är ett sätt att blanda bort korten att försöka få oss andra
              att tro att det faktiskt inte är så. Vare sig de heter Annika,
              Per eller någonting annat är det inte riktigt så. Eftersom jag
              med min tystnadsplikt inte kan tala om vad det är blir de misstrodda.
              Ni litar inte på dem.
            </seg>
            <seg n="086abdfb">
              Jag kan tala om att jag nyligen var på Neon Resurscenter i Mölndal
              som tar emot dessa personer. Det är ett slags pilotverksamhet
              för hela Göteborgsregionen. Där har man tidigare tagit hand om
              mycket sköra människor, och man fortsätter att göra det från Arbets-
              och familjestödsförvaltningen lokalt i kommunen. Man har aldrig
              haft människor som mår så dåligt som kommer dit. Det finns människor
              som inte kan vara där mer än någon timme i veckan. Det kan vara
              bra för dessa människor att komma någonstans, men de kan inte
              erbjudas någon rehabilitering eller hjälp där. Det är inte där
              som människor rehabiliteras. Det sker på annat sätt.
            </seg>
            <seg n="2ba6bbce">
              Låt mig säga att det inte var bättre förr. Det fanns anledning
              att göra förändringar. Men förändringar måste göras för den som
              är sjuk. Den som är sjuk ska ha rätt att efter viss tid kunna
              kräva rehabilitering så att man blir frisk. Det får ta den tid
              det tar.
            </seg>
            <seg n="f3a821a5">
              Jag förstår inte vad ni har emot detta. Varför ska man ha en
              stupstock? Varför ska det vara en drivkraft efter en viss tidpunkt?
              Hur kan det göra en människa frisk? Det har jag ännu inte förstått.
            </seg>
          </u>
          <note type="speaker" n="4287a3a6">
            Anf. 79 FINN BENGTSSON (M) replik:
          </note>
          <u who="finn_bengtsson_40fb24" xml:id="i-736177f4e7764d6a-1" n="42f6346f" next="i-db31f2b74be5eceb-1">
            <seg n="2f23c17d">
              Fru talman! Jag vill vara tydlig mot Wiwi-Anne Johansson och
              säga att jag alltid litar på mina patienter. Då har jag information
              om vad patienterna faktiskt lider av. Jag har ofta också en förståelse
              för deras arbetssituation. Jag har haft konsultdiskussioner med
              bland annat Försäkringskassan i sådana ärenden. Där står jag som
              behandlande läkare på patientens sida.
            </seg>
            <seg n="770ec607">
              Ibland kan jag förstå att jag inte kan det juridiska systemet
              fullt ut. För detta har man experter på Försäkringskassan. Det
              blir ofta en avvägning. Jag tycker att jag har haft en gynnsam
              sådan dialog under mina 30 år som läkare och med min sjukskrivningserfarenhet.
            </seg>
            <seg n="41388bc4">
              Jag blir bekymrad i en sådan här debatt som inte handlar om enstaka
              individer, även om man extrapolerat skulle säga att det inte är
              unika fall. Nej, det finns rätt många individer, men det finns
              betydligt fler som också har kommit ur ett passivt utanförskap
              med risk att faktiskt gå in i förtidspension och med risk att
              dö i förtid som vi måste se och ta ett ansvar för.
            </seg>
            <seg n="9febe4f5">
              Då tycker jag inte, Wiwi-Anne Johansson, att det är ansvarsfullt
              att använda sig av något så indirekt som det som medierna kanaliserar
              för så känslig information.
            </seg>
            <seg n="2e7b3842">
              Fru talman! Wiwi-Anne Johansson säger här att det som sägs i
              direktsändning alltid är sant. Det tror jag inte att ens Wiwi-Anne
              Johansson själv tror på. Vi som är politiskt aktiva vet att man
              kan hamna i situationer där en direktsändning är utryckt ur ett
              sammanhang där det finns en vidare berättelse. När allt vägs samman
              blir det ett annat resultat. Det är farligt att då utgå från den
              typen av resonemang.
            </seg>
            <seg n="5382c587">
              Nu har Wiwi-Anne Johansson för femtioelfte gången talat om stupstocken.
              Då får jag bara konstatera att det som är ett problem för mig
              är att en oberoende utredare med socialdemokratisk bakgrund och
              som varit socialförsäkringsminister och generaldirektör för Riksrevisionsverket,
              alltså motsvarigheten till Försäkringskassan sagt att vi inte
              kan ha en icke tidsatt gräns när vi tittar på sjukfall. Det är
              just det som Wiwi-Anne Johansson motsätter sig. Jag förstår inte
              hur man kan gå emot en sådan expertis.
            </seg>
          </u>
          <note n="b3fe2958">
            Ajournering
          </note>
          <note n="792a5c00">
            Kammaren beslutade kl. 13.53 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="finn_bengtsson_40fb24" xml:id="i-db31f2b74be5eceb-1" n="42f6346f" prev="i-736177f4e7764d6a-1">
            <seg n="6b5072db">
              Återupptagna förhandlingar
            </seg>
            <seg n="9613ea5e">
              Vi övergår nu till dagens frågestund. Jag vill hälsa alla statsråden
              välkomna.
            </seg>
            <seg n="a45a66b3">
              Närings- och energiminister Maud Olofsson besvarar såväl allmänpolitiska
              frågor som frågor inom sitt ansvarsområde.
            </seg>
            <seg n="5b7945d2">
              Uppgradering av kärnkraftverken
            </seg>
          </u>
          <note n="6fc548f6">
            Förhandlingarna återupptogs kl. 14.00.
          </note>
          <note n="06f0c390">
            6 § Frågestund
          </note>
          <note n="26465c0c">
            Anf. 80 ANDRE VICE TALMANNEN:
          </note>
          <note type="speaker" n="491664b0">
            Anf. 81 LARS JOHANSSON (S):
          </note>
          <u who="lars_johansson_8ee90d" xml:id="i-6df45170d35e798e-0" n="16bad21b">
            <seg n="ba33de9f">
              Herr talman! Elpriserna stiger återigen oerhört kraftigt i Sverige.
              Vi hade precis samma situation förra vintern. I de svenska vattenmagasinen
              är det i dag betydligt sämre än för ett år sedan vid samma tidpunkt.
              Det finns nu mycket mindre vatten där.
            </seg>
            <seg n="20eddf56">
              Kärnkraftverken går inte i den utsträckning de ska. Häromdagen
              var effekten ungefär 67 procent av det som skulle ges i form av
              el. I februari i år låg man på drygt 60 procent. Det är alltså
              ungefär samma situation nu. En tredjedel av våra tio kärnkraftsreaktorer
              ger inte den kraft de ska ge.
            </seg>
            <seg n="111ad9bb">
              Den tidigare socialdemokratiska regeringen gav kärnkraftsindustrin
              tillåtelse att uppgradera de tio svenska kärnkraftverken för att
              de skulle kunna vara tekniskt gångbara för en lång tid och ge
              betydligt mer kraft än tidigare. Den nuvarande borgerliga regeringen
              har alltså haft över fyra år på sig, och fortfarande är inte denna
              uppgradering genomförd. Den kraft som fordras ges alltså inte,
              vilket nu leder till höjda elpriser såväl för hushållen som för
              industrin.
            </seg>
            <seg n="80c43822">
              Inom industrin är man väldigt oroad över utvecklingen. Vi kan
              också konstatera att man i dag väldigt tydligt säger att den ensidiga
              politik som regeringen med minsta möjliga marginal i riksdagen
              har drivit igenom inte kommer att leda till att industrin är beredd
              att satsa framåt. Man vill ha en blocköverskridande överenskommelse.
            </seg>
            <seg n="9100229c">
              Min fråga till energiminister Maud Olofsson är därför: Är energiministern
              beredd att gå in i sådana blocköverskridande samtal?
            </seg>
          </u>
          <note type="speaker" n="cb88f5ad">
            Anf. 82 Närings- och energiminister MAUD OLOFSSON (C):
          </note>
          <u who="maud_olofsson_73732a" xml:id="i-80cbf11c0de5b185-0" n="1d2d86ab">
            <seg n="c1b2eb9c">
              Herr talman! Jag vill tacka Lars Johansson för en viktig fråga.
            </seg>
            <seg n="5f877715">
              Det är tillgången till el och energi som har varit i huvudfokus
              inför den här säsongen. Det var också därför som jag bjöd in kraftbolagen
              före säsongens början. De lovade att det skulle vara en bättre
              tingens ordning det här året än det var förra året. Även om jag
              inte är nöjd med helheten ska jag till deras försvar säga att
              det nu är en bättre tingens ordning. Nu är de flesta reaktorerna
              i gång. Oskarshamn 3 är inte i gång, och det varnade man också
              för när vi hade samtalen.
            </seg>
            <seg n="ebbb5c2c">
              Energiöverläggningar har jag en gång prövat på. Jag satt ned
              med Socialdemokraterna, Miljöpartiet och Vänsterpartiet. För att
              vara alldeles ärlig var det väl frågan om kärnkraften som var
              den springande punkten när det gäller orsaken till att vi inte
              kom överens.
            </seg>
            <seg n="47b0f4ef">
              Ska vi ha en långsiktig energipolitik måste vi hitta en kompromiss
              som består både av att bygga det förnybara och av att se till
              att man har tillgång till den kärnkraft som levererar viktig el.
              Det var oppositionen inte beredd att gå med på. Jag har inte uppfattat
              att ni nu har något annat ställningstagande, men det skulle vara
              en positiv överraskning om det gick att hitta en sådan möjlighet
              till överenskommelse.
            </seg>
          </u>
          <note type="speaker" n="502a133c">
            Anf. 83 LARS JOHANSSON (S):
          </note>
          <u who="lars_johansson_8ee90d" xml:id="i-6df45170d35e798e-1" n="16bad21b">
            <seg n="2f570494">
              Herr talman! Det gäller två frågor.
            </seg>
            <seg n="9a5f6033">
              Dels handlar det om den situation vi just nu har. Vad gör man
              för att se till att vi har den kraft som fordras? Det är lite
              olika besked. Rätt som det är säger man från kärnkraftsindustrin
              att man drar i gång. Men efter några dagar stannar reaktorn igen.
              Tydligen finns det ingen tillräcklig hållbarhet i de besked som
              där lämnas.
            </seg>
            <seg n="b5d22392">
              Dels har vi hela frågan om elmarknadssituationen i Norden, naturligtvis
              inte minst i Sverige, och om vilka priser som vi ska kunna acceptera.
              Vi ser ju hur priserna hela tiden går upp. Den situationen tycker
              jag att vi ska ha en särskild överläggning om för att se vad ytterligare
              som kan göras i det korta perspektivet.
            </seg>
            <seg n="a9716cf9">
              Naturligtvis handlar det också om att ge långsiktiga besked både
              till svenska folket och till industrin om hur energipolitiken
              ska utformas. Givetvis är vår utgångspunkt då det vi tidigare
              har sagt. Jag utgår från att utgångspunkten för näringsministern
              vid en sådan överläggning också är vad regeringen tidigare har
              sagt. Om man ska stanna vid det blir det ingenting. Men man kan
              utgå från att det kan vara bra att sitta ned och föra ett samtal
              för att se om det utifrån den nya parlamentariska situationen
              finns möjligheter att nå en blocköverskridande överenskommelse.
            </seg>
          </u>
          <note type="speaker" n="77f844bf">
            Anf. 84 Närings- och energiminister MAUD OLOFSSON (C):
          </note>
          <u who="maud_olofsson_73732a" xml:id="i-80cbf11c0de5b185-1" n="1d2d86ab">
            <seg n="2cb8642c">
              Herr talman! Ingen skulle vara gladare än jag om vi kunde nå
              en blocköverskridande överenskommelse. Men om man ska ta en sådan
              invit på allvar måste man känna att det finns något slags öppning
              på den mest springande punkten kärnkraften.
            </seg>
            <seg n="b6b4472b">
              Jag har noterat Lars Johanssons kommentarer till medierna om
              att man står fast vid den gamla överenskommelsen med Vänsterpartiet
              och Miljöpartiet, men det var ju det som inte fungerade. Men välkommen
              om det nu är på ett annat sätt. Jag tror nämligen att det vore
              väldigt bra. Det var därför som jag ansträngde mig så mycket för
              att hitta en sådan överenskommelse.
            </seg>
            <seg n="344a53a5">
              Så till den andra delen vad vi gör för att säkra detta. Jag kan
              tala om att det tog 20 år att bygga en terawattimme vindkraft
              och 4 år att bygga ytterligare två. Vindkraften är en viktig del
              i den produktion som vi i dag har.
            </seg>
            <seg n="f8290494">
              Jag tycker också att man kan ställa krav på kraftbolagen. Om
              vi har kärnkraft i vårt system ska det fungera. Vi har rätt att
              ställa krav på samma kvalitet i styrningen av de här kraftproducenterna,
              kraftbolagen, som man har i Finland. Så är inte fallet i dag,
              men vi fortsätter dialogen med kraftbolagen och sätter tummen
              i ögat på dem så att de levererar säkerhet, kvalitet och el.
            </seg>
            <seg n="9adc309e">
              Tillsynsorgan för Försäkringskassan
            </seg>
          </u>
          <note type="speaker" n="4e121d41">
            Anf. 85 GUNVOR G ERICSON (MP):
          </note>
          <u who="unknown" xml:id="i-f6100fc0d762de35-2" n="e745b1ec">
            <seg n="8efd99a6">
              Herr talman! Justitieombudsmannen Cecilia Nordenfelt har framfört
              behovet av ett tillsynsorgan för Försäkringskassan dit enskilda
              kan vända sig. Även konstitutionsutskottet har i ett betänkande
              nyligen i positiva ordalag tagit upp JO:s skrivelse.
            </seg>
            <seg n="1381f345">
              JO skriver: Försäkringskassans verksamhet har stor betydelse
              för den enskildas ekonomi och berör på det ena eller det andra
              sättet väldigt många av befolkningen. Det är mot den bakgrunden
              närmast häpnadsväckande att det fortfarande saknas ett ordinärt
              tillsynsorgan dit enskilda kan vända sig med klagomål.
            </seg>
            <seg n="8f10bf52">
              Utifrån detta vill jag fråga socialförsäkringsministern om ministern
              är beredd att inrätta ett tillsynsorgan dit enskilda kan vända
              sig.
            </seg>
          </u>
          <note type="speaker" n="12049bfb">
            Anf. 86 Statsrådet ULF KRISTERSSON (M):
          </note>
          <u who="unknown" xml:id="i-d06f421d201d2f46-9" n="e745b1ec">
            <seg n="3a1c5afd">
              Herr talman! Vid förstatligandet av hela försäkringskassestrukturen
              försvann egentligen Riksförsäkringsverket som den övergripande
              tillsynsmyndigheten. I samband med det tillskapades Inspektionen
              för socialförsäkringen mer på systemnivå. Det tycker jag har fungerat
              ganska bra så här långt. Det är ju en mycket ny myndighet. Jag
              tror att vi har en bättre tillsyn när det gäller själva systemets
              funktionalitet än vi tidigare haft; det vågar jag säga.
            </seg>
            <seg n="9378a1fa">
              När det gäller enskilda ärenden är det, som Gunvor G Ericson
              vet, förvaltningsrätten som har hela det ansvaret. I och för sig
              finns det en lagreglerad intern omprövningsfunktion också på Försäkringskassan.
              Man kan diskutera hur den på lång sikt bör fungera i dag är det
              förvaltningsrätten. Vi har fortfarande, tycker jag, problem med
              påfallande olika beslut i olika delar av landet när det gäller
              förvaltningsrätten. Dessutom tar det ganska lång tid innan prejudikat
              kommer fram från högre instanser.
            </seg>
            <seg n="4dff0cb0">
              Det finns en diskussion att föra här, tycker jag. Men i dagsläget
              har vi inte fört någon diskussion om att tillsätta nya strukturer
              för detta.
            </seg>
          </u>
          <note type="speaker" n="1059afe5">
            Anf. 87 GUNVOR G ERICSON (MP):
          </note>
          <u who="unknown" xml:id="i-f6100fc0d762de35-3" n="e745b1ec">
            <seg n="1c46597f">
              Herr talman! I samband med den stora förändringen av sjukförsäkringsreformen
              tog man också bort den instans där det fanns förtroendevalda och
              dit enskilda ärenden kunde lyftas upp. Det där finns alltså inte
              längre.
            </seg>
            <seg n="d3758530">
              Jag möter många människor som är frustrerade och förtvivlade
              över att de inte har någonstans att vända sig med klagomål om
              hur de blivit bemötta eller hanterade. Utifrån det tycker jag
              att det är rimligt om regeringen vill lyfta fram detta.
            </seg>
            <seg n="a1152f0d">
              Det är bra att Inspektionen för socialförsäkringen har kommit
              till, men det räcker inte. Den är inte till för enskilda individer.
              Likaså har Riksrevisionen tittat på hur det fungerar på myndigheten,
              men det gör man när man pratar med handläggare på Försäkringskassan.
              Man pratar inte med enskilda individer och om hur dessa blivit
              hanterade i sina ärenden.
            </seg>
            <seg n="c66130ec">
              Förra vintern hade vi en diskussion om att få ränta på pengar
              åt båda hållen. Inte heller där har människor lyckats komma fram
              med sina klagomål. Det vore alltså värdefullt om regeringen ville
              ta till sig JO:s kritik och se över frågan om möjligheten för
              enskilda att komma fram med klagomål.
            </seg>
          </u>
          <note type="speaker" n="72d7849b">
            Anf. 88 Statsrådet ULF KRISTERSSON (M):
          </note>
          <u who="unknown" xml:id="i-d06f421d201d2f46-10" n="e745b1ec">
            <seg n="9443b25c">
              Herr talman! Jag tror att det finns flera skäl att fundera rätt
              rejält på hela auktoriteten och legitimiteten hos de olika institutioner
              som finns kring besluten i Försäkringskassan och hur dessa ska
              fungera. Det har jag sagt flera gånger. Jag tror inte att vi fullt
              ut har den trovärdighet som behövs i så stora och viktiga system.
            </seg>
            <seg n="bcebf6c6">
              Hur ska dessutom den interna omprövningsfunktionen vara så att
              många fall av en sådan karaktär som handlar om bemötande och enklare
              saker kan lösas internt på kassan snarare än att vandra vidare
              i det förvaltningsrättsliga systemet? Det är en diskussion vi
              för nu med Försäkringskassan. Däremot tror jag att det vore helt
              fel väg att gå att återinföra något som ens liknar förtroendemannainslag.
              Jag har självfallet stor respekt för förtroendevalda, men jag
              tror inte att man ska ha förtroendevalda personer som är med och
              fattar beslut i enskilda ärenden i försäkringskassesystemet.
            </seg>
            <seg n="b45d1fd1">
              Rekryteringen till terrororganisationer
            </seg>
          </u>
          <note type="speaker" n="79116108">
            Anf. 89 BJÖRN SÖDER (SD):
          </note>
          <u who="bjorn_soder_8d750e" xml:id="i-c9633a88ec8d9486-0" n="12d8cb49">
            <seg n="69c39818">
              Herr talman! I går släppte Säkerhetspolisen en rapport angående
              en våldsbejakande islamistisk extremism. I den beskriver Säpo
              att det är ett växande problem att personer i Sverige reser utomlands
              för att ansluta sig till islamistiska extremistgrupper samt att
              i dessa gruppers regi delta i träning och olagliga våldshandlingar.
            </seg>
            <seg n="c538a932">
              Säpo bedömer att detta har ökat på senare tid och att det på
              lång sikt kan utgöra ett allvarligt potentiellt hot mot Sverige.
              Säpo saknar i dag verktyg att motverka detta då det inte är olagligt
              att delta i träningsläger i regi av terrororganisationer.
            </seg>
            <seg n="6c48fd9c">
              Jag tycker inte att detta är acceptabelt och vill därför ställa
              en fråga till justitieminister Beatrice Ask. Kan justitieministern
              tänka sig att arbeta för en lagändring som ger Säpo verktyg att
              motverka denna verksamhet genom att göra det olagligt att delta
              i träning hos terrororganisationer?
            </seg>
          </u>
          <note type="speaker" n="13876ded">
            Anf. 90 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-d06f421d201d2f46-11" n="27a859c7">
            <seg n="faf85467">
              Herr talman! I går släppte Säpo den rapport som man har gjort
              på uppdrag av regeringen för att beskriva extremism, radikalisering
              och den problematik som är ett internationellt fenomen och hur
              det ser ut i Sverige. Det är bra att vi har fått denna kartläggning
              och kunskapsredovisning av hur det ser ut.
            </seg>
            <seg n="6e7c303d">
              Man påstår inte i rapporten att detta är någonting som ökar,
              utan det har funnits på en, naturligtvis oroväckande, nivå något
              över tid. Man föreslår också i rapporten ett förhållningssätt
              till hur man ska arbeta för att ta sig framåt för att förebygga
              och förhindra radikalisering.
            </seg>
            <seg n="1ae362d5">
              Jag är inte beredd att i dag säga att man ska utreda särskilda
              lagstiftningsåtgärder eller annat. Vad som synes vara betydligt
              viktigare är att på ett samlat sätt ta sig an unga människor som
              uppenbarligen är lättrekryterade eller lätt lockas till extrema
              rörelser av olika slag. Vi måste också se på vilket sätt vi kan
              öka motståndskraften hos unga människor mot förvirrande läror
              och idéer.
            </seg>
          </u>
          <note type="speaker" n="f2a1a4f5">
            Anf. 91 BJÖRN SÖDER (SD):
          </note>
          <u who="bjorn_soder_8d750e" xml:id="i-c9633a88ec8d9486-1" n="12d8cb49">
            <seg n="a36dc2be">
              Herr talman! Det här är problem som måste ha varit kända sedan
              tidigare i och med att vi har sett åtskilliga exempel på svenska
              medborgare som har deltagit i träningsaktiviteter utomlands. Det
              måste ses som särskilt allvarligt att personer från Sverige deltar
              i organiserat utbyte med terrorgrupper utomlands.
            </seg>
            <seg n="e67d6493">
              Problemet är också att när återvändarna kommer hem, i de fall
              de kommer hem och inte dör utomlands, får de en extra betydande
              roll i rekryteringen av nya radikala personer. Deras status höjs,
              och det blir lättare att rekrytera fler personer till rörelserna.
            </seg>
            <seg n="c54ee4bd">
              Den straffrättsliga utredningen efter det att Sverige undertecknade
              antiterrorföredrag kopplat till Europakonventionen avrådde från
              en lagstiftning på området när det gäller deltagande i träningsläger.
              Man menade att reglerna om förberedelse och stämpling var tillräckliga.
              Men nu kan vi se att de uppenbarligen inte är det.
            </seg>
            <seg n="bd0ef2b6">
              Jag hoppas i alla fall att man omvärderar sitt ställningstagande
              och framöver kanske lagstiftar så att man också ger Säpo och svenskt
              rättssystem de verktyg som behövs för att komma till rätta med
              problematiken.
            </seg>
          </u>
          <note type="speaker" n="2847549e">
            Anf. 92 Justitieminister BEATRICE ASK (M):
          </note>
          <u who="beatrice_ask_94bfed" xml:id="i-d06f421d201d2f46-12" n="27a859c7">
            <seg n="e8e60e32">
              Herr talman! Björn Söder säger att detta är ett problem som måste
              vara känt sedan tidigare. Ja, det är känt sedan tidigare. Säpo
              försöker naturligtvis i möjligaste mån i sitt underrättelsearbete
              och i sitt förebyggande arbete få viss kunskap om denna typ av
              aktiviteter. Det förekommer att personer från Sverige åker utomlands
              på träningsläger eller andra aktiviteter. De kan komma tillbaka
              mer motiverade och mer tränade för attentat och aktiviteter av
              olika slag.
            </seg>
            <seg n="ddd21bf5">
              Likväl vill jag påstå att problemet inte enkom är de som beger
              sig utomlands för den här typen av träning. Det finns tyvärr en
              bredare grupp som via Internet och annat får kunskaper och argument
              som kan leda dem till den här typen av radikalisering, som vi
              måste försöka förhindra. Därför tror jag att det breda angreppssätt
              som anges i rapporten är riktigt. Nu får vi ta och diskutera det
              underlag som Säpo har lämnat innan vi samlar oss till åtgärder
              och insatser för att ta itu med problemet.
            </seg>
            <seg n="7086a607">
              Lundin Oil och CPA-avtalet
            </seg>
          </u>
          <note type="speaker" n="05a9cd61">
            Anf. 93 JONAS SJÖSTEDT (V):
          </note>
          <u who="jonas_sjostedt_818231" xml:id="i-c85bf8037d794fff-0" n="35b914af">
            <seg n="4b11f7b3">
              Herr talman! Det svenska företaget Lundin Oil har ingått i ett
              oljekonsortium som har utvunnit olja i det som kallas för Block
              5 A i Sudan. I samband med oljeutvinningen har det begåtts omfattande
              övergrepp mot lokalbefolkningen. Tusentals personer har dödats.
              Andra har fördrivits. Mycket egendom har förstörts eller stulits.
            </seg>
            <seg n="d2541ef5">
              I det fredsavtal som slöts i Sudan 2005, CPA-avtalet, skriver
              man att offren för oljekontrakten ska ha rätt till gottgörelse.
              Men vad jag vet har Lundin Oil ännu inte bidragit till någon gottgörelse
              för offren för oljeutvinningen i Sudan.
            </seg>
            <seg n="a1e1e660">
              Min fråga till regeringen är därför: Vilka åtgärder är regeringen
              beredd att vidta för att säkerställa att Lundin Oil och Lundin
              Petroleum uppfyller sina skyldigheter enligt fredsavtalet CPA
              och betalar en skälig gottgörelse till offren och efterlevande
              till offren för kriget i området Block 5 A i Sudan?
            </seg>
          </u>
          <note type="speaker" n="d7a326ce">
            Anf. 94 Utrikesminister CARL BILDT (M):
          </note>
          <u who="unknown" xml:id="i-d06f421d201d2f46-13" n="e745b1ec">
            <seg n="ba95d3ae">
              Herr talman! Jonas Sjöstedt har ställt en fråga till utrikeshandelsministern
              om detta. Jag vet inte om den är besvarad, men om den inte är
              det kommer den att besvaras. Det finns ett generellt regelverk
              för svenska företag, och det gäller. Frågan kommer att besvaras
              av utrikeshandelsministern i sedvanlig ordning i riksdagen.
            </seg>
          </u>
          <note type="speaker" n="ddf51301">
            Anf. 95 JONAS SJÖSTEDT (V):
          </note>
          <u who="jonas_sjostedt_818231" xml:id="i-c85bf8037d794fff-1" n="35b914af">
            <seg n="617c526e">
              Herr talman! Vi har haft en debatt, jag och utrikeshandelsministern,
              men jag var inte särskild nöjd med svaret. Därför tog jag möjligheten
              att få svar i dag.
            </seg>
          </u>
          <note type="speaker" n="6c9fcad3">
            Anf. 96 Utrikesminister CARL BILDT (M):
          </note>
          <u who="unknown" xml:id="i-d06f421d201d2f46-14" n="e745b1ec">
            <seg n="5d59f988">
              Herr talman! Det händer tyvärr rätt ofta att Jonas Sjöstedt inte
              är nöjd med svaret, men det behöver inte vara fel på svaret som
              är orsaken till det.
            </seg>
            <seg n="e462adf7">
              Förnyelse och innovation i framtiden
            </seg>
          </u>
          <note type="speaker" n="08a27bc6">
            Anf. 97 PER ÅSLING (C):
          </note>
          <u who="per_asling_d761ac" xml:id="i-cc8f53b34246a2b4-0" n="1acc06f6">
            <seg n="97579410">
              Herr talman! Jag vill ställa en fråga till näringsminister Maud
              Olofsson. Sverige rankas i dag som en av världens mest konkurrenskraftiga
              ekonomier. Ansedda World Economic Forum har under hösten noterat
              Sverige på en andraplats.
            </seg>
            <seg n="36814b34">
              Men konkurrensen från omvärlden ökar, inte minst inom kunskapsintensiva
              branscher, där vi tidigare har varit mer skyddade och där Sverige
              har en styrkeposition.
            </seg>
            <seg n="1ffbf495">
              Samtidigt minskar också Sveriges andel av exportmarknaden, enligt
              Vinnova. Storföretagen ökar sin sysselsättning utomlands. Om Sverige
              ska kunna hävda sig i framtiden krävs förnyelse och innovation
              mer uppfinningar.
            </seg>
            <seg n="80ff3bd7">
              Min fråga till näringsministern är: Hur vill regeringen arbeta
              med dessa frågor under de fyra närmaste åren?
            </seg>
          </u>
          <note type="speaker" n="e4922ed6">
            Anf. 98 Närings- och energiminister MAUD OLOFSSON (C):
          </note>
          <u who="maud_olofsson_73732a" xml:id="i-80cbf11c0de5b185-2" n="1d2d86ab">
            <seg n="d8515256">
              Herr talman! Per Åsling ställer en mycket viktig fråga. Jag kan
              meddela Per Åsling att de kommande fyra åren kommer innovationsfrågorna
              att vara huvudfrågor för mig som näringsminister.
            </seg>
            <seg n="f3531841">
              Vi har i regeringsförklaringen lovat att ta fram en innovationsstrategi.
              Den kommer sedan att kopplas ihop med de forskningssatsningar
              som vi kommer att göra när forsknings- och innovationspropositionen
              går ut 2012.
            </seg>
            <seg n="0871b2a5">
              Strategin kommer delvis att handla om det mer traditionella näringslivet,
              som naturligtvis måste fortsätta att vara innovationskraftigt
              och hitta på nya affärsidéer, både produkter och tjänster, som
              man kan sälja utomlands. Men jag tror att den stora utmaningen
              ligger i att få de små och medelstora företagen att bli ännu mer
              innovativa. De ska ta sina innovationer till marknaden och ut
              på exportmarknaden. Då måste man ha ett brett angreppssätt. Det
              handlar om både produkter och tjänster, affärsmodeller, sätt att
              kommunicera och organisationsmodeller. Det finns mycket där Sverige
              skulle kunna bidra.
            </seg>
            <seg n="978f5e01">
              Jag kommer att inbjuda till ett brett samtal om just innovationsfrågorna
              de kommande fyra åren. Jag hoppas att riksdagen också kommer att
              vara intresserad av att delta i samtalet.
            </seg>
          </u>
          <note type="speaker" n="bc7f56f7">
            Anf. 99 PER ÅSLING (C):
          </note>
          <u who="per_asling_d761ac" xml:id="i-cc8f53b34246a2b4-1" n="1acc06f6">
            <seg n="c7bc6326">
              Herr talman! Innovationer är en mycket strategisk fråga för svensk
              samhällsekonomi. Svenska uppfinningar är grunden för vår industriproduktion
              och därmed också en anledning till våra exportframgångar. I förnyelsen
              av näringslivet är det framför allt tjänstesektorn som har vuxit,
              och där finns företrädesvis små och medelstora företag. Detta
              faktum måste också prägla de insatser som görs på innovationsområdet.
            </seg>
            <seg n="093d3eb5">
              Herr talman! Jag vill avslutningsvis tacka för svaret. Jag kommer
              med liv och lust att delta i diskussionen här i kammaren när det
              gäller både innovations- och forskningspolitik.
            </seg>
          </u>
          <note type="speaker" n="a4061930">
            Anf. 100 Närings- och energiminister MAUD OLOFSSON (C):
          </note>
          <u who="maud_olofsson_73732a" xml:id="i-80cbf11c0de5b185-3" n="1d2d86ab">
            <seg n="92561259">
              Herr talman! Vi i Sverige är väldigt duktiga på innovationer,
              men vi har några brister. Den ena är att vi inte är så duktiga
              gentemot de små och medelstora företagen, och vi är inte så duktiga
              på kommersialisering.
            </seg>
            <seg n="df2ce5ae">
              Jag kommer precis från ett företag som har hittat ett sätt att
              mäta fuktighet i bränslen och träråvaror. Det är en fantastiskt
              bra idé, men de har svårt att växa och komma ut på marknaden.
              Jag tror att vi måste se över hur vi kan ge de små och medelstora
              företagen ökade möjligheter genom till exempel riskkapitalavdrag
              eller FoU-avdrag så att de får koncentrera sig på att ta sin produkt
              till marknaden.
            </seg>
            <seg n="cc6e2249">
              De andra systemen som vi har i form av innovationsbroar, inkubatorer
              och annat måste också ha det fokuset. Jag tror att vi måste glädjas
              åt de stora företagen, de framgångar som görs och se att de är
              viktiga, men ska vi lyckas i den här delen ska vi sikta på de
              små och medelstora företagen, och det gäller inte minst ungdomarna
              som engagerar sig i innovationsfrågorna, för de har väldigt intressanta
              framtidsidéer.
            </seg>
            <seg n="d78fda65">
              Turkiets EU-anslutning
            </seg>
          </u>
          <note type="speaker" n="8ccc8de1">
            Anf. 101 MATS JOHANSSON (M):
          </note>
          <u who="mats_johansson_108f17" xml:id="i-d530b66324d44ee1-0" n="2d891cd5" next="i-f9c6e747b064698b-0">
            <seg n="ddd25aca">
              Herr talman! När jag som vanligt i fredags läste The New York
              Times såg jag att utrikesministern hade tagit ledigt från julklappsbestyren
              och tillsammans med sina kolleger William Hauge, Alexander Stubb
              och Franco Frattini skrivit en artikel, som jag tyckte var mycket
              intressant, under rubriken Europe, Look Outward Again. Det var
              en artikel som behandlade utvidgningsprocessen i EU.
            </seg>
            <seg n="22868244">
              Det finns mycket positivt att säga där. Vi har Islands ansökan
              om medlemskap, vi har den stegvisa anpassningen på Balkan och
              vi har till exempel Estlands inträde i den monetära unionen. Men
              det artikelskrivarna framför allt tar upp är att förhandlingsprocessen
              med Turkiet håller på att gå i stå. Det var det jag tänkte fråga
              om.
            </seg>
          </u>
          <note n="16514e36">
            Herrarna skriver så här: Turkey needs to play its full part.
            We want to see movement om important areas of fundamental human
            rights. Economic reform must continue and E.U. single-market rules
            must be implemented. We encourage Turkey to continue
          </note>
          <u who="mats_johansson_108f17" xml:id="i-f9c6e747b064698b-0" n="2d891cd5" prev="i-d530b66324d44ee1-0">
            <seg n="ec6f6735">
              (ANDRE VICE TALMANNEN: Kommer det en fråga?)
            </seg>
            <seg n="9e30c1c5">
              Frågan är: Hur går det med Turkiets reformprocess, utrikesministern?
            </seg>
          </u>
          <note type="speaker" n="9cafb274">
            Anf. 102 Utrikesminister CARL BILDT (M):
          </note>
          <u who="unknown" xml:id="i-d06f421d201d2f46-15" n="e745b1ec">
            <seg n="65173562">
              Herr talman! Svaret på frågan är att det i allt väsentligt går
              bra, och det gäller utvidgningsprocessen över huvud taget. Den
              är mer krävande nu för de olika länder som förhandlar, vill börja
              förhandla eller är kandidatländer eftersom avståndet mellan dem
              och unionen är större i olika avseenden. Vi har kanske dessutom
              lärt oss en del läxor av erfarenheterna med Bulgarien och Rumänien
              som gör att vi kanske är lite striktare inte bara när det gäller
              att de ska förändra lagar och regler utan också när det gäller
              att de ska visa att de kan tillämpa de förändrade lagarna och
              reglerna.
            </seg>
            <seg n="08c0ce4c">
              Den turkiska processen är en av de största och allra viktigaste
              av dessa reformprocesser. I allt väsentligt går det framåt, men
              sedan har vi blockeringar inom Europeiska unionen vad gäller olika
              kapitel som klart komplicerar det hela icke oväsentligt.
            </seg>
          </u>
          <note type="speaker" n="71335090">
            Anf. 103 MATS JOHANSSON (M):
          </note>
          <u who="mats_johansson_108f17" xml:id="i-eacbf5d94ab6505e-0" n="2d891cd5">
            <seg n="6b0e1502">
              Herr talman! Jag tackar för svaret. I ljuset av det sagda undrar
              jag hur utrikesministern ser på framstegen när det gäller just
              mänskliga rättigheter i Turkiet och de pågående massprocesserna
              mot kurder framför allt. Den eländiga § 301 om förtal av turkiskheten
              har också drabbat en kurdisk människorättskämpe som förra året
              höll föredrag för oss i detta hus om just detta. En av åtalspunkterna
              mot honom är just att han har förtalat Turkiet i detta hus.
            </seg>
          </u>
          <note type="speaker" n="d7e6b7c1">
            Anf. 104 Utrikesminister CARL BILDT (M):
          </note>
          <u who="unknown" xml:id="i-d06f421d201d2f46-16" n="e745b1ec">
            <seg n="b094e962">
              Herr talman! Detta är en del av den förändringsprocess som pågår
              i Turkiet där man går bort från en äldre extremkemalistisk definition
              av vad Turkiet är, där kurdiskhet över huvud taget icke fick förekomma,
              till en mer modern europeisk definition av en nation. Det kurdiska
              språket är nu tillåtet. Den kurdiska identiteten är erkänd, men
              det finns kvarvarande strukturer som kämpar mot detta.
            </seg>
            <seg n="392267c7">
              En begränsad konstitutionell förändring har genomförts nu efter
              en folkomröstning och efter en betydande diskussion som tar upp
              en del av de här problemen. Men Turkiet behöver en helt ny författning
              som ersätter den gamla författningen från början av 1980-talet
              som tillkom under en militärdiktatur. Det är vår förhoppning att
              det arbetet inte bara ska accelerera utan fullföljas relativt
              snabbt efter det parlamentsval som man räknar med att hålla i
              början av juni.
            </seg>
          </u>
          <note n="456bae88">
            Utbildningskrav för dagbarnvårdare
          </note>
          <note type="speaker" n="aac43459">
            Anf. 105 ANNIKA ECLUND (KD):
          </note>
          <u who="annika_eclund_8dbf9a" xml:id="i-f8ece7f5acaf3b3f-0" n="cc19d0bf">
            <seg n="8acfb60c">
              Herr talman! Jag har en fråga som riktar sig till statsrådet
              Nyamko Sabuni. Frågan gäller statsrådets uttalande om att det
              ska finnas en rad nya skrivningar i den nya skollagen om vilka
              krav som ska ställas på verksamheter som inte är förskola och
              att detta skulle ha fått ett helt eget avsnitt i den nya skollagen.
              Är det så? Jag har svårt att hitta den här skrivningen.
            </seg>
            <seg n="3353c9d3">
              När det gäller de så kallade dagmammornas utbildning eller erfarenhet
              sägs det att de ska ha en utbildning med inriktning mot barn eller
              erfarenhet av att arbeta med barn i de åldrar som gäller. Den
              nya lagtexten är således exakt likadan som tidigare. Den nämner
              fortfarande utbildning eller erfarenhet. Med nu gällande lag kan
              man tolka detta så att erfarenhet av egna barn skulle vara tillräckligt.
              Eftersom paragrafen inte ändrats i lagförslaget är den väl densamma
              som förut.
            </seg>
          </u>
          <note type="speaker" n="180e6338">
            Anf. 106 Statsrådet NYAMKO SABUNI (FP):
          </note>
          <u who="unknown" xml:id="i-d06f421d201d2f46-17" n="e745b1ec">
            <seg n="431f7196">
              Herr talman! Tack för frågan! Den här diskussionen har pågått
              ett tag nu. Jag vet inte riktigt var missförståndet har uppstått
              någonstans. I den nya skollagen kommer all barnomsorgsverksamhet
              som inte är förskola att få egna paragrafer och egna lagar. Precis
              som Annika Eclund säger har den tidigare lagen ställt krav på
              utbildning eller erfarenhet i paragrafen. Sedan har det inte funnits
              motivtexter, det vill säga propositionstexter, som berättar vad
              erfarenhet av barn betyder. I det här fallet förtydligar vi motivtexterna
              och säger att erfarenhet av barn betyder att man ska ha arbetat
              med barn.
            </seg>
            <seg n="82c4a016">
              Jag är inte alls orolig. Den kvalitet som finns i dagens barnomsorg
              utanför förskolan håller hög kvalitet. De flesta, jag tror det
              är över 70 procent, är utbildade och övriga har erfarenhet av
              att arbeta med barn. För mig är det viktigt att vi fortsätter
              att värna den kvaliteten. Som ni känner till har vi infört en
              barnomsorgspeng, och jag vill inte att den ska användas på ett
              sätt som urholkar kvaliteten i den övriga barnomsorgen.
            </seg>
          </u>
          <note type="speaker" n="d9f40a49">
            Anf. 107 ANNIKA ECLUND (KD):
          </note>
          <u who="annika_eclund_8dbf9a" xml:id="i-f8ece7f5acaf3b3f-1" n="cc19d0bf">
            <seg n="82c0d86f">
              Herr talman! Jag tackar för svaret från statsrådet. För oss kristdemokrater
              är det viktigt att stärka familjernas valfrihet. Vi vill värna
              den barnomsorg som ges av dessa kloka, kärleksfulla och kompetenta
              dagmammorna. De har erfarenhet av barn, och många har dessutom
              pedagogisk utbildning. Barnen får vistas i en lugnare miljö än
              förskolan. De blir sedda och bekräftade. Det är ett omsorgsalternativ
              som efterfrågas av föräldrarna.
            </seg>
            <seg n="5105b239">
              Min fråga är: Kommer barnomsorgspengen fortsättningsvis att kunna
              utnyttjas av dessa av många efterfrågade och kompetenta dagmammor?
            </seg>
          </u>
          <note type="speaker" n="248c71a5">
            Anf. 108 Statsrådet NYAMKO SABUNI (FP):
          </note>
          <u who="unknown" xml:id="i-d06f421d201d2f46-18" n="e745b1ec">
            <seg n="8f055902">
              Herr talman! Vi har infört en barnomsorgspeng just för att vi
              tror på familjernas valfrihet. Vi vill gärna att familjer ska
              välja den barnomsorg som de anser passar deras barn bäst. Nu går
              majoriteten av svenska barn i den allmänna förskolan, men det
              finns fortfarande drygt 20 000 barn som går i andra alternativ.
              För dem är det vikigt att de alternativen finns. Det är jätteviktigt
              att vi nu förstärker valfriheten med en barnomsorgspeng. Jag menar
              också att det är viktigt att skattefinansierad verksamhet håller
              hög kvalitet. Då kan vi inte bara ha tillsyn av barn, utan det
              måste kombineras med pedagogiska inslag. Det kan man inte alltid
              erbjuda om man inte har utbildning eller erfarenhet av att arbeta
              med barn. Jag tror att det är viktigt att vi är tydliga med att
              det inte räcker med att bara vara förälder. Det ungefär det som
              är budskapet i artikeln som hänvisas till.
            </seg>
            <seg n="0c999cb9">
              Fredsprocessen i Mellanöstern
            </seg>
          </u>
          <note type="speaker" n="99c38f0c">
            Anf. 109 ROGER HADDAD (FP):
          </note>
          <u who="roger_haddad_de36c7" xml:id="i-6f14cb08c63c20eb-0" n="29515718">
            <seg n="35ed6ebe">
              Herr talman! Jag har en fråga till utrikesministern angående
              Mellanöstern.
            </seg>
            <seg n="b2217ac5">
              För någon vecka sedan fick vi ta del av informationen att USA
              inte längre kräver ett stopp för bosättningsplanerna i Israel.
              Det har föranlett mörka uttalanden av president Abbas. Jag hörde
              en radiointervju med utrikesministern där han sade ungefär att
              vi inte har någon fred och, som han uttryckte det, inte så mycket
              till process heller. Man blir därför lite bekymrad.
            </seg>
            <seg n="8086634c">
              Jag vill gärna veta vad utrikesministerns bedömning är i dag,
              efter mötet i måndags.
            </seg>
          </u>
          <note type="speaker" n="12b92bbe">
            Anf. 110 Utrikesminister CARL BILDT (M):
          </note>
          <u who="unknown" xml:id="i-d06f421d201d2f46-19" n="e745b1ec">
            <seg n="be66d772">
              Herr talman! Vi hade rätt inträngande diskussioner om detta i
              den europeiska utrikesministerkretsen, i EU-utrikesministerkretsen
              för att vara korrekt, i måndags. Det slutade med att vi antog
              ett mycket klart uttalande om fredsprocessen, eller avsaknaden
              av en sådan, i Mellanöstern. Det baserar sig mycket tydligt på
              det som vi antog under det svenska ordförandeskapet i december
              förra året och som nu är den kanoniska europeiska texten på detta
              område.
            </seg>
            <seg n="196867b8">
              Utvecklingen sedan dess har varit att Arabförbundets fredskommitté
              haft sammanträde i Kairo i dag och förklarat att de inte ser något
              utrymme för fredsförhandlingar i det läge som är nu, innan de
              har garantier för att Israel är berett att lägga fram mer realistiska
              förslag.
            </seg>
            <seg n="1956a200">
              Det förefaller som om arabländerna nu kommer att ta frågan till
              FN:s säkerhetsråd för att på ett eller annat sätt där försöka
              få fastställt de parametrar som kan göra det möjligt att återuppta
              direkta fredsförhandlingar mellan Israel och de palestinska företrädarna.
              Det är det vi självfallet eftersträvar.
            </seg>
          </u>
          <note type="speaker" n="3ff813ba">
            Anf. 111 ROGER HADDAD (FP):
          </note>
          <u who="roger_haddad_de36c7" xml:id="i-6f14cb08c63c20eb-1" n="29515718">
            <seg n="29267f80">
              Herr talman! Jag vill tacka utrikesministern för svaret. Vi får
              hoppas att frågan inte dör. Många är engagerade i frågan, och
              jag vet att utrikesministern själv är väldigt engagerad i den.
            </seg>
            <seg n="3e00cd0e">
              När man tar del av de senaste amerikanska kommentarerna verkar
              de ha stora förhoppningar på just EU. Jag vill avslutningsvis
              fråga om det kommer fler initiativ från svenskt håll eftersom
              USA trots allt anser att inte bara Arabförbundet utan också EU
              kan spela en mycket viktig roll i frågan.
            </seg>
          </u>
          <note type="speaker" n="9bc316a1">
            Anf. 112 Utrikesminister CARL BILDT (M):
          </note>
          <u who="unknown" xml:id="i-d06f421d201d2f46-20" n="e745b1ec">
            <seg n="75394d49">
              Herr talman! Europeiska unionen spelar en viktig roll i olika
              delar av detta, något som vi inte ska underskatta betydelsen av.
              Vi har tagit nya initiativ när det gäller Gazafrågan där vi steg
              för steg vill häva blockaden helt och hållet. Vi har gjort vissa
              framsteg vad gäller den israeliska inställningen, men we are not
              there yet . Vi fortsätter med det arbetet.
            </seg>
            <seg n="9ce01e49">
              Det andra som vi fokuserar mycket på är att hjälpa till med det
              palestinska statsbyggandet. Det är de europeiska länderna som
              huvudsakligen stöttar premiärminister Salam Fayyad i hans hittills
              mycket framgångsrika arbete för att få en fungerande palestinsk
              statsbildning. Än så länge gäller det endast Västbanken, men det
              kommer att utsträckas till Gaza hoppas vi inom en inte alltför
              avlägsen framtid. Det skapar viktiga byggklossar för den fredsprocess
              som vi sedan inom ramen för kvartetten, som kommer att ha ett
              möte inom kort, självfallet försöker stimulera.
            </seg>
            <seg n="45edd61b">
              Skatten på diesel
            </seg>
          </u>
          <note type="speaker" n="b109e944">
            Anf. 113 CHRISTINA KARLSSON (S):
          </note>
          <u who="unknown" xml:id="i-64863d9f10b9b480-0" n="e745b1ec">
            <seg n="5b6aca92">
              Herr talman! Jag har en fråga till näringsministern.
            </seg>
            <seg n="f480aa3b">
              I januari höjs skatten på diesel med 25 öre och vid årsskiftet
              2012/13 med ytterligare 25 öre, alltså en sammantagen skattehöjning
              med 50 öre under mandatperioden. Många väljare har nog sett den
              borgerliga regeringen som en garant för att detta inte ska ske,
              men det var beslutat redan 2009.
            </seg>
            <seg n="98d1e890">
              Näringsministern var i valrörelsen mycket kritisk till det rödgröna
              förslaget till drivmedelsskattehöjningar och lovade att det inte
              skulle bli några ytterligare höjningar under mandatperioden eftersom
              det kunde drabba till exempel transportnäringen hårt.
            </seg>
            <seg n="2f29bf20">
              Min fråga till näringsministern är: Hur kommer höjningen av dieselskatten
              med 50 öre att påverka transportnäringen?
            </seg>
          </u>
          <note type="speaker" n="2e69539e">
            Anf. 114 Närings- och energiminister MAUD OLOFSSON (C):
          </note>
          <u who="maud_olofsson_73732a" xml:id="i-80cbf11c0de5b185-4" n="1d2d86ab">
            <seg n="db2519fe">
              Herr talman! Jag tackar för frågan. Eftersom jag var väldigt
              aktiv i valrörelsen i just denna fråga är det bra att jag får
              svara på den. Vi var nämligen mycket tydliga med att det redan
              fanns fattade beslut som skulle leda till skattehöjningar. Det
              var därför vi avfärdade De rödgrönas förslag att lägga på ytterligare
              skattehöjningar.
            </seg>
            <seg n="79d573a2">
              Den stora diskussionen beträffande transportnäringen handlade
              om kilometerskatten. Det fanns alltså ett förslag från De rödgröna
              om dieselskattehöjning, en kraftig sådan, och om kilometerskatt.
            </seg>
            <seg n="f044fe55">
              Vi har använt koldioxidskatten som ett sätt att minska koldioxidutsläppen.
              Nyligen fick vi en rapport från Naturvårdsverket om att vi minskat
              utsläppen med 17 miljoner ton sedan vi införde koldioxidskatten.
              Vi har också gjort en annan viktig sak, nämligen sänkt inkomstskatterna.
              Ska man kunna minska utsläppen och göra det möjligt för människorna
              att vara miljövänliga måste man skatteväxla. Det är det som regeringen
              har satsat på, och det var det som De rödgröna inte ville göra.
            </seg>
          </u>
          <note type="speaker" n="77cbece6">
            Anf. 115 CHRISTINA KARLSSON (S):
          </note>
          <u who="unknown" xml:id="i-64863d9f10b9b480-1" n="e745b1ec">
            <seg n="1e618e82">
              Herr talman! Jag får tacka för svaret.
            </seg>
            <seg n="6e3359de">
              Min följdfråga är om näringsministern tycker att hon och den
              borgerliga alliansen var tydliga i valrörelsen med att skattehöjningen
              redan var beslutad och skulle införas. Min uppfattning är att
              många inte riktigt förstod det. Inte heller tycker jag att det
              pågick någon större debatt om den redan beslutade skattehöjningen.
            </seg>
          </u>
          <note type="speaker" n="a652dbc6">
            Anf. 116 Närings- och energiminister MAUD OLOFSSON (C):
          </note>
          <u who="maud_olofsson_73732a" xml:id="i-80cbf11c0de5b185-5" n="1d2d86ab">
            <seg n="18726add">
              Herr talman! Det vill jag påstå att vi var. Det var precis det
              svar vi gav när vi diskuterade detta. Vi ville inte lägga på något
              ytterligare utan meddelade att vi redan hade fattat ett antal
              beslut som skulle komma att fasas in under mandatperioden. Vi
              tyckte inte att det behövdes mer. Det var dels av ekonomiska skäl
              vi ville inte belasta kunder, konsumenter, mer än så dels för
              att vi tack vare dessa skattehöjningar lyckats få ned koldioxidutsläppen
              som ju är det yttersta målet med allt detta.
            </seg>
            <seg n="0158622e">
              Jag minns den diskussionen mycket väl. Det var då jag hade en
              debatt med Maria Wetterstrand. Vi redogjorde, ton för ton, hur
              vi ska minska utsläppen medan oppositionen talade om hur man skulle
              göra stora utsläppsminskningar men förmådde inte tala om hur dessa,
              liksom klimatförbättringar, skulle åstadkommas.
            </seg>
            <seg n="a2b498cf">
              När det handlar om klimatet är det till syvende och sist bara
              det man gör som spelar roll, inte vad man säger.
            </seg>
            <seg n="53346eb3">
              Jämställdhet på forskningsområdet
            </seg>
          </u>
          <note type="speaker" n="9b0e1756">
            Anf. 117 AMINEH KAKABAVEH (V):
          </note>
          <u who="amineh_kakabaveh_2a4ff8" xml:id="i-473301fd6127c2df-0" n="8ae409bd">
            <seg n="c3e70f9e">
              Herr talman! Enligt den nya rapporten från Delegation för jämställdhet
              i högskolan sorteras kvalificerade kvinnliga forskare bort inom
              excellensforskningen. Inom naturvetenskap och medicin får kvinnorna
              bara 12,7 procent av medlen för excellensforskning.
            </seg>
            <seg n="a832c4c3">
              Ett tydligt problem är att det är äldre män, 90 procent av männen
              är i 75-årsåldern, som bedömt ansökningarna. De har rankat manliga
              forskare högre, trots att det finns kvinnor som har bättre meriter,
              liksom yngre manliga forskare som förmodligen har intressantare
              frågeställningar.
            </seg>
            <seg n="aa091621">
              Detta är en backlash för feminismens landvinningar i Sverige.
              Min fråga är därför: Vad kommer regeringen att göra för att förbättra
              och rätta till denna situation, framför allt så att bedömningsgrupperna
              ska avspegla verkligheten vid intagning av forskare till högskolorna?
            </seg>
          </u>
          <note type="speaker" n="cb176312">
            Anf. 118 Statsrådet NYAMKO SABUNI (FP):
          </note>
          <u who="unknown" xml:id="i-d06f421d201d2f46-21" n="e745b1ec">
            <seg n="a5b8ae6f">
              Herr talman! Jag tackar Amineh Kakabaveh för den mycket viktiga
              frågan.
            </seg>
            <seg n="2c269b10">
              Vi säger ofta att vi kommit långt när det gäller jämställdhet,
              och det är väl sant jämfört med många andra länder, men vi kan
              konstatera att det fortfarande finns mycket kvar att göra. För
              att komma åt de orättvisor som finns beroende på kön är det viktigt
              att vi har kunskap.
            </seg>
            <seg n="0aa83376">
              Den rapport som Amineh Kakabaveh hänvisar till är beställd av
              Delegation för jämställdhet i högskolan. Den tillsattes av regeringen
              under den förra mandatperioden för att vi misstänkte att det finns
              orättvisor inom högre utbildning, och vi behöver veta mer om vad
              det rör. Delegationen ska också lämna svar på hur vi kan komma
              till rätta med orättvisorna.
            </seg>
            <seg n="688e6465">
              Nu kan jag bara hänvisa till delegationen att faktiskt dra egna
              slutsatser utifrån den rapport som nu levereras, och sedan kommer
              jag att välkomna delegationens utredning när den är klar och se
              vilka förslag som läggs fram för att vi ska komma till rätta med
              forskningsmedlen till excellenta forskningsmiljöer, alltså att
              de även kommer kvinnorna till del.
            </seg>
          </u>
          <note type="speaker" n="5088d744">
            Anf. 119 AMINEH KAKABAVEH (V):
          </note>
          <u who="amineh_kakabaveh_2a4ff8" xml:id="i-473301fd6127c2df-1" n="8ae409bd">
            <seg n="bb6e430e">
              Herr talman! Det är bra att ministern och regeringen är medvetna
              om problemet. Det är uppenbart att kvinnorna särbehandlas. Kvaliteten
              i forskarvärlden förknippas med män. Meriterna är männens. Det
              är de som ska kunna forska vidare och kliva uppåt på karriärstegen.
            </seg>
            <seg n="baebc38b">
              Vi har många kvinnor som inte vågar ta för sig eftersom det inte
              är kvinnor som väljer kvinnor utan män som väljer män. Nu har
              Delegation för jämställdhet lagt fram rapporten och visat på problemet,
              som vi alltså måste åtgärda. Vad kan regeringen göra? Situationen
              förelåg redan under den förra mandatperioden och det kommer att
              vara så även i fortsättningen om vi inte gör någonting nu.
            </seg>
          </u>
          <note type="speaker" n="52549f87">
            Anf. 120 Statsrådet NYAMKO SABUNI (FP):
          </note>
          <u who="unknown" xml:id="i-d06f421d201d2f46-22" n="e745b1ec">
            <seg n="7e5faa33">
              Herr talman! Vad jag försökte säga är att delegationen har beställt
              en rapport av en professor, som nu har lagt fram sitt resultat.
              Men delegationen har ännu inte dragit några slutsatser av den
              rapport de beställt in för att kunna slutföra sin utredning. Jag
              kommenterar inte den enskilda rapporten som delegationen har beställt.
              Jag har noterat den och kommer att ta del av den, men vad jag
              väntar på är delegationens utredning, och jag utgår från att där
              kommer att finnas delegationens slutsatser och förslag på hur
              vi ska komma till rätta med problemet. Innan dess har jag inget
              annat svar att ge till Amineh Kakabaveh. Vi kommer att bereda
              utredningen när den väl är inlämnad till regeringen, och det görs
              någon gång i början på nästa år.
            </seg>
            <seg n="58e187ca">
              Subventioner till kärnkraften
            </seg>
          </u>
          <note type="speaker" n="b70945ea">
            Anf. 121 LISE NORDIN (MP):
          </note>
          <u who="lise_nordin_7a122f" xml:id="i-eb16573ec92800b9-0" n="ebe9066c">
            <seg n="554c31a7">
              Herr talman! Våren 2009 slöt allianspartierna en energiöverenskommelse.
              I den fastslogs att inga statliga subventioner ska ges till kärnkraften,
              vare sig direkta eller indirekta subventioner. Miljöpartiet de
              gröna välkomnar denna ambition. Kärnkraften är ett osäkert energislag
              som måste betala sina egna kostnader.
            </seg>
            <seg n="f8be02fd">
              Centerpartiet har argumenterat för att ett villkor för att tillåta
              ny kärnkraft är att den inte ska ges några nya subventioner. Ett
              enigt näringsutskott har uttalat samma ambition, nämligen att
              reaktorerna måste stå på egna ben, att begreppet subventioner
              ska definieras och att regeringen ska återkomma till riksdagen
              med förslag till lagstiftning eller andra åtgärder som tydliggör
              att inga subventioner kommer att ges.
            </seg>
            <seg n="b5f44b3b">
              Nu vid årsskiftet träder den nya lagstiftningen som tillåter
              nya kärnkraftsreaktorer i kraft, men regeringen har ännu inte
              presenterat de åtgärder som kommer att garantera att kärnkraften
              inte ges några subventioner.
            </seg>
            <seg n="d8edfd09">
              Min fråga till energiminister Maud Olofsson är därför om hon
              och regeringen har bytt ståndpunkt i frågan om att kärnkraften
              inte ska ges några subventioner.
            </seg>
          </u>
          <note type="speaker" n="c8d72b66">
            Anf. 122 Närings- och energiminister MAUD OLOFSSON (C):
          </note>
          <u who="maud_olofsson_73732a" xml:id="i-80cbf11c0de5b185-6" n="1d2d86ab">
            <seg n="fe0641a9">
              Herr talman! Det korta svaret är nej. Det är klart att beslutet
              står fast. Det är den överenskommelse som vi har slutit mellan
              de fyra allianspartierna, och det är också det som riksdagen har
              fattat beslut om. Jag tror att det är tydligt också för övriga
              partier i riksdagen vad vi tycker.
            </seg>
            <seg n="bd607c4f">
              Vi ställer också ökade krav på kraftbolagen att betala för säkerheten
              kring kärnkraftsverken, så det är två delar som här kommer till.
            </seg>
            <seg n="4ac7ab67">
              Det här beslutet togs i maj. Jag vill bara påminna om att det
              har varit en valrörelse därefter. Jag tror att många har ägnat
              sig åt annat än att skriva propositioner.
            </seg>
            <seg n="eac331c4">
              Vi bereder frågan i Regeringskansliet. Men låt mig vara alldeles
              tydlig: Det råder ingen som helst tvekan om var vi står i frågan
              om subventioner till kärnkraften. Det ska inte vara några subventioner
              till kärnkraften, och det står fast i överenskommelsen och riksdagsbeslutet.
            </seg>
          </u>
          <note type="speaker" n="e7466d5b">
            Anf. 123 LISE NORDIN (MP):
          </note>
          <u who="lise_nordin_7a122f" xml:id="i-eb16573ec92800b9-1" n="ebe9066c">
            <seg n="7b6c1b7d">
              Herr talman! Det gläder mig stort att energiministern och regeringen
              kvarstår vid ståndpunkten att kärnkraften inte ska få några subventioner.
              Problemet är att regeringen nu inför en lagstiftning som innebär
              att kärnkraften inte behöver stå på egna ben, fastän man hade
              chansen att tydligt avskaffa dessa subventioner.
            </seg>
            <seg n="9ad25062">
              Det ekonomiska ansvaret är i praktiken begränsat, eftersom ansvarsbeloppet
              för ägaren är satt till endast ungefär en tiondel av vad regeringens
              egen utredning sade skulle kunna bli kostnaden om vi får en allvarlig
              olycka i Sverige. Dessutom öppnar regeringens förslag för att
              staten ska gå in som borgenär när försäkringsbolag inte kan eller
              vill försäkra kärnkraften. Detta är enligt EU:s definition en
              tydlig subvention.
            </seg>
            <seg n="9536014e">
              Vid sidan av ett krig är en radiologisk kärnkraftsolycka den
              mest allvarliga händelse vi kan föreställa oss, både när det gäller
              lidande och när det gäller ekonomiska konsekvenser. Allvaret i
              en sådan händelse måste speglas i villkoren, och det måste vara
              det som driver verksamheten som tar det fulla ansvaret. Min följdfråga
              är därför om energiministern avser att avskaffa de här subventionerna.
            </seg>
          </u>
          <note type="speaker" n="95c1f720">
            Anf. 124 Närings- och energiminister MAUD OLOFSSON (C):
          </note>
          <u who="maud_olofsson_73732a" xml:id="i-80cbf11c0de5b185-7" n="1d2d86ab">
            <seg n="a678c018">
              Herr talman! När det gäller kärnkraftsbolagens ansvar för säkerheten
              följer vi de konventioner som vi har undertecknat. Vi har inte
              gått lika långt som i Tyskland av det enkla skälet att vi har
              en aktiebolagslag som reglerar hur vi får bete oss i det här landet.
            </seg>
            <seg n="b1b682a8">
              Vi kommer inte att ge några övriga subventioner. Det är det riksdagsbeslut
              som finns. Om vi sedan behöver göra något ytterligare och förstärka
              det hela är en beredningsprocess som pågår.
            </seg>
            <seg n="3f508600">
              Jag vill också säga att det än så länge inte finns något projekt
              att ta ställning till. Man kan nog förutse att det kommer att
              ta ett tag innan det kommer konkreta förslag om att bygga ny kärnkraft.
              Det är alltså ingen ko på isen för regeringen i det avseendet.
            </seg>
            <seg n="0c936ce9">
              Återigen: Vi kommer inte att ge några subventioner till att bygga
              kärnkraft. Det ligger i energiöverenskommelsen. Nu bygger vi snarare
              förnybart vindkraft, bioenergi och annat vilket är väldigt bra.
            </seg>
            <seg n="5b80c486">
              Beräkningen av fusk med bidrag och ersättningar
            </seg>
          </u>
          <note type="speaker" n="d46e4a54">
            Anf. 125 HANNAH BERGSTEDT (S):
          </note>
          <u who="hannah_bergstedt_f52eef" xml:id="i-6cc2026a496b4a89-0" n="0b523518">
            <seg n="6835e94a">
              Herr talman! Tre av fyra svenskar tror att fusk med bidrag eller
              ersättningar är ganska eller mycket omfattande. Regeringsföreträdare,
              däribland Ulf Kristerssons företrädare, har pratat en hel del
              om problemet med överutnyttjande och fusk i bland annat sjukförsäkringen.
              De siffror som har använts i debatten om överutnyttjande har även
              omfattat de felaktiga utbetalningar som Försäkringskassan själv
              har stått för. I praktiken visar det sig att det verkliga fusk
              som Försäkringskassan har hittat motsvarar endast 0,004 procent
              av allt som betalas ut i socialförsäkringar.
            </seg>
            <seg n="06a36c96">
              Problemet med överutnyttjande var ett av de argument som regeringen
              använde i sin argumentation för att förändra sjukförsäkringen.
              Min fråga lyder: Anser statsrådet att de siffror som används och
              det fokus som har funnits har haft relevans i förhållande till
              den faktiska omfattningen av problemet?
            </seg>
          </u>
          <note type="speaker" n="c264c0d1">
            Anf. 126 Statsrådet ULF KRISTERSSON (M):
          </note>
          <u who="unknown" xml:id="i-d06f421d201d2f46-23" n="e745b1ec">
            <seg n="9a182013">
              Herr talman! Vi har aldrig motiverat nödvändiga förändringar
              i socialförsäkringssystemet med att det är fusk som ligger bakom
              de höga svenska sjuktalen. Man ska diskutera detta på ett seriöst
              sätt. Det är klart att det finns fusk och missbruk det kommer
              det alltid att finnas i alla stora bidragssystem, men det finns
              goda skäl att undvika att det blir för stort. Ett centralt skäl
              är att om vi ställer rimliga krav på att människor ska göra allt
              de kan för att försörja sig själva kan vi inte samtidigt betala
              ut pengar till människor som inte är berättigade till ersättning.
            </seg>
            <seg n="630c8b37">
              Det finns ett mått av felaktighet och fusk. Jag minns från min
              tidigare tillvaro som socialborgarråd att vi då vi undersökte
              detta när det gällde socialbidrag fann att det varierade mellan
              eget fel i handläggning hos myndigheten och avsiktligt fusk hos
              de sökande. Vi har aldrig motiverat själva förändringarna med
              detta.
            </seg>
          </u>
          <note type="speaker" n="08c8c16b">
            Anf. 127 HANNAH BERGSTEDT (S):
          </note>
          <u who="hannah_bergstedt_f52eef" xml:id="i-6cc2026a496b4a89-1" n="0b523518">
            <seg n="b450839a">
              Herr talman! Jag förstår att jag och statsrådet inte delar bilden
              av detta. Den som har tillgång till Internet eller ett bibliotek
              och vill läsa tidningar kan finna den argumentation som har förekommit.
            </seg>
            <seg n="d09862d8">
              Det vi delar är naturligtvis en vilja att se till att människor
              ska komma tillbaka från sjukskrivningar, men vi delar inte tron
              att människor blir friskare genom att de blir utförsäkrade.
            </seg>
            <seg n="3de27ea1">
              Bilden av överutnyttjandet av sjukförsäkringen har i alla fall
              uppenbarligen påverkat folkets förtroende för systemet och för
              sina medmänniskor. Det är bara en bråkdel av alla anmälningar
              om fusk till Försäkringskassan som lämnas in av privatpersoner
              som bedöms vara fusk, och ännu färre leder till en fällande dom.
              Vad anser Ulf Kristersson att regeringen har för ansvar för att
              förändra den här bilden och återställa förtroendet för försäkringssystemen
              hos det svenska folket?
            </seg>
          </u>
          <note type="speaker" n="1066ade8">
            Anf. 128 Statsrådet ULF KRISTERSSON (M):
          </note>
          <u who="unknown" xml:id="i-d06f421d201d2f46-24" n="e745b1ec">
            <seg n="ea86347a">
              Herr talman! Jag delar nog den grundsyn som jag tycker skymtar
              bakom frågan, nämligen att det är helt centralt att det finns
              god auktoritet och legitimitet i våra försäkringssystem, inklusive
              de processer som äger rum efter att beslut har fattats. Det är
              helt avgörande. Om man inte har det kommer människor som på goda
              grunder ska få ersättning att ifrågasättas, och människor som
              inte ska få ersättning kommer att göra allt de kan för att få
              ut ersättning. Så kan vi inte ha det i ett fungerande system.
            </seg>
            <seg n="2c261003">
              Jag tror att det är jätteviktigt att inse att i ju högre grad
              en omfattande sjukfrånvaro med tillhörande ersättning inte styrks
              av att människor verkligen är sjuka och omöjligen kan komma tillbaka
              till eget arbete, desto mer kommer misstanken att florera att
              människor får ersättning som de inte borde få. Det är ett stort
              problem för dem som verkligen ska ha ersättning, och det är också
              en anledning för mig att göra allt jag kan för att komma till
              rätta med de problemen.
            </seg>
            <seg n="eb5fab9c">
              Handlingsplan för de kulturella och kreativa näringarna
            </seg>
          </u>
          <note type="speaker" n="d5ff7fa5">
            Anf. 129 OLOF LAVESSON (M):
          </note>
          <u who="olof_lavesson_4b94d7" xml:id="i-8d4e0c2ae65b9386-0" n="85efa59b">
            <seg n="6ba96c04">
              Herr talman! Min fråga riktar sig till näringsminister Maud Olofsson.
              För 50 år sedan var de största företagen i världen råvaruleverantörer
              och tillverkningsföretag. Så är det inte längre. De största företagen
              i dag är de som producerar och distribuerar upplevelser: Microsoft,
              Disney, Viacom och Apple är exempel.
            </seg>
            <seg n="fa248c4d">
              Med sina sex miljoner anställda svarar de kulturella och kreativa
              näringarna för 2,6 procent av EU:s bnp. Vi lägger i dag mer pengar
              på upplevelse och konsumtion är vi gör på bostad och uppvärmning.
            </seg>
            <seg n="7175c6f9">
              Herr talman! År 2009 fattade regeringen beslut om en handlingsplan
              för de kulturella och kreativa näringarna. Syftet var att skapa
              bättre förutsättningar för entreprenörer och företag att utveckla
              sina affärsidéer.
            </seg>
            <seg n="82979f38">
              Några av de åtgärder man pekade på är förbättrad rådgivning,
              satsningar på inkubatorer, mäklartjänster mellan kreatörer och
              finansiärer och förbättrad statistik och kompetensutveckling.
              Med rätta välkomnades detta av många.
            </seg>
            <seg n="4f648100">
              Jag vill fråga näringsministern vad som har hänt sedan beslutet
              fattades och om näringsministern kan peka på några konkreta förändringar
              som har kommit ur handlingsplanen.
            </seg>
          </u>
          <note type="speaker" n="7b6b5571">
            Anf. 130 Närings- och energiminister MAUD OLOFSSON (C):
          </note>
          <u who="maud_olofsson_73732a" xml:id="i-80cbf11c0de5b185-8" n="1d2d86ab">
            <seg n="b499e0d2">
              Herr talman! Tack så mycket för frågan! Det har hänt ganska mycket
              sedan vi satte i gång det arbetet. Vi har anslagit drygt 70 miljoner
              kronor till den delen. Vi har inrättat ett råd som har haft ett
              antal sammanträden och som består av personer från den kreativa
              sektorn: musik, reklambranschen och andra delar.
            </seg>
            <seg n="dee0de5a">
              Vi har inrättat inkubatorer. I dag har regeringen fattat ytterligare
              ett beslut för att bygga ut den verksamheten. Vi har gett ett
              uppdrag att förbättra entreprenörskapskunnandet i utbildningen
              så att många som jobbar inom dessa sektorer får bättre kunskap.
            </seg>
            <seg n="4cec8a95">
              Vi jobbar också med mäklarfunktioner för att se hur vi kan jobba
              med de kulturella och kreativa sektorerna och se till att mäkla
              dem till olika kunder.
            </seg>
            <seg n="20d7d0f1">
              Vi jobbar med kompetensutveckling i myndigheterna. Det har varit
              en viktig del, eftersom många av dessa myndigheter kan de traditionella
              näringarna bättre än vad de kan de kulturella och kreativa näringarna.
            </seg>
            <seg n="13067d94">
              Vi har inrättat någonting som heter Verksamt.se för företag som
              startar sin verksamhet inom dessa näringar. Jag återkommer i mitt
              nästa svar med några fler saker.
            </seg>
          </u>
          <note type="speaker" n="f92397ef">
            Anf. 131 OLOF LAVESSON (M):
          </note>
          <u who="olof_lavesson_4b94d7" xml:id="i-8d4e0c2ae65b9386-1" n="85efa59b">
            <seg n="b1f15688">
              Herr talman! Jag vill tacka näringsministern för svaret. Detta
              är viktiga frågor för både Sverige som nation och den regionala
              tillväxten, och det gäller inte minst i min egen valkrets i Malmö.
            </seg>
            <seg n="96f412c1">
              Där bildades för några år sedan företaget Polar Rose som fick
              erkännande för sin teknik för ansiktsigenkänning som används mycket
              i sociala medier. Tidigare i år köptes det upp av Apple. När jag
              skulle besöka företaget fanns det bara en person kvar. De andra
              var flyttade till Kalifornien.
            </seg>
            <seg n="615bfa96">
              Ett annat och betydligt större Malmöföretag är TAT, eller The
              Astonishing Tribe. Dess användargränssnitt finns i dag i ungefär
              en halv miljard mobiltelefoner. Även det har köpts upp, och denna
              gång av det kanadensiska Research In Motion, mest känd för sina
              Blackberrytelefoner. I det här fallet kommer man dock att stanna
              i regionen och diskuterar nu nyanställning.
            </seg>
            <seg n="5ce0646d">
              Det är viktigt att vi skapar förutsättningar för dessa företag
              att inte bara starta utan också växa här. Att regeringen erkänner
              och satsar på de nya näringarna är oerhört viktigt. Jag undrar
              om näringsministern kan säga någonting om vad man hoppas kunna
              göra framöver för att värna dessa nya näringar.
            </seg>
          </u>
          <note type="speaker" n="bd7c4003">
            Anf. 132 Närings- och energiminister MAUD OLOFSSON (C):
          </note>
          <u who="maud_olofsson_73732a" xml:id="i-80cbf11c0de5b185-9" n="1d2d86ab">
            <seg n="15841121">
              Herr talman! Jag nämner alla dessa åtgärder eftersom jag ser
              att det är många olika behov som vi måste möta. Inkubatorerna
              möter ett behov, kompetensutveckling i våra myndigheter ett helt
              annat behov, och det är likadant med rådgivning och sådant.
            </seg>
            <seg n="438457fb">
              Vi har också tittat på detta med design och innovation. Kopplat
              till den förra frågan jag fick om innovation vill jag säga att
              inom denna sektor finns väldigt mycket innovationer och nya innovatörer.
            </seg>
            <seg n="9c9e8fe6">
              Jag vill särskilt lyfta fram ungdomarna. Det är en grupp som
              jobbar inom och är intresserad av den här sektorn och som också
              har en stark IT-kunskap. De är spännande eftersom de börjar i
              det lokala och går på det globala direkt.
            </seg>
            <seg n="c9bf9ce3">
              Jag tror att vi har anledning att särskilt rikta våra blickar
              mot ungdomsgenerationen. Det har jag också lyft fram på EU-nivå
              när vi diskuterar kulturella och kreativa näringar. Här har vi
              framtidens innovatörer.
            </seg>
            <seg n="f98124f9">
              Jag ska verkligen göra allt vad jag kan för att stödja den delen
              och också synliggöra de ungdomarna. De behöver den uppmuntran
              från dem som tillhör en annan och lite mer gammeldags generation
              som ändå ser dem som enorma tillgångar.
            </seg>
            <seg n="0456776c">
              Utsläppsrätterna
            </seg>
          </u>
          <note type="speaker" n="f6bbd9aa">
            Anf. 133 SARA KARLSSON (S):
          </note>
          <u who="sara_karlsson_feeb89" xml:id="i-268fdb7cabf1aa3d-0" n="1afd8a20">
            <seg n="37d86aaa">
              Herr talman! Tack vare att Sverige ställde högre mål för utsläppsminskningar
              än vad som krävdes utifrån Kyotoprotokollet står Sverige snart
              med ett överskott av utsläppsrätter. Det finns olika sätt att
              hantera dem.
            </seg>
            <seg n="0921d19a">
              Det naturliga, och som åtminstone vi rödgröna är överens om,
              är att de ska annulleras. Varför ska svenskar annars ta cykeln
              i stället för bilen eller tåget i stället för flyget?
            </seg>
            <seg n="e11626b6">
              Redan i våras fick regeringen kritik från Riksrevisionen för
              att regeringen inte lämnat besked om vad man tänker göra med utsläppsrätterna.
              Nu har finansministern uttalat sig i en tidning om att en försäljning
              kan vara aktuell.
            </seg>
            <seg n="a3995bf5">
              Det gör mig och många andra väldigt oroliga. En försäljning innebär
              ju att utsläppsminskningarna inte blir bestående. Det skulle göra
              vårt hårda arbete förgäves och undergräva förtroendet för den
              svenska klimatpolitiken.
            </seg>
            <seg n="95494c42">
              Jag vill därför fråga närings- och energiminister Maud Olofsson
              vad regeringen tänker göra med utsläppsrätterna. Ska de annulleras,
              eller ska de säljas?
            </seg>
          </u>
          <note type="speaker" n="332e50ad">
            Anf. 134 Närings- och energiminister MAUD OLOFSSON (C):
          </note>
          <u who="maud_olofsson_73732a" xml:id="i-80cbf11c0de5b185-10" n="1d2d86ab">
            <seg n="ea160ffb">
              Herr talman! Jag kan tyvärr inte ge något besked i den konkreta
              frågan. Det är miljöminister Andreas Carlgren och finansminister
              Anders Borg som handlägger ärendet.
            </seg>
            <seg n="caf706e6">
              Det är klart att regeringens ambitioner att minska klimatutsläppen
              är väldigt höga. Andreas Carlgren kommer just från Cancún och
              har varit mycket verksam för att få till stånd de överenskommelser
              som vi nu har i Cancún.
            </seg>
            <seg n="835c035d">
              Samtidigt kunde vi konstatera när Naturvårdverket redovisade
              utsläppsminskningar att Sverige är ett föregångsland på området.
              Det är ingen tvekan om att det ambitiösa målet med minskade utsläpp
              40 procent är ett väldigt ambitiöst mål och att vi kommer att
              leva upp till detta.
            </seg>
            <seg n="3106e8a3">
              Det finns olika sätt att möta det. Det är viktigt att se att
              utsläppshandel är ett sätt. Vi försöker att få hela världen att
              följa oss i det stycket. Koldioxidskatten är ett andra verksamt
              verktyg. Elcertifikaten för att bygga förnybar energi är ett tredje
              verktyg.
            </seg>
            <seg n="812a2fc0">
              Vi har många verktyg för att minska utsläppen. Det är helt klart
              att Sverige går före när det gäller utsläppsminskningar.
            </seg>
          </u>
          <note type="speaker" n="061b0a87">
            Anf. 135 SARA KARLSSON (S):
          </note>
          <u who="sara_karlsson_feeb89" xml:id="i-268fdb7cabf1aa3d-1" n="1afd8a20">
            <seg n="c922c382">
              Herr talman! Jag skulle ha tackat för svaret om jag hade fått
              något svar.
            </seg>
            <seg n="da0b0f62">
              Vi får ofta höra att Sverige är ett föregångsland och att vi
              har höga ambitioner, och det är positivt. Men vad ska de höga
              ambitionerna tjäna till om man efteråt ska sälja de utsläppsrätter
              man kan tillgodoräkna sig till ett annat land? Då sker utsläppen
              ändå.
            </seg>
            <seg n="99cfedfb">
              Vi får inte blanda ihop det med den vanliga utsläpprättshandeln
              med CDM, ETS eller den typen av projekt som syftar att minska
              utsläppen. Om man skulle göra som Anders Borg åtminstone lite
              blygsamt har föreslagit att sälja utsläppsrätterna blir det ett
              nollsummespel.
            </seg>
            <seg n="820c3813">
              Det innebär att svenskar arbetar förgäves med att sänka sina
              utsläpp, och sedan säljer vi rättigheterna till Polen i stället.
              Det är inte att ha höga ambitioner.
            </seg>
          </u>
          <note type="speaker" n="3cf872af">
            Anf. 136 Närings- och energiminister MAUD OLOFSSON (C):
          </note>
          <u who="maud_olofsson_73732a" xml:id="i-80cbf11c0de5b185-11" n="1d2d86ab">
            <seg n="0b6b8a53">
              Herr talman! Regeringen tycker att man ska göra åtgärder här
              hemma och ha höga ambitioner men också göra saker och ting utomlands.
              Vi har lite grann politisk strid om den här frågan.
            </seg>
            <seg n="be766981">
              Det är viktigt att se efter Cancún att de stora utsläppsländerna
              verkligen levererar när det gäller det tvågradersmål som man är
              överens om. Det finns olika verktyg för detta.
            </seg>
            <seg n="29493876">
              Det råder ingen tvekan om att regeringen har drivit frågan om
              utsläppshandel globalt. Ska vi ha en konkurrenskraft där näringslivet
              kan verka globalt med minskade utsläpp är det viktigt att det
              finns en global utsläppshandel.
            </seg>
            <seg n="525b1a61">
              Tittar vi nu på det som Sverige gör här hemma är kritiken att
              vi inte gör tillräckligt. Vi är ändå en förebild. Vi har minskat
              med 17 procent sedan koldioxidskatten infördes 1990. Det är otroligt
              bra.
            </seg>
            <seg n="fca8a6fd">
              Det är egentligen bara konkreta utsläppsminskningar som man kan
              ta åt sig äran av. Det kan vi verkligen göra, men det räcker inte.
              Vi kommer att fortsätta med detta. Vi kommer att använda alla
              de verktyg som finns för att nå målen. Det kan vi lova.
            </seg>
            <seg n="d2291f85">
              Konsekvenserna av höjda elpriser
            </seg>
          </u>
          <note type="speaker" n="1d6b8048">
            Anf. 137 LARS ISOVAARA (SD):
          </note>
          <u who="unknown" xml:id="i-d06f421d201d2f46-25" n="e745b1ec">
            <seg n="25cd15aa">
              Herr talman! Jag skulle vilja ställa en fråga till statsrådet
              Maud Olofsson.
            </seg>
            <seg n="c4f4d342">
              Vi har senaste tiden sett hur elpriset ånyo har rakat i höjden.
              Kärnkraftverk står stilla trots avgivna löften och fullt fungerande
              anläggningar. Det har nu gått så långt att för landet viktig basindustri
              står stilla på grund av elpriserna.
            </seg>
            <seg n="274d1d53">
              Finsk kärnkraftsindustri har enligt uppgift 95 procent drifttillgänglighet
              år efter år. Vattenfalls Forsmark 1 och 2 hade en drifttillgänglighet
              på 9091 procent i snitt under åren 19942007.
            </seg>
            <seg n="22308634">
              Kan vi förvänta oss liknande situationer som i fjol med kärnkraft
              efter kärnkraft som står stilla mitt i den strängaste vinterkylan?
            </seg>
          </u>
          <note type="speaker" n="7f97d254">
            Anf. 138 Närings- och energiminister MAUD OLOFSSON (C):
          </note>
          <u who="maud_olofsson_73732a" xml:id="i-80cbf11c0de5b185-12" n="1d2d86ab">
            <seg n="54905e2f">
              Herr talman! Ingen kan vara mer missnöjd än jag när kärnkraftverk
              som man lovar ska vara i gång inte är i gång. Det är som jag sade
              i debatten om en tidigare fråga, och det var därför som jag kallade
              till mig kraftbolagen inför den här säsongen.
            </seg>
            <seg n="1ca9eadc">
              De lovade mig att de skulle få kärnkraftverken att fungera. De
              enda som reagerade och sade att de var lite osäkra var Eon som
              äger Oskarshamn 3, där de har lagerproblem.
            </seg>
            <seg n="d9c2fe2f">
              Tittar vi nu är de flesta kärnkraftverken i gång. Om jag tittar
              på hur det ser ut i dag är både Ringhals 4 och Ringhals 1 i gång,
              och vi har en relativt bra produktion.
            </seg>
            <seg n="5d2e2162">
              Dock ska jag säga att när det gäller att se över kärnkraftverken
              och se till att de fungerar på vintern så måste det ske under
              den säsong när vi behöver lite el. Det var jag väldigt tydlig
              med gentemot kärnkraftsindustrin när vi hade diskussionen. Om
              det sedan inte fungerar med den ordning vi har i dag är jag beredd
              att diskutera om det kan behövas ett regelverk för att få en annan
              ordning.
            </seg>
            <seg n="ee17ba4a">
              Så här långt har de levererat mer kärnkraft än tidigare. Det
              är dock inte tillräckligt, och det gör också att vi måste hålla
              ständig kontakt med kraftbolagen och kontrollera så att de gör
              det de lovar.
            </seg>
          </u>
          <note type="speaker" n="5d0025e2">
            Anf. 139 LARS ISOVAARA (SD):
          </note>
          <u who="unknown" xml:id="i-d06f421d201d2f46-26" n="e745b1ec">
            <seg n="8cddfa5e">
              Herr talman! Jag tackar statsrådet för svaret, men jag konstaterar
              att finska kärnkraftverk aldrig haft ett stillestånd längre än
              26 dagar, detta inkluderat stora revisioner. Enligt uppgift från
              finska kärnkraftsexperter beror detta bland annat på att de finska
              anläggningarna haft ett lager av reservdelar att kunna utnyttja
              vid behov. Det är visserligen kanske inte helt rätt enligt de
              ekonomiska kortsiktiga teorierna, men det förhållningssättet kan
              ha varit en bidragande orsak till skillnaden på utnyttjandegraden
              mellan finska och svenska anläggningar.
            </seg>
            <seg n="9e483320">
              Kan statsrådet Maud Olofsson lova att svenska kärnkraftverk på
              sikt kommer att ha samma drifttillgänglighet som finska kärnkraftverk?
            </seg>
          </u>
          <note type="speaker" n="5494b63e">
            Anf. 140 Närings- och energiminister MAUD OLOFSSON (C):
          </note>
          <u who="maud_olofsson_73732a" xml:id="i-c1d2ed85d6572c28-0" n="1d2d86ab" next="i-fa6576d8be6f48e7-0">
            <seg n="3a678c36">
              Herr talman! Nu är det som tur är inte jag som ska ordna säkerheten
              i våra kärnkraftverk, men däremot hade vi en dialog om just detta,
              och jag ställde frågan till kraftbolagen vid vårt möte: Vad är
              det som gör att Finland är duktigare än Sverige?
            </seg>
            <seg n="e5de16b7">
              Man kan konstatera att man i Finland har haft återkommande skötsel
              och renoveringar på ett mer systematiskt sätt än vad vi har haft.
              Jag kan bara beklaga detta, men jag markerade väldigt tydligt
              mot kraftindustrin att det inte är acceptabelt att svenska kärnkraftverk
              har sämre tillgänglighet än de finska kärnkraftverken.
            </seg>
            <seg n="0554e77c">
              Vi ska vara glada att vi nu ser en utveckling med ett tredje
              ben i vår elförsörjning. Vi är för beroende av vattenkraft och
              kärnkraft, och det är därför som utbyggnaden av bioenergi och
              vindkraft är så viktig. Om vi har problem med kärnkraften och
              lite vatten i våra dammar måste vi kunna ha ett tredje alternativ
              som kan växlas in, och därför är jag glad att kunna säga att vi
              nu bygger vindkraft i snabb takt. Så ser vi till att klara den
              större trygghet som vi behöver i vår elförsörjning.
            </seg>
            <seg n="671e6f20">
              Jag tror att vi kommer att klara vintern, men det kommer också
              att krävas lite grann av kraftbolagen.
            </seg>
          </u>
          <note n="ca0cd1c4">
            Anf. 141 ANDRE VICE TALMANNEN:
          </note>
          <u who="maud_olofsson_73732a" xml:id="i-fa6576d8be6f48e7-0" n="1d2d86ab" prev="i-c1d2ed85d6572c28-0">
            <seg n="81dfdd82">
              Därmed är dagens frågestund avslutad. Vi tackar deltagande statsråd
              och ledamöter.
            </seg>
          </u>
          <note n="6b2d8d37">
            7 § (forts. från 5 §) Socialförsäkringsområdet (forts. SfU1)
          </note>
          <note type="speaker" n="79cb74db">
            Anf. 142 ULF NILSSON (FP):
          </note>
          <u who="ulf_nilsson_9b642f" xml:id="i-920fc251ba2922e1-0" n="50e20afb">
            <seg n="cd7b69ae">
              Herr talman! Jag har talat med en hel del människor som glömdes
              bort i det gamla sjukförsäkringssystemet, som fick gå passivt
              sjukskrivna i ett eller flera år utan rehabilitering och som slutligen
              i många fall fördes över till förtidspensionering borta från arbetslivet
              resten av livet med låg ersättning och med låg pension den dagen
              pensionsåldern infann sig.
            </seg>
            <seg n="abb7edd9">
              Det var då, för fyra fem år sedan när det var 750 000 långtidssjukskrivna
              eller förtidspensionerade. Många av dem skulle ha velat ha den
              chans med tidig rehabilitering som det nya sjukförsäkringssystemet
              erbjuder. Jag är övertygad om att sjukförsäkringsreformen i framtiden
              kommer att räknas som en av de viktigaste och bästa sociala reformerna
              från 2000-talets första årtionden.
            </seg>
            <seg n="70628e40">
              Hur man än ser det och vad man än tycker om olika detaljer tycker
              jag ändå att det viktigaste är hur människor i verkligheten har
              påverkats och kommer att påverkas av reformen. Hur många har blivit
              hjälpta? Hur många tycker att de har fått det bättre? Naturligtvis
              ska vi också noga lyssna på dem som tycker att det har blivit
              sämre.
            </seg>
            <seg n="f0aaded4">
              En sak är helt uppenbar, och det är att sjukskrivningstiderna
              nu har förkortats ordentligt. Vi talar om hälften så många som
              är sjukskrivna halva tiden jämfört med förut. Allt fler människor
              hittar en väg tillbaka till arbete, studier eller arbetsmarknadsinriktad
              aktivitet.
            </seg>
            <seg n="86fe51d8">
              Det finns som bekant tidsgränser för när en individuell prövning
              av arbetsförmågan ska ske. Det har alla här talat om i dag. Efter
              tre, sex och tolv månader sker prövning av arbetsförmågan på olika
              nivåer, och avstämning görs också av gjorda rehabiliteringsinsatser.
            </seg>
            <seg n="f3d61aaf">
              Efter två och ett halvt års sammanhängande sjukskrivning förs
              de allra flesta över till en individuellt anpassad arbetslivsintroduktion.
              Det gäller inte de människor som fortfarande är allvarligt sjuka.
              Men på det här sättet fortsätter alltså inte sjukskrivningen som
              tidigare utan att myndigheter, arbetsgivare och den enskilde reflekterar
              över hur vägar tillbaka ser ut.
            </seg>
            <seg n="1a06f237">
              Dessutom har den här sjukförsäkringsreformen kompletterats med
              extrapengar till rehabilitering och till att korta vårdköerna.
            </seg>
            <seg n="fa5eab0b">
              Nu framställer alla de tre rödgröna partierna här tidsgränser
              som något negativt, trots att det är uppenbart att även utvärderingar
              av bland annat Riksrevisionen visar att just tidsgränserna har
              lett till en aktivare sjukskrivningsprocess. Trots allt, i den
              allmänna debatten 2005 som bland annat Finn Bengtsson nämnde,
              var det åtskilliga som förespråkade tidsgränser. Förutom utredaren
              Anna Hedborg fanns det också en LO-rapport som talade om att det
              måste finnas tydliga tidsgränser när det gäller sjukskrivningen.
            </seg>
            <seg n="263ce13d">
              När allt detta är sagt, som alltså innebär att jag verkligen
              tror på den här reformen, ska vi naturligtvis vara både ödmjuka
              och ärliga och säga att när man gör en stor reform förbiser man
              vissa saker. Vissa problem ser man först senare. Då ska man inte
              vara rädd för att rätta till det.
            </seg>
            <seg n="9a9645e5">
              Folkpartiet krävde redan före valet att man måste se över en
              del tveksamma beslut som är omöjliga att avgöra när man läser
              om dem i tidningarna. De är ändå så pass uppmärksammade att det
              är viktigt att se på olika typbeslut om det är så att människor
              har blivit orättvist eller fel behandlade av Försäkringskassan.
              När man går igenom sådana saker är det viktigt att veta om det
              är Försäkringskassans bedömningar som är tveksamma eller om det
              är formuleringar i lag och förordning som behöver förtydligas.
            </seg>
            <seg n="78d78ab3">
              Från Folkpartiets sida förde vi fram tre saker som vi tycker
              att man ska titta på i nästa steg när det gäller sjukförsäkringen.
            </seg>
            <seg n="80b96e83">
              För det första: Är det några människor som trots att de är för
              sjuka har fått lämna försäkringen och nekats sjukpenning?
            </seg>
            <seg n="697ebdc7">
              För det andra: Hur kan vi garantera att ersättningen när man
              övergår till arbetslivsintroduktion inte känns som ett hot för
              en del människor som riskerar att få förändrad ersättning?
            </seg>
            <seg n="2068d687">
              För det tredje: Arbetet med denna översyn måste starta omedelbart.
            </seg>
            <seg n="48cb94e7">
              Återigen, vi kräver inte det här för att vi tror att det är massor
              av människor som är drabbade, men för oss räcker det med att någon
              eller några har fått en orättvis behandling för att vi ska behöva
              se över systemet.
            </seg>
            <seg n="42938822">
              Därför är det väldigt glädjande att den nya socialförsäkringsministern
              Ulf Kristersson har signalerat att ett sådant arbete kommer i
              gång inom Socialdepartementet. Socialdemokraterna och de övriga
              i oppositionen har uppmärksammat detta genom att ministern var
              i utskottet och berättade om det här arbetet. Det är ingen nyhet
              för er heller. Vi fick en ganska konkret beskrivning av att departementet
              omedelbart tänker starta ett arbete. Jag och många andra ser fram
              emot att vi får förslag från detta redan under våren.
            </seg>
            <seg n="7601fe94">
              Bilderna av olika människoöden varierar, som sagt, när vi läser
              om dem, när vi möter människor och när vi gör studiebesök. Vi
              riksdagsledamöter från Folkpartiet gjorde ett stort antal besök
              över hela landet i våras just på arbetsförmedlingar för att se
              hur den nya arbetslivsintroduktionen och samarbetet mellan försäkringskassor
              och arbetsförmedlingar fungerade. Det var mycket intressant. Det
              var en del som man blev orolig för, men det var väldigt mycket
              som man kände sig positiv inför.
            </seg>
            <seg n="a3202959">
              Samstämmiga vittnesmål från arbetsförmedlingarna var att man
              i början av den här verksamheten var väldigt osäker. De människor
              som kom från sjukförsäkringen var väldigt osäkra, ängsliga och
              bekymrade: Vad händer nu?
            </seg>
            <seg n="6c40fba1">
              Det var också samstämmiga vittnesmål om att efter några månader
              eller redan efter några veckor var det väldigt många, en majoritet
              av de människor som kom dit, som sade att äntligen är det någon
              som frågar mig och tror att jag kan få hjälp tillbaka till arbetslivet.
              Det var ett stort antal vittnesmål om att många av de människor
              som hade varit långtidssjukskrivna och varit rädda för att komma
              till en arbetsplats faktiskt kände att de växte.
            </seg>
            <seg n="c528a240">
              Sedan är det komplicerat. Det vet vi alla. Två personer med samma
              sjukdomshistoria visar inte alltid samma reaktion. En människa
              med en kronisk sjukdom som blir tillfrågad om han eller hon vill
              höra om det finns någon möjlighet till arbete kan känna sig förolämpad
              av det. En annan kan känna sig glad och lättad att äntligen få
              chansen att en gång till titta efter om det möjligen finns en
              plats för honom eller henne i aktivt arbetsliv.
            </seg>
            <seg n="76de1387">
              Det är därför väldigt bra att den här arbetslivsintroduktionen
              kan se så olika ut, att den är så individuell. För en del handlar
              det verkligen om att arbetsträna i den meningen att man går på
              möten ute på arbetsplatser och så vidare. För andra handlar det
              om att mer eller mindre nöja sig med några telefonsamtal med en
              rådgivare en eller ett par gånger i veckan men inte på något sätt
              infinna sig varje förmiddag eller eftermiddag på ett antal möten.
              Den här arbetslivsintroduktionen tar verkligen hänsyn till olika
              människors förutsättningar.
            </seg>
            <seg n="e304ca75">
              Ändå är det som sagt viktigt att se till att inte någon som faktiskt
              är för sjuk även för detta har tvingats att lämna sjukförsäkringen.
              Det är det man kan säga är kärnan i det som man med den här översynen
              ska titta närmare på.
            </seg>
            <seg n="5da2b7e4">
              Vi fick frågor från framför allt den rödgröna oppositionen om
              varför vi inte röstar med deras reservation. Jag kan ge tre enkla
              svar på varför jag inte röstar med den rödgröna reservationen
              eller ens skulle överväga att göra det.
            </seg>
            <seg n="0c88d9f0">
              Det första är att ni över huvud taget inte med ett ord, varken
              i reservationen eller i andra sammanhang, analyserar bristerna
              i er gamla sjukförsäkring, som ni försvarade fram till 2006. Det
              finns inga djupgående analyser av varför det gick så illa som
              det gjorde så länge med den gamla sjukförsäkringen.
            </seg>
            <seg n="8f7a7494">
              Det finns heller inte någon analys av hur de nya förslagen skulle
              garantera att det inte blev en återgång till det gamla. Det finns
              inga detaljer. Däremot finns det någonting om att tidsgränserna
              ska avskaffas.
            </seg>
            <seg n="da7fb36f">
              Tidsgränserna är ju gränser där man just prövar arbetsförmågan.
              Men ni säger att tidsgränserna för att pröva arbetsförmågan ska
              avskaffas. Det verkar som om ni glömmer att när man prövar arbetsförmågan
              vid någon av de här tidsgränserna kan svaret mycket väl bli att
              personen inte har någon arbetsförmåga. För en hel del personer
              har det blivit det vid olika tidsgränser. Prövning av arbetsförmågan
              är ju inte samma sak som att tvinga folk att gå ut och söka arbete
              om de är för sjuka för det.
            </seg>
            <seg n="fcc18993">
              Kort sagt, er reservation rymmer inget självkritiskt. Att man
              har ett visst behov av att försvara sig när man har styrt landet
              när systemen har fungerat dåligt kan jag förstå. Men ni har inga
              självkritiska kommentarer till att ni lät den här utvecklingen
              passivt rulla vidare. Därför väcker inte er trepartireservation
              något förtroende hos mig.
            </seg>
            <seg n="afb928f7">
              Nej, herr talman, nu gäller det att gå vidare och utveckla sjukförsäkringen,
              ta vara på det goda som har kommit och rätta till de brister som
              fortfarande kan finnas utifrån förutsättningen att vi redan nu
              ser att många människor har fått en bro från sjukdom tillbaka
              till arbete. Det är bra. Nu går vi vidare utifrån det.
            </seg>
          </u>
          <note type="speaker" n="686471ab">
            Anf. 143 TOMAS ENEROTH (S) replik:
          </note>
          <u who="tomas_eneroth_f17fe4" xml:id="i-bee782693b33996a-5" n="5b6aa064">
            <seg n="19155db0">
              Herr talman! Först om tidsgränser, herr Nilsson. Ska jag behöva
              upplysa ledamoten om att vi till exempel införde en tidsgräns
              så sent som 2003, en tidsgräns som gällde den sjukskrivne och
              den sjukskrivnes rätt att kräva ett avstämningsmöte efter senast
              90 dagar, eftersom väldigt många hamnade i en situation där man
              inte fick det bemötande man borde ha rätt till. Den rätten för
              den enskilde, den tidsgränsen, tog ni bort.
            </seg>
            <seg n="f79780f0">
              Ibland får man fundera på för vem tidsgränserna är satta. Den
              tidsgräns vi talar om och kritiserar är en tidsgräns som säger
              att vid ett visst datum är du inte sjuk längre. Oavsett fortsatt
              hälsotillstånd, bristande arbetsförmåga eller läkarintyg har ni
              satt en tidsgräns i försäkringen.
            </seg>
            <seg n="a44fe5b1">
              Jag tror att väldigt många som hörde Ulf Nilssons anförande blev
              upprörda över att de problem som finns i försäkringen kallades
              enskilda fall och tillfälligheter medan Ulf själv vittnade om
              väldigt många som upplevde hur fantastiskt bra det var. Det var
              människor att tilltro.
            </seg>
            <seg n="fdc4a740">
              Sanningen är naturligtvis bådadera. Det finns självklart människor
              som nu upplever att man också får ett stöd. Men det finns också
              väldigt många människor som upplever att de lämnas helt i sticket,
              utan rehabilitering, utan någon insats, trots att man är i ett
              mycket svårt läge.
            </seg>
            <seg n="89b8e4d2">
              Antalet unga förtidspensionärer ökar just nu. Antalet sjukskrivna
              ökar just nu. Över 140 människor om dagen går över i socialbidrag.
              Svårt sjuka sätts över på Arbetsförmedlingen. Hur kan ni vara
              stolta och nöjda med en sådan försäkring? Jag är förvånad över
              den självgodhet som finns hos Folkpartiet.
            </seg>
            <seg n="c6bcdaf1">
              I det sammanhanget skulle jag vilja passa på och fråga efter
              den andra folkpartistiska strategifrågan, om höjda tak. Vart tog
              den vägen? Vi hade ett replikskifte om detta så sent som 2007.
              Då lovade Ulf Nilsson att det var en viktig fråga för folkpartisterna,
              för att hävda legitimiteten i försäkringen. Nu andas inte ett
              ord om sådana viktiga försäkringsprinciper som förut varit Folkpartiets
              linjemärke i socialförsäkringarna. Har han glömt skälen?
            </seg>
          </u>
          <note type="speaker" n="71f0771b">
            Anf. 144 ULF NILSSON (FP) replik:
          </note>
          <u who="ulf_nilsson_9b642f" xml:id="i-920fc251ba2922e1-1" n="50e20afb">
            <seg n="085a9ae6">
              Herr talman! Tidsgränser infördes kanske på papperet. Jag vet
              att de infördes på papperet 2003. Men de användes ju inte. Det
              fanns många tidsgränser. Vi har tre huvudtidsgränser. Jag tror
              att ni hade sju som aldrig användes.
            </seg>
            <seg n="7fdccfdb">
              Det fina med tidsgränser som är tämligen obönhörliga är att det
              gäller att ta ställning till fortsatt arbete, inte att tvinga
              människor som är sjuka till arbete. Det innebär en rätt för den
              enskilde att inte glömmas bort. Verkligheten är ju, det kan man
              se om man tittar, att det var ytterst få människor som blev kallade
              till någon form av uppföljning av Försäkringskassan före 2006.
            </seg>
            <seg n="1029784d">
              Sedan utgår Tomas Eneroth på något lite svävande sätt från att
              den här tidsgränsen konsekvent är grym. I verkligheten är det
              ju inte så att det finns någon tidsgräns där svårt sjuka människor
              måste sluta vara försäkrade. Det är om de bedöms friska som de
              förs över till arbetsmarknadsåtgärder och så vidare.
            </seg>
            <seg n="553fd6fa">
              Vi har hela vägen väldigt tydliga formuleringar för det. Den
              sista formuleringen kan man säkert diskutera om den bör förtydligas
              ytterligare efter två och ett halvt år. Alternativet fortsatt
              sjukpenning finns och alternativen sjukersättning eller förtidspensionering
              finns.
            </seg>
            <seg n="297c8320">
              Det är fel att framställa systemet som att en människa automatiskt
              kastas ut ur systemet trots sjukdom. Däremot kan man naturligtvis
              titta på bedömningarna. Vi har fått löfte om att man ska titta
              på om vissa bedömningar av sjukdomstillstånd har varit felaktiga.
            </seg>
          </u>
          <note type="speaker" n="b506222b">
            Anf. 145 TOMAS ENEROTH (S) replik:
          </note>
          <u who="tomas_eneroth_f17fe4" xml:id="i-bee782693b33996a-6" n="5b6aa064">
            <seg n="ddd36097">
              Herr talman! Jag tror att det här föranleder ett avstämningsmöte
              mellan Ulf Nilsson, Försäkringskassan och kanske också statsrådet.
              Det är uppenbart att ni har helt olika uppfattningar om hur försäkringen
              fungerar. Det är helt tydligt så att många redan utförsäkras.
              Ytterligare 40 000 kommer att utförsäkras på grund av det regelverk
              vi har i dag. Det gäller att se verkligheten, inte bara på papperet
              om man nu ska raljera över det.
            </seg>
            <seg n="7f6f35fa">
              Jag ska ge Ulf Nilsson en chans att fundera över frågan om taken.
              Skälet till att jag tar upp frågan är att en viktig bärande del
              i legitimiteten för våra försäkringar är att man känner att de
              omfattar oss alla. Det var därför Bo Könberg stenhårt drev frågan
              om höjda tak. Det är därför vi säger att vi vill att det höjda
              taket ska motsvara tio basbelopp för att se till att man inte
              ska behöva ta kompletterande privata försäkringar. Vi vet att
              alla inte får rätten och möjligheten att göra det. Det räcker
              med att man har en taskig höft, en dålig arbetsmiljö eller ärftliga
              sjukdomar i släkten. Då får man inte chansen att ta en kompletterande
              privat sjukförsäkring.
            </seg>
            <seg n="f8f3c09c">
              Jag vill inte ha ett samhälle där man måste ha ett kompletterande
              försäkringsskydd, dels eftersom det exkluderar många människor
              från möjligheten till en ekonomisk trygghet vid sjukdom, dels
              eftersom det leder till olikheter mellan olika grupper i samhället.
              Riskutjämningen försvinner.
            </seg>
            <seg n="94e42623">
              Förr i tiden kunde jag föra sådana här diskussioner med företrädare
              för Folkpartiet, och vi instämde i varandras anföranden och såg
              nyttan av att ha en försäkring som människor kände sig trygga
              med och som gav ett fungerande inkomstskydd. Men under Ulf Nilssons
              tid i riksdagen med ansvar för socialförsäkringsfrågorna har Folkpartiet
              ensidigt medverkat till att försämra både legitimiteten och försäkringsskyddet
              för grupper som sjuksköterskor, poliser, lärare, byggnadsarbetare
              och alla andra som vi brukar prata om. Det räcker inte att ha
              ett jobbskatteavdrag om man inte får teckna en försäkring eftersom
              man på grund av ohälsa inte bedöms marknadsvärd av de privata
              försäkringsbolagen. Hur är det med de höjda taken, Ulf Nilsson?
            </seg>
          </u>
          <note type="speaker" n="2cbce31f">
            Anf. 146 ULF NILSSON (FP) replik:
          </note>
          <u who="ulf_nilsson_9b642f" xml:id="i-920fc251ba2922e1-2" n="50e20afb">
            <seg n="d7806074">
              Herr talman! Först var det frågan om tidsgränserna. Det är bara
              att läsa innantill hur reglerna är. Vid tidsgränserna ska det
              ske en bedömning av om man har arbetsförmåga, det vill säga att
              gå tillbaka till den egna arbetsplatsen, eller i nästa steg om
              man har arbetsförmåga att i olika steg söka sig ut på större delar
              av arbetsmarknaden.
            </seg>
            <seg n="606dfa07">
              Att en del människor inte är nöjda med besluten är inte samma
              sak som att möjligheten att vara sjukskriven inte skulle finnas.
              Däremot är det viktigt att ta reda på om en del av de människor
              som är missnöjda med besluten har rätt, det vill säga att de borde
              ha förklarats vara utan arbetsförmåga. Grundregeln är att ingen
              människa som helt saknar arbetsförmåga ska behöva söka sig ut
              på arbetsmarknaden. Det är helt felaktigt att säga att det skulle
              vara på något annat sätt. Ingen människa som är sjuk eller vårdas
              på sjukhus måste ut och arbeta om det är farligt för hälsan att
              arbeta. Tvärtom! För de allra flesta människor hävdar jag att
              tidsgränserna har inneburit en aktivare sjukskrivningsprocess
              där man tillsammans har hjälpts åt för att se hur stora möjligheterna
              är att komma tillbaka till arbete så snart som möjligt.
            </seg>
            <seg n="474d8ac1">
              När det gäller höjda tak är Folkpartiets grundläggande principiella
              uppfattning att en stor del av befolkningen, ungefär 80 procent,
              ska få ut 80 procent av sin inkomst. Jag delar Tomas Eneroths
              syn på socialförsäkringarna, nämligen att jag tror att det är
              bra om en stor del av befolkningen känner att man är delaktig
              och får tillbaka en del av vad man betalar in till socialförsäkringarna
              i form av ett försäkringsskydd.
            </seg>
            <seg n="870c7571">
              Vi har tidigare haft en bra överenskommelse om en stor sjukförsäkringsreform.
              Då tyckte vi inte att det var viktigast att på kort sikt arbeta
              för att de som har det bättre ställt får bättre sjukförsäkringsskydd.
              Men det är frågor som vi kommer att driva i den kommande Socialförsäkringsutredningen.
            </seg>
          </u>
          <note type="speaker" n="56c602ed">
            Anf. 147 SOLVEIG ZANDER (C):
          </note>
          <u who="solveig_zander_210e69" xml:id="i-72e69ac4aeee8fc2-5" n="03b85931">
            <seg n="f08afa17">
              Herr talman! Innehållet i det betänkande som vi nu behandlar
              har sannerligen diskuterats i det oändliga. Vi har haft många,
              långa debatter i kammaren, och vi har haft ännu fler debatter
              ute i samhället det är jag övertygad om.
            </seg>
            <seg n="06e3a51e">
              Vi har också hört en massa saker från den här talarstolen som
              har oroat människor. Inför förra årsskiftet hörde jag att 70 000
              personer skulle utförsäkras. Nu blev det 14 000. Självklart oroar
              det människor när man far fram med siffror som inte stämmer. Jag
              skulle också, om jag var sjuk, bli oerhört oroad av dessa siffror.
              Jag tycker att det är viktigt att vi håller oss till fakta.
            </seg>
            <seg n="5ea5fd10">
              Självklart har reformen inneburit förändringar för många människor.
              Jag har sagt det förut i talarstolen, och jag säger det igen,
              nämligen att det här var den bästa reformen och det bästa beslutet
              vi fattade i kammaren under förra mandatperioden. Men det finns
              vissa saker som måste förbättras och förändras eftersom människor
              har kommit i kläm. Det var inte syftet.
            </seg>
            <seg n="ff5065c4">
              Vi har gjort, precis som Ulf Nilsson sade, många besök hos försäkringskassor
              och arbetsförmedlingar under våren och året innan. De synpunkter
              vi fick med oss då förmedlade vi givetvis vidare i våra kontakter
              med departementet. Jag beklagar att vi inte vidtog åtgärder tidigare,
              men min absoluta uppfattning är att det inte hängde på Socialdepartementet
              utan att det var Finansen med finansminister Anders Borg som då
              stoppade förändringarna.
            </seg>
            <seg n="fbd9316e">
              Nu är det hög tid det har jag och Centerpartiet krävt att vidta
              förändringar. Socialförsäkringsministern har sagt till oss att
              man har påbörjat utredningarna om hur man ska möjliggöra de förändringar
              som ska se till att människor inte ska komma i kläm. Jag hävdar
              att den här gången får inte Finansen sätta käppar i hjulet för
              de ärliga ambitioner som jag är övertygad om att ministern faktiskt
              har.
            </seg>
            <seg n="20c7669b">
              För mig och Centerpartiet är det tre viktiga punkter som måste
              med i förändringen för att människor i systemet ska må bättre.
              Den första punkten gäller överlämningen från Försäkringskassan
              till Arbetsförmedlingen. Det måste ske på rätt sätt. Framför allt
              handlar det om att Försäkringskassan måste göra klart vilken ekonomi
              människor ska få när de förs över till Arbetsförmedlingen. Det
              oroar många, samtidigt som det är oroande att byta handläggare.
              Då kan det behövas en längre tids förberedelser och en längre
              tids överlämnande.
            </seg>
            <seg n="3f3b4e4a">
              Precis som De rödgröna tycker jag att samordningsförbunden kan
              vara bra i det sammanhanget med en längre så kallad förrehabilitering.
              Inspektionen för socialförsäkringen har sagt att innan man avsätter
              mer pengar till samordningsförbunden behöver vissa saker tydliggöras,
              bland annat hur uppföljning och utvärdering ska gå till bland
              samordningsförbundens åtgärder. Det behövs tydliga spelregler
              och mål. Det är viktigt innan mer pengar kan avsättas än i dag.
            </seg>
            <seg n="0ac26482">
              Den andra punkten som vi i Centerpartiet tycker är viktig är
              att när man har varit hos Arbetsförmedlingen och fått en genomgång
              av sin arbetsförmåga med alla upptänkliga hjälpmedel psykosociala,
              arbetsträning, läkare och specialister måste Försäkringskassan
              acceptera att man inte har arbetsförmåga. Då ska det ske en omprövning.
              Det oroar i allra högsta grad den person det rör. De orosmomenten
              måste tas bort.
            </seg>
            <seg n="4c7cb8e3">
              Man måste också hitta lösningar för de personer som inte har
              någon sjukpenninggrundande inkomst, dem som vi kallar nollklassade.
              Hur ska de få möjligheter till en försörjning? Är det enbart försörjningsstödet?
              Det är någonting man måste titta på.
            </seg>
            <seg n="28822b12">
              Den tredje punkten är att när landstingen ska se till att man
              får rehabilitering behövs tvärpolitiska rehabiliteringsteam. Jag
              vill verkligen att departementet ser till att våra landsting får
              i gång alla dessa team som ska hjälpa människor. Där har landstingen
              verkligen inte gjort allt, även om de har gjort så mycket de har
              förmått, men de ska ha tydligare direktiv för detta.
            </seg>
            <seg n="0d4fc6a7">
              Vi har fått mer pengar till rehabilitering. Vi har fått evidensbaserade
              åtgärder som är riktade till personer med de diagnoser som man
              är mest sjukskriven för. Det rör kvinnor i allra högsta grad,
              Wiwi-Anne Johansson i Vänsterpartiet, för det är de som har de
              mesta och de längsta sjukskrivningarna och som behöver mest hjälp.
            </seg>
            <seg n="2fa0d24f">
              En av de diagnoser som rör kvinnor är precis det som Wiwi-Anne
              Johansson sade, just de lättare psykiska åkommorna. I mitt landsting,
              Uppsala läns landsting, var det 1 209 personer som under 2009
              fick hjälp just för den diagnosen. 900 av dem som fick hjälp var
              inte män. Med den tidigare sjukförsäkringen, vad hade hänt med
              dessa kvinnor? De hade fått fortsätta att leva på sjukpenning.
              Nu får de chansen att komma ut i ett arbetsliv och möjligheten
              att få en annan inkomst än om de är sjukskrivna. De har alltså
              fått hjälp, och det är väldigt viktigt.
            </seg>
            <seg n="94351bf1">
              Jag ställer inte heller upp på De rödgrönas reservation av fem
              skäl. Jag tror att det är de skälen ni har tagit upp i er reservation.
              Det första och det andra är att det inte är någon individuell
              prövning eller individuell bedömning av arbetsförmågan och att
              ni vill avskaffa tidsgränserna.
            </seg>
            <seg n="be0d4cf5">
              Inspektionen för socialförsäkringen säger i sin rapport att tidsgränserna
              är just det som har gjort att folk har kommit ut på arbetsmarknaden
              igen. Dessutom står det i förarbetena till lagen att om det finns
              särskilda skäl eller om det anses oskäligt ska man inte prövas
              mot hela arbetsmarknaden utan då kan det skjutas upp. Det betyder
              inte att gränserna är absoluta, utan det som avgör är hur människan
              mår. Det är väl oerhört viktigt.
            </seg>
            <seg n="a8939dac">
              Jag vill också tydliggöra och klargöra att frågan om rehabiliteringskedjan
              och avstämningstillfällena är viktig för Centerpartiet. Detta
              att ni från den rödgröna sidan vill höja taket för sjukförsäkringen
              förundrar mig. När vi pratade om det tidigare betänkandet tyckte
              ni att det var viktigt att se till de människor som hade de lägsta
              inkomsterna. Om man ska höja taket förstår inte jag att det är
              dem man vänder sig till i första hand, utan tvärtom. Då pratar
              ni mot er själva, och det är för mig väldigt konstigt.
            </seg>
            <seg n="628ebab6">
              Ni säger också att ni vill höja gränserna i sjukförsäkringen
              för att man inte ska ta privata försäkringar för att snabbare
              komma till vården. Under er tid i regeringen ökade antalet privata
              försäkringar. Det berodde på att man inte fick komma snabbt till
              vården. Det vi nu har gjort är att medverka till att man får snabbare
              vård och till att korta köerna. Det har inträffat. Men vi är inte
              nöjda vi tänker korta köerna ännu mer och se till att man fortare
              kommer till vården när man behöver. Det är väldigt viktigt.
            </seg>
            <seg n="ec718cd6">
              Mitt landsting igen, för att ta ett exempel, var ett av de landsting
              som hade de längsta köerna 2006. I dag är det nästan tvärtom.
            </seg>
            <seg n="ef39bec4">
              För att se till att sjukförsäkringen blir bättre och människor
              får den hjälp de behöver har departementet till sitt förfogande
              fått ett rehabråd som består av Sveriges bästa och mest erfarna
              läkare och forskare. Det är tack vare Centerpartiet. Det var Lennart
              Levi och jag själv som drog i gång rehabrådet. Det är min stora
              önskan att detta råd ska få vara kvar även i fortsättningen, för
              det garanterar att de medicinska insatser man gör är de rätta.
            </seg>
            <seg n="aa0d85b7">
              Ett stort problem i sjukförsäkringen är de unga med aktivitetsersättning.
              I sitt anförande nämnde inte Tomas Eneroth ett ord om det, men
              han har kommit tillbaka till dem i replikskiftena. Att ohälsotalet
              minskar har vi sett, men det är antalet ungdomar med aktivitetsersättning
              som ökar. En av de absolut viktigaste uppgifter vi nu har är att
              se till att minska detta. Har man en livslång funktionsnedsättning
              och aldrig kommer att få en arbetsförmåga ska man inte behöva
              leva på aktivitetsersättning.
            </seg>
            <seg n="5d836bd0">
              Vi har från Centerpartiet föreslagit att man ska få något som
              vi kallar samhällslön, vilket innebär att man ska få en inkomst
              på 3 0004 000 kronor mer än vad aktivitetsersättningen är för
              att klara av att leva på sin egen inkomst. I dag är det föräldrarna
              till dessa vuxna barn som får vara med och försörja dem, och det
              är inte rätt.
            </seg>
            <seg n="0e5242bf">
              Den andra gruppen unga med aktivitetsersättning, som vi har pratat
              om här, är de som har en viss funktionsnedsättning men som mycket
              väl skulle kunna ha en arbetsförmåga om de bara fick speciella
              insatser. Det är det vi nu måste se till att de får, så att de
              har en chans på arbetsmarknaden. De behöver ett individuellt,
              flexibelt stöd hos Arbetsförmedlingen. Det behövs nischade arbetsförmedlare
              med specialistkompetens, och det behövs helt andra anställningsformer.
              Det behövs förbättringar och ett annat samarbete mellan Försäkringskassan,
              Arbetsförmedlingen och givetvis också kommunens dagliga verksamhet.
              Man behöver helt enkelt hitta ett nytt sätt att jobba.
            </seg>
            <seg n="82e4f2cb">
              Det har man bland annat gjort som ett projekt i Uppsala kommun
              under ett par år med väldigt bra resultat. Där har man lyckats
              få ungdomarna att komma ut på arbetsmarknaden helt eller delvis.
              Det är oerhört viktigt att de får den möjligheten till ett meningsfullt
              arbetsliv och ett meningsfullt socialt liv.
            </seg>
            <seg n="a9c501f0">
              Slutligen måste jag nämna karensdagarna för företagare. Tomas
              Eneroth tog upp detta och slog sig för bröstet för att det var
              de som hade medverkat till förändringen. Jag ska inte förringa
              näringsminister Maud Olofssons insats i detta sammanhang, men
              om hon inte hade jobbat med frågan hade det nog inte blivit en
              speciell not i betänkandet om att det ska göras en förändring
              och en förbättring för företagarna.
            </seg>
            <seg n="3c04a6a2">
              Vi har mycket mer att göra på företagarsidan det är viktigt att
              ta med sig. Om vi ska få företagarna att vilja anställa personer
              som har varit borta länge från arbetsmarknaden behöver vi se till
              att företagen får andra förutsättningar, inte bara sänkta arbetsgivaravgifter
              utan också andra förutsättningar för ett tryggt företagande. Det
              är bara genom fler företag som vi får fler arbetstillfällen, vilket
              möjliggör för dem som har varit sjuka att komma tillbaka till
              ett arbete.
            </seg>
          </u>
          <note n="c291722b">
            Med det, herr talman, vill jag yrka bifall till förslaget i betänkandet
            och avslag på samtliga motioner.
          </note>
          <note type="speaker" n="36fc6719">
            Anf. 148 TOMAS ENEROTH (S) replik:
          </note>
          <u who="tomas_eneroth_f17fe4" xml:id="i-bee782693b33996a-7" n="5b6aa064">
            <seg n="fb306d28">
              Herr talman! Först måste jag säga att det var riktigt roande
              att höra Solveig Zander säga att det minsann var Maud Olofssons
              förtjänst att det nu blev ett enigt betänkande som ordnade karensdagen
              för egenföretagare. Det var ju vår förtjänst! Vi hade majoritet
              i utskottet. Ni var i minoritet och anslöt er till förslaget.
              Det är fakta.
            </seg>
            <seg n="ffc64676">
              Om Solveig Zander vill kan ju Centerpartiet låta bli att ställa
              upp på det förslag som vi hade i riksdagen. Det kommer att bli
              riksdagsbeslut om det i alla fall. Det var alltså den nya parlamentariska
              situationen som såg till att det blev verklighet det Maud Olofsson
              inte själv lyckades leverera och till och med det Maud Olofsson
              faktiskt såg till blev ett problem för landets småföretagare.
            </seg>
            <seg n="bd73d822">
              Jag är också oroad över att allt fler unga förtidspensioneras.
              Jag vill minnas att det var Cristina Husmark Pehrssons viktigaste
              fråga när hon tillträdde, i början av förra mandatperioden: Vi
              kan inte acceptera att unga människor ställs långt utanför arbetsmarknaden.
            </seg>
            <seg n="175c1d14">
              Det har varit ett totalt fiasko! Allt fler unga förtidspensioneras.
              Under fyra års borgerligt styre har vi sett en sådan utveckling.
              Man måste dra ett antal slutsatser om att åtminstone inte allt
              har varit så himla rätt i den fantastiska sjukförsäkringsreformen.
            </seg>
            <seg n="0b3bd9fa">
              Sedan skulle jag vilja be Solveig Zander utveckla kritiken mot
              Anders Borg och Finansen. Det var alltså så det gick till? Det
              var alltså Anders Borg och Finansen som stoppade förändringar
              i sjukförsäkringen som skulle ha genomförts? De felaktigheter
              och olämpligheter som vi har sett var alltså Finansens fel, och
              nu hoppas Solveig Zander att Finansen, som hon uttrycker det,
              ska ändra uppfattning.
            </seg>
            <seg n="3ad5f243">
              Jag får ändå upplysa om att Finansen inte är något eget parti
              utan en del av Regeringskansliet, där Maud Olofsson ingår som
              företrädare för Centerpartiet. Ska jag tolka det så att man har
              haft partiöverläggningar och hårda diskussioner om detta? Framför
              allt undrar jag om det finns något som talar för att Finansen
              i så fall har ändrat uppfattning och nu kommer att lyssna på Ulf
              Kristersson, när man inte lyssnade på Husmark Pehrsson?
            </seg>
            <seg n="5a4525d8">
              Jag är mycket nyfiken på att höra hur Centerpartiet utvecklar
              sin kritik mot landets finansminister.
            </seg>
          </u>
          <note type="speaker" n="ef4b59eb">
            Anf. 149 SOLVEIG ZANDER (C) replik:
          </note>
          <u who="solveig_zander_210e69" xml:id="i-72e69ac4aeee8fc2-6" n="03b85931">
            <seg n="6c2c5842">
              Herr talman! Jag sade beträffande Maud Olofssons insats i detta
              med karensdagarna vilket jag kanske ska upplysa om att jag inte
              vill förringa Maud Olofssons insats i sammanhanget. Men om Socialdemokraterna
              vill slå sig för bröstet och säga att det var de som drev igenom
              detta för att det parlamentariska läget är som det är, då bjuder
              jag gärna på det. Men alla förstår att även en minister som har
              ansvar för området är inblandad i en sådan skrivning som det var
              i vårt betänkande.
            </seg>
            <seg n="20851ed6">
              Det är rätt, måste jag, herr talman, säga till Tomas Eneroth
              att detta med unga förtidspensionerade var en mycket svårare fråga
              än vad den förra socialförsäkringsministern kunde tänka sig. Det
              är inget som man löser över en natt. Men det är en mycket viktig
              uppgift att ta till sig.
            </seg>
            <seg n="9308b32c">
              Jag talade om de förändringar som behövs för att medverka till
              att de unga förtidspensionerade blir färre och talade om att de
              som är på väg att komma in inte gör det. Detta är inget som socialförsäkringen
              löser, utan det är saker som ligger mycket längre tillbaka i ungdomarnas
              liv och som också behöver förändras. Det är mycket viktigt att
              man tar till sig det och gör det från grunden.
            </seg>
            <seg n="90c7d416">
              Vore det enkelt skulle Cristina Husmark Pehrsson ha gjort det.
              Men det var inte möjligt.
            </seg>
            <seg n="62facf78">
              Beträffande Finansen: Förändringar i sjukförsäkringen kostar
              pengar. Jag är övertygad om att om den nuvarande sjukförsäkringsministern
              kommer med mycket tydliga underlag till hur vi ska förbättra det
              som har blivit fel, då vet man också vilka pengar man ska lägga
              till och vad det kommer att kosta framgent. Detta är inga enkla
              saker, inget man viftar bort.
            </seg>
          </u>
          <note type="speaker" n="962a5847">
            Anf. 150 TOMAS ENEROTH (S) replik:
          </note>
          <u who="tomas_eneroth_f17fe4" xml:id="i-bee782693b33996a-8" n="5b6aa064">
            <seg n="cf937db4">
              Herr talman! Jag vet inte om jag lugnas av det Solveig Zander
              sade. Resonemanget om att den nya socialförsäkringsministern nu
              ska komma fram med mycket tydligare underlag tyder på att man
              tidigare har kommit fram med mycket otydliga underlag och därför
              har regeringen inte lyckats enas om att detta är en prioriterad
              fråga.
            </seg>
            <seg n="6d58eb00">
              Jag är lite oroad över utvecklingen. Det är regeringen som helhet
              som har ansvar för politiken. Finansen har ingen vetorätt, utan
              det är regeringen som helhet som bestämmer. Antingen ställer man
              upp på politiken eller inte. Man ska inte skylla på Finansdepartementet.
            </seg>
            <seg n="08c7d617">
              När det gäller unga förtidspensionärer: Det är skönt att vi är
              överens om att det är en otillfredsställande utveckling. Det är
              till och med så att den har blivit mycket värre. Fler unga förtidspensioneras,
              och dessutom hamnar en del i den berömda nollklassningen, vilket
              innebär att de också hamnar i en akut ekonomisk krissituation.
              Därför måste man skyndsamt göra något.
            </seg>
            <seg n="6d4d4ce7">
              Jag bävar inför tanken att vi ska hamna i ett läge där det återigen
              blir Finansen som lägger hinder i vägen för att göra något så
              viktigt och något så samhällsekonomiskt lönsamt och angeläget
              som att se till att unga människor med svåra handikapp eller sjukdomar
              får en chans att komma in i samhället och inte förtidspensioneras
              tidigt.
            </seg>
            <seg n="c33b596e">
              Det är väl bara att invänta besked från statsrådet, som kommer
              upp här senare, och höra på vilket sätt man tänker leverera detta.
            </seg>
            <seg n="3f5a35ac">
              Men frågan till Solveig Zander kvarstår: Vad är det som talar
              för att Finansdepartementet och regeringen den här gången gör
              något annat ställningstagande? Har ni bättre underlag den här
              gången? Var det i så fall dåligt underlag tidigare? Onekligen
              måste ni jag tolkar det så se att det finns ett antal uppenbara
              brister och felaktigheter i den sjukförsäkringsreform som vi har
              genomdrivit.
            </seg>
          </u>
          <note type="speaker" n="2c9e66e9">
            Anf. 151 SOLVEIG ZANDER (C) replik:
          </note>
          <u who="solveig_zander_210e69" xml:id="i-72e69ac4aeee8fc2-7" n="03b85931">
            <seg n="b1c5a411">
              Herr talman! Hur länge har vi haft den här reformen? Är det tio
              år, eller hur lång tid är det? Det är en betydligt kortare tid!
              För att man ska kunna se vad det blir av en reform måste det i
              alla fall få gå några månader innan man gör förändringar. Det
              är precis det som reformen handlar om. Vi har nu sett hur det
              har utvecklat sig. Det är när man har sett det som man kan komma
              med förslag till förändringar.
            </seg>
            <seg n="eca6d527">
              Jag vill inte för att citera den rödgröna sidan göra något hafsigt
              och slafsigt den här gången. Det är därför sjukförsäkringsministern
              nu utreder detta, vilket han sade hos oss i utskottet. Och han
              utreder det noga, för att komma med förslag som är hållbara. Det
              var det man inte gjorde tidigare. Därför är jag övertygad om att
              när man nu kommer med de underbyggda förslagen, då kommer också
              Finansen att ställa upp.
            </seg>
            <seg n="9c63c926">
              Sedan gällde det de unga förtidspensionerade, varför man inte
              hade gjort något åt det, när det var så viktigt. Jag försökte
              förklara det förra gången. Detta är inget som man hittar en lösning
              på rätt upp och ned, för då hade man gjort det. Detta beror på
              sådant som har hänt tidigare i ungdomars liv. Det har inte kommit
              nu, under den fyraårsperiod som har varit, utan detta är sådant
              som har hänt tidigare. Det är därför vi måste få med hela samhällssystemet
              i att rätta till och minska förtidspensioneringarna för de unga.
              Men det är viktigt att se till att företagen vill ta sig an dem
              och att vi hittar nya sätt att jobba för att få ut ungdomarna
              i arbetslivet.
            </seg>
          </u>
          <note type="speaker" n="0d9428b9">
            Anf. 152 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-14" n="af0a30c8">
            <seg n="3df28917">
              Herr talman! Jag kan inte låta bli att lägga mig i det tidigare
              replikskiftet. Jag undrar hur länge Solveig Zander ska hänvisa
              till den tidigare S-regeringen som regerade med något stöd av
              oss och Miljöpartiet. När vi kommer fram till pensionssystemet,
              nästa utskottsområde, är det väl också gamla regeringars fel att
              det ser ut som det gör och deras barndom, så det går tydligen
              ganska långt tillbaka.
            </seg>
            <seg n="ef7321a4">
              Jag har en fråga till Solveig Zander. Även vi inser att man behöver
              ha tidsgränser. Allt var verkligen inte bättre eller ens bra tidigare.
              Det behöver göras mycket i fråga om rehabilitering. Det ställer
              vi naturligtvis upp på och tycker är bra.
            </seg>
            <seg n="da6b5d28">
              Problemet är att tidsgränserna drabbar dem som är sjuka, om de
              inte får rehabilitering. Jag tror att vi är ganska överens om
              att det inte är så vidare bra för de sjuka och inte bra för samhällssystemet.
              Men det vi kallar stupstocken drabbar ändå människor, även om
              den sedan kan omprövas. Under omprövningstiden tappar man ganska
              mycket pengar. De flesta tappar flera tusen kronor i månaden,
              och då talar vi inte om den rikare delen av befolkningen. Det
              är ett bekymmer att man inte ser detta.
            </seg>
            <seg n="3e22734b">
              Det är inget stort problem, tydligen. Solveig Zander inledde
              nämligen nästan med att säga att prognosen var att 40 00050 000
              skulle komma på fel sida, så att säga, om den här stupstocken,
              men nu blev det bara ca 14 000.
            </seg>
            <seg n="111a092d">
              Det är 14 000 personer som hamnar i ett läge där de förutom att
              de är sjuka också blir fattiga och oroliga. Jag vågar påstå att
              de dessutom blir sjukare av den oron. Det tycker jag är oförsvarligt.
            </seg>
            <seg n="80391282">
              Vad är det som är så bra med stupstocken och att den har drabbat
              de här 14 000 personerna? Förklara det!
            </seg>
          </u>
          <note type="speaker" n="44700f23">
            Anf. 153 SOLVEIG ZANDER (C) replik:
          </note>
          <u who="solveig_zander_210e69" xml:id="i-72e69ac4aeee8fc2-8" n="03b85931">
            <seg n="e6ac6f3b">
              Herr talman! Jag tänker fortsätta att hänvisa till den gamla
              regeringen så länge som det finns skäl att göra det. Så jag kan
              inte säga någon tidsgräns när det gäller det heller.
            </seg>
            <seg n="34f3baa0">
              När det gäller att man omförsäkras från Försäkringskassan till
              Arbetsförmedlingen är det faktiskt så att man får en andra chans.
              För det är inte så att rehabiliteringen upphör när man kommer
              över till Arbetsförmedlingen. Det är en del i rehabiliteringen
              som fortsätter men hos en annan myndighet.
            </seg>
            <seg n="68625aeb">
              En punkt som jag tog upp var just ekonomin, för det oroar många
              att ekonomin kan förändras. Då vet vi att hälften av dem som omförsäkras
              till Arbetsförmedlingen får lika mycket eller mer som de hade
              när de var i sjukförsäkringen. Men det här måste tydliggöras för
              personer, så att de vet vad det innebär.
            </seg>
            <seg n="a2e8b0ed">
              Sedan gäller det också att se till att man får mer rehabilitering,
              precis som Wiwi-Anne Johansson säger. Det är viktigt. Företagshälsovården
              det nämnde Finn Bengtsson tidigare har fått mer pengar, och det
              är rätt. Men de pengar som de har fått till sitt förfogande under
              det här året har de inte använt, och det är ett problem. De säger:
              Vi har inte riggat det tillräckligt snabbt, så att vi har sett
              till att ta till oss de här pengarna.
            </seg>
            <seg n="dbe61c70">
              Det är ett av problemen. Men under nästa år ska de verkligen
              se till att de nyttjar pengarna, för de behövs.
            </seg>
          </u>
          <note type="speaker" n="e662f056">
            Anf. 154 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-15" n="af0a30c8">
            <seg n="85b1d203">
              Herr talman! Ja, jag vet också att man kan få tre plus tre månader
              på sin arbetslivsintroduktion. Det är under förutsättning att
              man över huvud taget klarar av att delta i arbetslivsintroduktionen.
              Det kan vara så att sjukdomen är så svår att man inser efter några
              veckor eller någon månad av den här arbetslivsintroduktionen att
              det är fullständigt omöjligt.
            </seg>
            <seg n="bf982d88">
              Jag har stött på de människorna. Jag träffar också på arbetsförmedlare
              som jobbar med de här personerna.
            </seg>
            <seg n="723c8e7c">
              Om man då själv bestämmer att man inte kan delta i arbetslivsintroduktionen
              och att man måste pröva att få tillbaka sjukersättningen faller
              man ur systemet. Man faller inte mellan några stolar. Man faller
              helt enkelt rakt ned på golvet, för det finns inga stolar. Det
              finns ingenting som tar hand om den här personen då.
            </seg>
            <seg n="13916a61">
              Och det är precis det som vi har talat om tidigare, som många
              människor, bland annat Annica Holmquist, har hamnat i. Under den
              tiden får de inte en krona i ersättning, utan de får hanka sig
              fram och låna sig fram. Och det kan fortfarande ta mellan sex
              och åtta veckor innan man har omprövat för de här personerna som
              själva känner att de inte klarar detta. Är det rimligt? Är det
              värdigt ett Sverige i dag?
            </seg>
          </u>
          <note type="speaker" n="395933e7">
            Anf. 155 SOLVEIG ZANDER (C) replik:
          </note>
          <u who="solveig_zander_210e69" xml:id="i-21c7180ad5b459af-0" n="03b85931" next="i-38bf635eb6496191-0">
            <seg n="b7e26df6">
              Herr talman! Jag sade precis det i mitt inledningsanförande,
              att överföringen från Arbetsförmedlingen tillbaka till Försäkringskassan
              är en av de punkter som man nu måste se över, som man jobbar med
              på departementet. För det är inte meningen att personer ska komma
              i kläm, och det är definitivt inte meningen att man ska behöva
              vänta så länge på att få veta om man ska skrivas in där återigen.
              Det är viktigt, precis som Wiwi-Anne Johansson säger.
            </seg>
            <seg n="609d3595">
              Men det är också så att man i introduktionen hos Arbetsförmedlingen
              ska pröva vad man har för arbetsförmåga. Och den arbetsförmågan
              prövas ju inte bara genom att man går dit en gång eller att man
              har ett enda samtal. Det är fler saker som ingår i den arbetsförmågebedömningen.
            </seg>
            <seg n="9ef5023d">
              Wiwi-Anne Johansson! Du nämnde själv i ditt anförande ditt ryggonda,
              eller vad det var för någonting, och att politikerna väl inte
              kunde avgöra hur länge du skulle vara sjukskriven. Nej, det kan
              de inte, men du har en arbetsförmåga. Man kan vara sjuk och ha
              en arbetsförmåga, och det måste prövas. För du är ändå här och
              jobbar, fast du har ont i ryggen. Det är likadant med alla andra
              människor. Och det är den möjligheten man får hos Arbetsförmedlingen
              i introduktionen, att se om man har en arbetsförmåga, trots att
              man har en sjukdom.
            </seg>
          </u>
          <note n="b3fe2958">
            Ajournering
          </note>
          <note n="3cd33c21">
            Kammaren beslutade kl. 15.55 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="solveig_zander_210e69" xml:id="i-38bf635eb6496191-0" n="03b85931" prev="i-21c7180ad5b459af-0">
            <seg n="6b5072db">
              Återupptagna förhandlingar
            </seg>
            <seg n="6250e675">
              minst tre fjärdedelar
            </seg>
            <seg n="6250e675">
              minst tre fjärdedelar
            </seg>
          </u>
          <note n="5c22d623">
            Förhandlingarna återupptogs kl. 16.00.
          </note>
          <note n="f10ede77">
            8 § Beslut om ärenden som slutdebatterats den 15 december
          </note>
          <note n="97c8bdd3">
            Punkt 1
          </note>
          <note n="49c7806f">
            Punkt 2
          </note>
          <note n="3ff69541">
            Punkt 6
          </note>
          <note n="b2824eb9">
            Punkt 7
          </note>
          <note n="82138e9f">
            Punkt 9
          </note>
          <note n="a9ae4270">
            Punkt 11
          </note>
          <note n="d4b3e704">
            Övriga punkter
          </note>
          <note n="cd9913c2">
            9 § (forts. från 7 §) Socialförsäkringsområdet (forts. SfU1)
          </note>
          <note type="speaker" n="3ac46c7e">
            Anf. 156 GUNVOR G ERICSON (MP) replik:
          </note>
          <u who="unknown" xml:id="i-f6100fc0d762de35-4" n="e745b1ec">
            <seg n="74601ae4">
              Fru talman! Jag begärde replik för en stund sedan när vi diskuterade
              i socialförsäkringsdebatten för att fundera över vad det egentligen
              var som Solveig Zander sade.
            </seg>
            <seg n="c490e08f">
              För ett år sedan stod vi i den här kammaren och beslutade om
              ändringar i reglerna eftersom det behövde göras justeringar. Det
              insåg även alliansregeringen att man behövde. Vi bytte orden särskilda
              skäl mot om det inte kan anses oskäligt. Det var några små ändringar
              för att inte människor skulle behöva kastas ut. Även alliansregeringen
              tyckte ju att det var orimligt. Är Solveig Zander nöjd med hur
              det blev?
            </seg>
            <seg n="6b770991">
              Solveig Zander sade sedan i Ekot i oktober i år att en snabb
              översyn inte borde vara så komplicerad att genomföra. Det handlar
              i första hand om att se till att tillämpningen av regeringens
              sjukregler fungerar, sade hon.
            </seg>
            <seg n="9ebfe897">
              Är det inte längre nödvändigt med en snabb översyn, enligt Centerpartiet?
              Eller är det snabbt att säga att det kanske kommer om ett halvår
              när vi i majoriteten i slutna rum i så kallade interdepartementala
              utredningar har fått fram ett förslag? Eller står inte längre
              Solveig Zander för det hon sade i Ekot den 13 oktober?
            </seg>
          </u>
          <note type="speaker" n="4a564e4e">
            Anf. 157 SOLVEIG ZANDER (C) replik:
          </note>
          <u who="solveig_zander_210e69" xml:id="i-72e69ac4aeee8fc2-9" n="03b85931">
            <seg n="9216cdae">
              Fru talman! Jag står verkligen för det jag säger. Jag tycker
              att jag var oerhört tydlig i mitt anförande när jag sade att förändringarna
              ska komma nu och att jag vill se dem väldigt snabbt.
            </seg>
            <seg n="291886ae">
              Ministern sade till oss i utskottet att det skulle ske i närtid
              och under vårvintern. Så uttryckte ministern sig. Jag är en av
              dem som vid alla tillfällen då det är möjligt påtalar och driver
              att det är viktigt att de kommer då.
            </seg>
            <seg n="a3a98bc0">
              Det som var föremål för diskussion tidigare, och jag tror att
              det också handlade om det i Ekot , var att man avsåg att vänta
              med förändringarna till den stora Socialförsäkringsutredningen
              var klar. Då sade jag: Nej, vi ska inte vänta så länge. Vi ska
              verkligen se till att det här sker så snabbt det går.
            </seg>
            <seg n="111f9677">
              Nu har vi varit här i riksdagen i tre månader. Om man kommer
              med ett förslag till förbättringar strax efter jul måste jag säga
              att det är så snabbt som man över huvud taget kan arbeta. Det
              får inte bli som när ni tidigare beskyllde oss för att vi gjorde
              saker och ting för snabbt och slarvigt. Nu ska vi verkligen ha
              underbyggt de förändringar som jag kallar för småjusteringar.
              Man använder ord på olika sätt. Det jag menar med småjusteringar
              är sådant som man kommer med nu med detsamma efter nyår.
            </seg>
          </u>
          <note type="speaker" n="7f042b15">
            Anf. 158 GUNVOR G ERICSON (MP) replik:
          </note>
          <u who="unknown" xml:id="i-f6100fc0d762de35-5" n="e745b1ec">
            <seg n="e050c0b6">
              Fru talman! Det är väldigt intressant att lyssna på Solveig Zander.
              Förändringar ska komma strax efter jul, sade Solveig Zander nu.
              När vi diskuterade frågan med ministern i utskottet så sent som
              för ett par veckor sedan fick ministern en konkret fråga den kan
              vi säkert prata vidare om senare i debatten om hur lång tid det
              kommer att ta innan man får fram förslag. Riksdagens regler är
              sådana att man måste lägga fram förslag senast i mars för att
              de ska kunna behandlas innan sommaruppehållet och därmed träda
              i kraft tidigast den 1 juli.
            </seg>
            <seg n="9ade3723">
              Jag tycker att det är väldigt sunt att regeringen äntligen har
              insett att man måste göra någonting, att man måste göra det ordentligt
              och att man inte kan vänta till 2013. Det är lite olika ändringar
              av lite olika regler som behöver göras.
            </seg>
            <seg n="5cc8d71a">
              Jag blir inte klok på vad Solveig Zander och Centerpartiet egentligen
              vill. Direkt efter valet pratade man om en snabb översyn. Då uppfattades
              det så att man skulle kunna få fram en ändring som i princip kunde
              träda i kraft vid årsskiftet. Nu är vi snart framme vid årsskiftet.
              Några förslag är inte framlagda ännu. Vad är det som gör att Solveig
              Zander ändå inte vill ge ett sådant uppdrag till regeringen? Det
              är ju faktiskt vad det handlar om om man skulle yrka bifall till
              den reservation som vi har i betänkandet och som vi nu har att
              ta ställning till. Det innebär ett uppdrag till regeringen att
              återkomma med förslag. Kan vi få en utskottsmajoritet bakom det
              blir det ju ett tydligt uppdrag till regeringen.
            </seg>
          </u>
          <note type="speaker" n="5c0c0760">
            Anf. 159 SOLVEIG ZANDER (C) replik:
          </note>
          <u who="solveig_zander_210e69" xml:id="i-72e69ac4aeee8fc2-10" n="03b85931">
            <seg n="8e9cb976">
              Fru talman! I den reservation som De rödgröna har ingår det fem
              olika punkter. Några av de punkterna handlar om att tidsgränserna
              ska avskaffas, om att man ska höja taket och om avstämningsmöten.
              Det är mycket. Reservationen handlar inte bara om att detta ska
              komma snabbt. Jag ställer inte upp på de här andra punkterna.
              Jag tycker att avstämningsmötena inte fyllde någon funktion. De
              gjorde inte att folk kom snabbare tillbaka till arbetet. Jag ställer
              inte upp på att tidsgränserna ska avskaffas. Därför ställer jag
              inte upp på reservationen.
            </seg>
            <seg n="83cfd654">
              Däremot kan man diskutera vad en snabb översyn innebär. Ministern
              använde uttrycket närtid när han var i utskottet. Närtid för mig
              är efter nyår. Jag tycker också att vårvintern är snabbt. Det
              innebär att vi skulle kunna behandla ärendena under nästa halvår,
              under vårsessionen, här i riksdagen. Det är viktigt. Jag håller
              med Gunvor G Ericson om att det är viktigt att vi kan fatta beslut
              innan sommaruppehållet i riksdagen. Jag ska medverka så mycket
              jag kan till att det blir möjligt. Det vill jag verkligen deklarera.
            </seg>
          </u>
          <note type="speaker" n="b230344a">
            Anf. 160 EMMA HENRIKSSON (KD):
          </note>
          <u who="emma_henriksson_b9198e" xml:id="i-957f216b9ab08f30-6" n="eefc5eab">
            <seg n="2bcb7195">
              Fru talman! Det är ett otroligt svårt område som vi debatterar
              nu. Det är ett område som är väldigt viktigt för oss. Jag tror
              att det inte finns en enda ledamot av riksdagens kammare som inte
              under valrörelsen har träffat någon människa som upplever sig
              drabbad av sjukförsäkringen. Jag tror inte att det finns en enda
              ledamot som inte har någon i sin egen närhet som är beroende av
              sjukförsäkringen och som på något sätt känner att detta är något
              som inte fungerar optimalt.
            </seg>
            <seg n="38a5cc06">
              Men jag tror inte att det var någon av oss som inte redan innan
              förändringarna genomfördes hade någon i vår närhet, bland våra
              närmaste anhöriga, bland våra vänner eller bland våra grannar,
              som även då upplevde att försäkringen inte var vad den borde vara.
            </seg>
            <seg n="674eb47c">
              Vi har genomfört otroligt svåra förändringar av ett system som
              inte fungerade. Jag erkänner gärna att allting inte blev rätt.
              Det vet jag att ministern också gör. Vi måste våga se att när
              vi gjorde den stora förändringen lyckades vi inte uppnå vår ambition
              fullt ut. Ambitionen är, och ambitionen kommer att fortsätta att
              vara, att varje person som är sjuk men har en förmåga att arbeta
              ska få hjälp och stöd för att ta vara på den förmågan att arbeta.
              Samtidigt ska varje person som är för sjuk för att arbeta känna
              en trygghet i en sjukförsäkring som garanterar att man får en
              ekonomi som fungerar trots att man är sjuk och inte kan försörja
              sig genom arbete. Det är en otroligt högt ställd ambition.
            </seg>
            <seg n="b0cdb0bd">
              Jag möter en del som jobbar på Försäkringskassan som säger att
              det är omöjligt och att det inte går att leva upp till detta.
              Men jag och Kristdemokraterna menar att vi inte kan ge oss. Så
              länge det finns en person som kommer i kläm ska vi fortsätta att
              försöka göra allt vi kan för att förbättra systemet.
            </seg>
            <seg n="4d609aee">
              Genom förändringarna i sjukförsäkringen har vi gjort stora förbättringar
              för många människor som förut inte alls fick den hjälp de behövde.
              Genom det förslag som oppositionen har lagt fram om att ta bort
              tidsgränser skulle man inte hjälpa de här människorna. Det är
              människor som faktiskt har kommit tillbaka till arbete. Jag använder
              ord som jag har hört från personer som själva har varit med om
              förändringen. De säger: Jag har fått tillbaka mitt liv. Det är
              det de upplever.
            </seg>
            <seg n="a38a4e86">
              Men den andra sidan finns också. Det finns människor som nu känner
              att de är i kläm. Det finns människor som känner att de inte får
              den hjälp och det stöd de behöver och som inte känner den ekonomiska
              trygghet som vi vill att alla ska kunna känna när man har drabbats
              av sjukdom.
            </seg>
            <seg n="d57fbc37">
              En av de bästa sakerna med reformen är att vi har fortsatt minskningen
              av inflödet till sjukförsäkringen. Det är jätteviktigt. Det är
              inte så att vi säger att vi inte vill ha människor i sjukförsäkringen
              därför att vi tror att människor blir lyckligare och gladare så
              där i största allmänhet om vi inte skulle ha någon försäkring.
              Det är fortfarande så att alla som är för sjuka för att arbeta
              ska ha en trygghet i försäkringen.
            </seg>
            <seg n="480cc86f">
              Men vi vet, genom den forskning som finns och som tidigare har
              berörts av mina allianskamrater här i talarstolen också, att sjukförsäkringen
              i sig kan vara skadlig. Om man har möjlighet att arbeta men inte
              ges chansen därför att man inte får rätt hjälp och stöd kan man
              bli sjukare av att vara sjukskriven.
            </seg>
            <seg n="9422f49a">
              Jag tittade på tv-sändningen av Svenska hjältar häromdagen. Där
              lyfte man fram en tjej som förebild. Hon heter Alexandra Andersson
              och fick en mycket allvarlig sjukdom när hon var i tonåren; jag
              tror att hon var 17 år. En av hennes kompisar sade någonting som
              verkligen grep mig, och det var när hon tittade på Alexandra och
              sade: Hon har flyttat hemifrån och har körkort och heltidsarbete.
              Det har inte ens jag. Det säger alltså den friska kompisen om
              Alexandra som förlorat händer, fötter och delar av armarna och
              benen. Hon har ett heltidsarbete. Hon har körkort. Hon har ett
              självständigt liv. Det har hon för att hon fått hjälp och stöd.
              Hon är en hjälte eftersom hon är en förebild.
            </seg>
            <seg n="6520b9fb">
              Vi ska ha ett sjukförsäkringssystem som fungerar för dem som
              inte orkar vara hjältar. Alla orkar inte vara det. När man drabbas
              av sjukdom kan man verkligen hamna på botten, och då måste vi
              ha ett system som ser människorna och hjälper dem. Det är det
              tidsgränserna är till för.
            </seg>
            <seg n="386c8b7a">
              Vi har en stor utmaning med att fortsätta att förbättra sjukförsäkringssystemet.
              Mycket måste vi göra väldigt långsiktigt, för det finns stora
              problem som varken de förändringar vi gjorde under förra mandatperioden
              kunnat avhjälpa eller någon tidigare regering tagit tag i. Det
              jobbar vi med i den parlamentariska Socialförsäkringsutredningen.
              Ett stort problem som vi tittar på är de som inte täcks ordentligt
              av det nuvarande sjukförsäkringssystemet, som ju utgår från inkomstbortfall.
              Vi har nämligen människor som inte kommer in ordentligt i försäkringen
              då de aldrig haft någon inkomst. Därmed har de ingen inkomst som
              faller bort, men likväl har de en svår ekonomisk situation. Den
              försäkring som vi haft och den som vi har är inte tillräckligt
              för dessa grupper.
            </seg>
            <seg n="ed8948ca">
              Det är viktigt att vi har ett system som mycket bättre tar till
              vara sjuka människors förmåga. Att man är sjuk är nödvändigtvis
              inte i sig ett hinder för att kunna arbeta. Men alla kan inte
              prestera till hundra procent. Alla kan inte producera lika snabbt
              och effektivt. Vi måste bli mycket bättre på att uppmuntra de
              arbetsgivare som faktiskt tar sitt ansvar. Det finns mycket bra
              förebilder bland arbetsgivare, sådana som säger: Vi vill anställa
              personer just för att de har ett arbetshandikapp eftersom vi ser
              att de tillför oss någonting.
            </seg>
            <seg n="1e044d4d">
              Kristdemokraterna hade i sitt valmanifest ett förslag där vi
              sade att vi som offentlig arbetsgivare måste göra just detta.
              Vi måste vara förebilder. Vi måste vara de som visar att människor
              oberoende av vilken förmåga de har kan vara en tillgång om vi
              inte tittar på var människor brister utan i stället tittar på
              vad de kan.
            </seg>
            <seg n="28cf006d">
              I den sjukförsäkring vi har och med de förändringar vi har gjort
              finns en hel del frågetecken som vi nu håller på att titta på.
              Vi måste fundera vidare på hur vi ska kunna ge hjälp och stöd
              till dem som inte haft någon inkomst tidigare, till dem som varit
              borta länge från arbetsmarknaden, kommit över till Arbetsförmedlingen
              och nu kommer tillbaka till sjukförsäkringen. Kanske har de varit
              borta alldeles för länge för att ingen brytt sig om att ge dem
              den hjälp och det stöd de behöver. Därför är vägen tillbaka alldeles
              för lång.
            </seg>
            <seg n="3127211e">
              Vi måste fundera på om rätt personer i dag förs över från sjukförsäkringen
              till Arbetsförmedlingen eller om fler borde omfattas av att få
              en långsiktig sjukförsäkring. Tratten in för att få permanent
              sjukersättning är väldigt trång. Vi måste fundera på om den är
              för trång.
            </seg>
            <seg n="337caf47">
              Vi måste fundera på om Arbetsförmedlingen i en del fall kanske
              ska kopplas in lite tidigare, inte vänta tills det har gått 180
              dagar utan öka möjligheten för Arbetsförmedlingen och Försäkringskassan
              att gemensamt ta sig an personer där man redan tidigt kan se att
              sjukdom inte är det största problemet, utan det är hjälpen vidare
              till arbete som dessa personer har störst behov av.
            </seg>
            <seg n="2f96c230">
              Vi måste fundera på hur ersättningen ska beräknas under perioden
              då man gör en arbetsprövning. Det är några av de saker som jag
              tillsammans med ett par andra kristdemokrater funderar över i
              en arbetsgrupp. Vi måste fråga oss vad mer som behöver göras.
              Vi har stora utmaningar. En del av dem kan vi återkomma till inom
              det närmaste året. Förslag kommer under vårvintern, som vi hört
              från ministern och departementet. En del utmaningar måste vi gemensamt
              titta på i den parlamentariska utredningen ännu mer långsiktigt.
            </seg>
          </u>
          <note n="5cdff012">
            Med det, fru talman, yrkar jag bifall till utskottets förslag
            i betänkandet.
          </note>
          <note type="speaker" n="a44a1786">
            Anf. 161 TOMAS ENEROTH (S) replik:
          </note>
          <u who="tomas_eneroth_f17fe4" xml:id="i-bee782693b33996a-9" n="5b6aa064">
            <seg n="4c7eef73">
              Fru talman! Tack, Emma, för anförandet! Det är intressant att
              höra de olika begreppen inom det närmaste året, vårvintern, efter
              jul som sedan korrigerades till efter nyår. Vi har fått höra olika
              tidsangivelser för när ni avser att göra justeringar i sjukförsäkringsreformen
              vad gäller de uppenbara felaktigheter som finns. Jag kan förstå
              att många är oroade över att de inte får klara besked i frågan.
              Det är ett av skälen till att kristdemokraten Thord Carlsson i
              Sollefteå gick ut och uppmanade: Rösta rödgrönt. Så säger en ledande
              kristdemokratisk politiker. Det är förklaringen till att handikappförbunden
              nu tillskriver oss alla och tycker att vi ska stödja den motion
              som finns så att någonting händer.
            </seg>
            <seg n="cff4ecad">
              Jag kan förstå om den oron dessutom ökar när vi hört Solveig
              Zander säga att det var Finansen och Anders Borg som stoppade
              möjligheten att göra korrigeringar. För att försöka få fram lite
              tydligare besked från Emma Henriksson undrar jag om det var Finansdepartementet
              och Anders Borg som stoppade möjligheten att göra korrigeringar
              i sjukförsäkringen och om något talar för att ni kommer att få
              göra korrigeringar i närtid. Och vad innebär i så fall närtid?
            </seg>
            <seg n="808ddac9">
              Vad ska de som nu utförsäkras eller nollklassas tro? Emma Henriksson
              talade väl och engagerat om unga förtidspensionerade, men faktum
              är att antalet ökar kraftigt. Dessutom nollklassas många av dem,
              ställs helt utan möjlighet till egen försörjning, inte minst på
              grund av att ni avskaffade den tidsbegränsade sjukersättningen.
              Situationen har alltså blivit värre under den här perioden.
            </seg>
            <seg n="e963c6c2">
              Det finns således ett antal saker som brådskar. Och än har vi
              inte fått några besked om när, var eller hur. Eller är det så
              att statsrådet, när han väl går till Anders Borg, återigen får
              nej, såsom traditionen brukar vara när socialförsäkringsministrarna
              går till Finansdepartementet i borgerliga regeringar?
            </seg>
          </u>
          <note type="speaker" n="83e4351b">
            Anf. 162 EMMA HENRIKSSON (KD) replik:
          </note>
          <u who="emma_henriksson_b9198e" xml:id="i-957f216b9ab08f30-7" n="eefc5eab">
            <seg n="6a85503f">
              Fru talman! Jag är av den uppfattningen att när man sitter i
              en majoritet bär man ett delat ansvar. Det ansvaret finns hos
              hela regeringen, och det ansvaret finns hos hela majoriteten i
              riksdagen. Det ansvaret har vi gemensamt.
            </seg>
            <seg n="d51b9642">
              När det handlar om en så komplex försäkring som sjukförsäkringen
              tror jag inte att någon regering någonsin skulle kunna genomföra
              den och lyckas till hundra procent från början. Under resans gång
              upptäckte vi saker som vi insåg riskerade att leda till felaktigheter,
              och vi korrigerade dem omedelbart.
            </seg>
            <seg n="4f3a0ada">
              Det arbete som just nu pågår inom våra partier är att vi samlar
              in erfarenheter från våra medlemmar, från våra väljare, från allmänheten,
              från människor som har erfarenheter och upplever att det kan vara
              förändringarna i sjukförsäkringen som gör att de känner att de
              kommer i kläm. Vi måste noga titta på vilka förändringar som behöver
              göras för att vi ska kunna uppnå målet med sjukförsäkringen.
            </seg>
            <seg n="0c65b40a">
              Ett fall som jag fick höra talas om häromdagen, av en handläggare
              på Försäkringskassan, gällde en tjej som inte ens var 30 år fyllda
              och riskerade att få sin sjukpenning indragen. I hennes fall handlade
              det om att läkaren bara skrivit att hon hade en reumatisk sjukdom.
              Det fanns inget läkarintyg som berättade om de två stroke hon
              haft det senaste året, hennes halvsidesförlamning eller bristande
              förmåga att tala. Det fanns inget läkarintyg på det. Vi kan inte
              göra någon förändring i lagen som kompenserar för att ett intyg
              inte har skickats in.
            </seg>
            <seg n="11bf6183">
              Allt som kommer fram är inte enkelt att åtgärda via lagstiftning.
            </seg>
          </u>
          <note type="speaker" n="b8f97158">
            Anf. 163 TOMAS ENEROTH (S) replik:
          </note>
          <u who="tomas_eneroth_f17fe4" xml:id="i-bee782693b33996a-10" n="5b6aa064">
            <seg n="a9bb2703">
              Fru talman! Nej, allt är inte enkelt. Det hedrar Emma Henriksson
              att hon dels delger sina erfarenheter av de brister som finns
              i sjukförsäkringssystemet, dels uppenbarligen är öppen för att
              det behöver göras korrigeringar. Det tycker jag är bra.
            </seg>
            <seg n="6d3ccae3">
              Skälet till att jag frågar och försöker pressa fram ett besked
              är att vi nu i kammaren har ett läge där ledamöterna i samtliga
              partier ska ta ställning och rösta. Ett alternativ då är att ta
              ställning för att riksdagen sätter ned foten och säger att vi
              inte kan vänta på att regeringen internt ska försöka komma överens,
              att säga att vi folkvalda regeringen är inte folkvald tycker att
              det behövs korrigeringar i sjukförsäkringsreformen eftersom det
              får ödesdigra konsekvenser när så många människor utförsäkras
              eller nollklassas.
            </seg>
            <seg n="99cc5416">
              Alla ledamöter av Sveriges riksdag har möjligheten att sätta
              ned foten, och därför är det också viktigt att alla som följer
              debatten får reda på vad det är som gör att ni inte tar det ställningstagandet.
              Vet ni att det kommer ett förslag om en vecka eller två, eller
              har ni ingen aning?
            </seg>
            <seg n="87f5c09c">
              Jag blev väldigt orolig när jag hörde att det var i huvudsak
              Finansdepartementet, Anders Borg och Moderaterna som hade stoppat
              de förslag till korrigeringar som har funnits tidigare, för maktförhållandena
              i den borgerliga regeringen har ju inte ändrats sedan dess. Tvärtom
              är Moderaterna större än någonsin. Centern, Folkpartiet och Kristdemokraterna
              gjorde väsentligt sämre valresultat, så ökat inflytande i den
              nya regeringskonstellationen lär man kanske inte ha. Det gör också
              att väldigt många är oroade för att det faktiskt inte blir några
              förändringar och att det också fortsatt är viljan att göra stora
              kostnadsbesparingar i sjukförsäkringen som är det viktigaste i
              närtid.
            </seg>
            <seg n="2b149ea5">
              Jag har varit lika tydlig som Emma om att vi i Socialförsäkringsutredningen
              ska ompröva, diskutera och hitta breda och långsiktiga lösningar.
              Det ansvaret har vi alla för att få en hållbar sjukförsäkring.
              Men vi har också ansvaret här i kammaren i dag och på måndag när
              vi voterar att se till att man också kan göra förändringar. Det
              är det handikapporganisationer, Thord Carlsson och många andra
              vädjar om.
            </seg>
          </u>
          <note type="speaker" n="eff02310">
            Anf. 164 EMMA HENRIKSSON (KD) replik:
          </note>
          <u who="emma_henriksson_b9198e" xml:id="i-957f216b9ab08f30-8" n="eefc5eab">
            <seg n="5188371d">
              Fru talman! Jag hade varit beredd att rösta för en förändring
              om den hade kunnat göras med ett klubbslag och blivit rätt. Det
              förslag som oppositionen har lagt fram är inte ett förslag som
              skulle hjälpa de människor som i dag upplever sig ha kommit i
              kläm i sjukförsäkringen.
            </seg>
            <seg n="3ac5a7b4">
              Problematiken är inte så enkel. Det behövs ett ordentligt arbete
              med att gå till botten med vad det är människor upplever är fel,
              vad som handlar om brister i lagstiftningen, vad som handlar om
              brister i annat regelverk, vad som kan ha att göra med brister
              i tillämpningen och vad som kan vara sådant som inte alls har
              med förändringen att göra utan beror på sådana delar av sjukförsäkringen
              som vi inte har ändrat men där det fortfarande finns kvar brister
              sedan tidigare. Vi måste vara väldigt noggranna, och vi måste
              göra rätt.
            </seg>
            <seg n="18457f9a">
              Att med ett slag ta bort tidsbegränsningen skulle inte leda till
              alla de förbättringar som bland andra handikapporganisationerna
              hoppas på, och det skulle dessutom innebära att vi går tillbaka
              till den situation vi hade innan, alltså en situation där människor
              blev undanskuffade, gömda och glömda och inte fick hjälp. I dag
              vittnar människor om att de tack vare förändringarna upplever
              att de har fått sina liv tillbaka.
            </seg>
          </u>
          <note type="speaker" n="1e67ae61">
            Anf. 165 Statsrådet ULF KRISTERSSON (M):
          </note>
          <u who="unknown" xml:id="i-d06f421d201d2f46-27" n="e745b1ec">
            <seg n="700848c9">
              Fru talman! Precis när Göran Persson och Pär Nuder klev in i
              kammaren var jag på väg att säga att det är mycket som har förändrats
              sedan jag var i riksdagen för tio år sedan, men så kom jag på
              att jag kände förbluffande väl igen mycket. En sak man verkligen
              känner igen är den intima stämningen mellan en talare här uppe
              i talarstolen och en grupp riksdagsmän här framför. Det lär vi
              få leva med.
            </seg>
            <seg n="c39fc8d5">
              Den som tror att det är en enkel och okomplicerad sak som kan
              göras utan att något går fel på vägen att gå ned från 73 000 nya
              förtidspensionärer varje år till väsentligt mycket färre eller
              att gå från att ha Europas högsta sjuktal till att ha ett mer
              normalt sjuktal i Europa är inte intellektuellt hederlig. Det
              ursäktar inte att vi inte gör allt vi kan för att allting ska
              bli bra.
            </seg>
            <seg n="4c203a65">
              När vi talar om system där man fattar beslut om 47 miljoner utbetalningar
              varje år ska vi inte lura oss eller sjunga med änglarna och låtsas
              som om ifall vi bara hade fått igenom vårt förslag skulle ingen
              människa någonsin ha haft anledning att se ett enda bekymmer i
              socialförsäkringen. Jag tror att inte ens Tomas Eneroth skulle
              vilja att kammaren skulle fatta beslut om att riva upp tidsgränserna
              i sjukförsäkringen, för det skulle vålla otroligt många problem.
              I dag är vi på god väg att komma till rätta med problemen.
            </seg>
            <seg n="94ed3195">
              Det här är en intressant debatt. Jag tror att vi alla härinne
              börjar kunna våra respektive positioner ganska väl. Detta är ingen
              recension utan bara ett konstaterande. Vi vet vad vi tycker, och
              vi har respekt för varandras ståndpunkt. Vi tycker delvis olika,
              men jag tror ändå att vi i många stycken gjorde en gemensam analys
              som vi inte bör slarva bort när vi nu kivas om hur vi ska gå vidare.
            </seg>
            <seg n="f1d8149e">
              Jag tror att vi har skäl att vårda den reform vi har gjort. Det
              gäller att stå för de viktiga förändringar som har gjorts och
              som oundvikligen kommer att uppfattas som smärtsamma om man inte
              vill säga att det var enklare med 73 000 nya förtidspensionärer
              varje år, för då slapp vi fatta svåra beslut.
            </seg>
            <seg n="9868aedd">
              Vi på vår sida vill stå för den reform vi har gjort. Vi tar också
              ansvar för att förbättra den reformen. Det tar lite tid, men det
              är det vi håller på med.
            </seg>
            <seg n="fb19f1ef">
              Ni säger i huvudsak att ni vill riva upp reformen. Det är okej.
              Då tycker vi olika. Då kommer vi inte att kunna mötas.
            </seg>
            <seg n="c34bd882">
              Vi återkommer, och jag kan lika gärna bringa total klarhet i
              den frågan. Jag sade det i utskottet häromveckan: Vi kommer till
              våren att återkomma med vår analys och våra förslag på vilka förändringar
              som ska göras. Då kommer vi att se om vi fortfarande står på helt
              olika sidor eller om vi kan enas om att detta är ungefär det som
              behöver göras och söka breda lösningar för att förbättra en reform
              som i sina grundvalar ligger fast. Det finns inte så mycket mer
              att säga om den saken just nu.
            </seg>
            <seg n="0dd66052">
              Låt mig därför börja i en annan ända och backa ett steg tillbaka
              och se vad det egentligen är vi håller på med i den del av socialpolitiken
              som vi nu diskuterar. Svensk socialpolitik fyller 100 år den här
              mandatperioden. I princip fyller den 100 år, för 1913 kom den
              första riktigt stora sociala reformen som berör vårt område. Då
              kom den första svenska allmänna pensionsreformen. Några år senare
              kom den första riktiga socialförsäkringen med inkomstskydd, nämligen
              arbetsskadeförsäkringen. Sedan dess har vi oavbrutet reformerat
              svensk socialpolitik i 100 år, och vi har kommit i ett läge där
              ganska många människor tycker att vi har något att slå vakt om.
            </seg>
            <seg n="1be99a2f">
              Vi har etablerat begrepp som är unika: generell välfärdspolitik,
              inkomstskydd, som sedan med åren har glidit över i mer moderna
              begrepp. Vi pratar i dag väldigt mycket om självständighet, egenförsörjning,
              jämlikhet, jämställdhet, barns rättigheter och barns rätt att
              inte bara ärva sina föräldrars sociala situation.
            </seg>
            <seg n="396a7e63">
              Vi har vunnit ett hyggligt stort internationellt erkännande för
              en förmåga till sociala reformer, numera översatt till EU-modeordet
              sociala innovationer. Vi är i denna enkla mening ett föregångsland,
              och det kan både höger och vänster i ganska hög grad ta åt sig
              gemensam ära för. På er sida var det Gustav Möller och Alva Myrdal,
              och på vår sida var det Gösta Bagge och många andra som i praktiken
              lade de första byggstenarna till det som i dag är den moderna
              socialpolitiken och som gör att vi alls har något att stå här
              och kivas om. Detta är en fantastisk grund för fortsatta framgångar.
            </seg>
            <seg n="2d28b29d">
              Det här handlar också i mycket om ett slags pragmatism, att då
              och då se att välfärdsbygget inte har blivit som vi ville. Man
              kivades om ATP-systemet här i kammaren 1959. Det hindrade oss
              inte att flera decennier senare göra en gemensam analys och lägga
              de gamla grälen åt sidan och lösa vår tids problem. Det ledde
              fram till pensionsreformen.
            </seg>
            <seg n="2bbbfe0e">
              För bara några år sedan hade vi en gemensam analys där vi såg
              att det inte gick att fortsätta i ett läge där Sverige avviker
              helt från resten av den moderna världen, med sjuktal som i praktiken
              innebar att vi var sjuka när det var högkonjunktur och friska
              i lågkonjunktur. Vi måste göra något åt detta, av ekonomiska skäl
              och av legitimitetsskäl, som vi talade om under frågestunden.
              Om vi inte har legitimitet i de beslut som fattas kommer vi att
              misstro människor som ska ha sina sjukersättningar. Kommer vi
              i ett sådant läge finns det ingen sjukförsäkring i världen som
              kan stå pall från omvärldstrycket.
            </seg>
            <seg n="97b93304">
              Det bästa och finaste i hela den svenska socialpolitiska modellen
              är en grundsyn som säger att vi ger generös ersättning och trygghet
              till människor som inte just nu kan försörja sig själva, och vi
              står för det. Vi vill inte ha fattigvård. Vi vill inte ha ett
              system som bygger på att man lyfter människor bara över det allra
              yttersta. Vi har generösa ersättningar som svarar för omställningsförmåga
              och ger en andra chans.
            </seg>
            <seg n="274f03af">
              Den självklara motprestationen för detta väl formulerad i er
              regerings direktiv till Anna Hedborg är: Vad ska motsvarande skyldigheter
              vara? Om min rätt att få generös ersättning när det inte fungerar
              är viktig är det lika viktigt att staten har en tydlig förväntan
              på den enskilde: Man ska göra allt man kan för att inte hamna
              i en situation där man måste lita på det allmänna för att kunna
              klara sig.
            </seg>
            <seg n="e06cbe48">
              Det var helt solklart för våra företrädare i den här kammaren
              att det förhöll sig på det sättet. Vi kunde sedan kivas om exakt
              hur långt statens ansvar kunde gå, hur mycket vi hade råd med
              och allting sådant som tillhör den politiska debatten.
            </seg>
            <seg n="d4842da2">
              Jag tycker allvarligt talat att Socialdemokraterna i sin iver
              att fånga poänger på att allting i dag inte fungerar perfekt håller
              på att förlora sig själva och sin historiska roll i svensk socialpolitik.
              Det säger jag inte för att glädjas över att vi tar den i stället
              utan för min grundläggande tro att det finns unika kvaliteter
              i svensk välfärdspolitik som inte får gå förlorade. Glöm inte
              ert arv i svensk socialpolitik!
            </seg>
            <seg n="ca8336d7">
              Vi kommer just nu fram till ett läge där vi ser att vi har haft
              ett antal stora framgångar. Vi har fått dramatiskt minskade sjuktal,
              och de började flera år före reformen. Det gäller att ställa sig
              frågan: Vad är det som är stabilt och hållbart i de framgångar
              som vi har mött?
            </seg>
            <seg n="bb57a6ae">
              Jag har flera gånger plågat åhörare med att visa berg-och-dal-bane-bilden
              av antalet svenska sjukfall. Det går upp och ned, upp och ned.
              Det finns ingenting per definition som säger att vi just nu har
              kommit till ett läge där vi vet att det är stabilitet i väsentligt
              lägre antal sjukfall. Vi har sett det förut.
            </seg>
            <seg n="e63e3645">
              Det som talar för att någonting har hänt är de begynnande utvärderingar
              som nu börjar ske. Det som hände var en allmän debatt om att det
              var ohållbart. Det var en viktig start. Sedan fick vi dessutom
              en koppling mellan sjukförsäkringen och stora delar av läkarkåren.
              Jag tror att många läkare insåg att de själva är en viktig del
              av en långsiktig sjukskrivningsprocess där de kan påverka hur
              snabbt människor kommer tillbaka.
            </seg>
            <seg n="86a1491b">
              Jag tror dessutom att de minskade köerna i en ganska omfattande
              del av svensk sjukvård har gjort att fler slipper vänta på den
              sortens medicinska insatser som är en förutsättning för att komma
              tillbaka till arbetet. Allt detta har varit bra.
            </seg>
            <seg n="25926d2d">
              Vi har nu några utvärderingar som visar att vi är på väg åt rätt
              håll och att det kan vara stabilt. Inspektionen för socialförsäkringen
              påpekar att effektiviteten i Försäkringskassan har blivit bättre.
              Det kom ISF med i dag eller i går i en rapport. Den påpekar också
              att tidsgränserna i sig har betytt mycket för att skynda processen
              tillbaka till arbetslivet.
            </seg>
            <seg n="e4cbd0f0">
              Den påpekar också kritiskt att det inte har varit lika bra överallt.
              Det har fungerat bättre för äldre än för yngre, och bättre i storstäder
              än i glesbygd. Här finns fortfarande kvar väsentliga frågor att
              ställa sig.
            </seg>
            <seg n="45c8c7ba">
              Slutligen påpekar Institutet för arbetsmarknadspolitisk utvärdering
              att bara det faktum att man kallar människor till samtal inför
              prövning mot hela arbetsmarknaden i sig betyder någonting för
              att återfå människor till egen försörjning.
            </seg>
            <seg n="4dff37ff">
              Allt detta talar för att vi är på väg åt rätt håll. Jag har gång
              på gång sagt att mycket återstår att göra. Vi återkommer till
              våren med de förslag vi har. Men vi ska inte riskera de framgångar
              som vi har nått.
            </seg>
          </u>
          <note type="speaker" n="981b2bbf">
            Anf. 166 GUNVOR G ERICSON (MP) replik:
          </note>
          <u who="unknown" xml:id="i-f6100fc0d762de35-6" n="e745b1ec">
            <seg n="188d8a6b">
              Fru talman! Moderaterna brukar ofta hävda individens rättigheter
              framför systemens. Men i moderat sjukförsäkringspolitik väger
              individhänsyn och mänsklighet lätt. Att psykisk sjukdom kan förvärras
              på grund av ökad stress och press, såsom jag lyfte fram i mitt
              anförande, verkar regeringen inte förstå. Är det medvetet att
              man vill ha tydliga tidsgränser utan hänsyn till individuella
              förutsättningar?
            </seg>
            <seg n="d92aad27">
              Min fråga till ministern är: Om det ändå finns en viss individuell
              hänsyn, hur skulle man kunna se över prövningen mot hela arbetsmarknaden
              så att det inte uppfattas som till exempel för den man som jag
              nämnde som hade Aspergers, som hela världen rämnade för just på
              grund av att mattan drogs bort under fötterna på honom?
            </seg>
            <seg n="54c43c3b">
              Det är bra att det pågår en utredning på departementen om att
              göra förändringar. Men frågan är om propositionen kommer att läggas
              fram före mars månad. Ministern lyfte fram att man återkommer
              under våren. Men för att kunna fatta ett beslut innan sommaren
              måste propositionen läggas fram innan mars så att den kan tas
              upp i kammaren.
            </seg>
            <seg n="6ccdda12">
              Den senaste tiden har vi fått statistik som visar att sjukskrivningarna
              ökat. Det kan möjligen bero på att människor har vänt tillbaka
              från arbetslivsintroduktionen till sjukförsäkringen.
            </seg>
            <seg n="62bef3ae">
              Vid ett möte på utskottet sade Försäkringskassan att det var
              väldigt svårt att se vad man skulle kunna erbjuda de individer
              som vänder tillbaka till sjukförsäkringen. Vilken hjälp och rehabilitering
              ska de kunna få för att åter komma tillbaka? Det hänger också
              ihop med vilken arbetsmarknad som finns.
            </seg>
          </u>
          <note type="speaker" n="796e8a5d">
            Anf. 167 Statsrådet ULF KRISTERSSON (M) replik:
          </note>
          <u who="unknown" xml:id="i-d06f421d201d2f46-28" n="e745b1ec">
            <seg n="907ab2e1">
              Fru talman! Du lyfter fram en rätt fundamental fråga. Jag har
              min bakgrund de senaste åren inom socialtjänsten. Där är det konsekvent
              legitimt att behandla människor genuint olika. Människor med exakt
              samma problembild kan behandlas väldigt olika. Missbrukarvården
              är till exempel en klassiker. Det anses helt legitimt. I andra
              delar av svensk myndighetsutövning vore det helt otänkbart. Om
              Skatteverket började behandla människor olika i samma situation
              skulle det anses som ett rättsövergrepp.
            </seg>
            <seg n="a35a4b6f">
              Vi har en genuint svår fråga här: Hur mycket ska vi behandla
              människor precis lika, och vad betyder individuell hänsyn när
              vi kommer till sjukförsäkring och medicinska underlag? Redan i
              dag är det verkligt individuellt. Det är en enskild persons speciella
              medicinska situation och personliga oförmåga att arbeta som ligger
              till grund för Försäkringskassans beslut. Det ska vara och är
              genuint individuellt.
            </seg>
            <seg n="548fa926">
              Det betyder inte att människors olika upplevelse av sin livssituation
              kan påverka ett beslut på det sätt som de kanske själva upplever
              att det borde göra. Det enda sättet att slippa ifrån dessa mycket
              svåra avvägningar som bara till del kan regleras i lag och till
              del kommer att regleras i domstolsutfall tror jag är att förtidspensionera
              73 000 personer per år. Då ställer vi inte de frågorna i praktiken.
            </seg>
            <seg n="da6363bd">
              Om vi är överens om att det inte är en rimlig nivå utan att den
              ska ned väsentligt för att svara mot människors genuina förmåga
              och behov av att aldrig mer behöva försöka försörja sig själv,
              vilket är den riktiga innebörden av att inte få en förtidspension,
              kommer vi oundvikligen att tvingas ställa oss den sortens frågor.
            </seg>
            <seg n="680c6d14">
              Du tar upp någonting helt fundamentalt i sjukförsäkringen som
              ingen kommer att komma ifrån om man på allvar vill att människor
              i första hand ska återföras till egen försörjning.
            </seg>
            <seg n="c049a2ef">
              Det andra är precis det som vi håller på att diskutera nu. Hur
              ska situationen från ALI tillbaka till egen försörjning eller
              sjukförsäkringen se ut? Det analyserar vi just nu.
            </seg>
          </u>
          <note type="speaker" n="380877fc">
            Anf. 168 GUNVOR G ERICSON (MP) replik:
          </note>
          <u who="unknown" xml:id="i-f6100fc0d762de35-7" n="e745b1ec">
            <seg n="c4aa7c2f">
              Fru talman! Jag vill påminna ministern om ordens makt över tanken.
              En liten notering i början av anförandet från ministern var att
              ministern sade riksdagsman i stället för riksdagsledamot. Det
              har i den här kammaren blivit ett antal fler kvinnor sedan ministern
              var ledamot. Jag tror egentligen att ministern säger riksdagsledamöter
              i vanliga fall.
            </seg>
            <seg n="e6973b4f">
              Om regeringen ville skulle man också kunna utnyttja ordens makt
              i fråga om sjukförsäkringen och se till möjligheten till större
              flexibilitet. I dag får människor inte jobba om de har en mindre
              arbetsförmåga än 25 procent. Från De rödgrönas sida har vi föreslagit
              att man skulle kunna se till att människor kunde få vara delaktiga
              i större utsträckning än vad de är i dag.
            </seg>
            <seg n="512a9228">
              Om det är så att jag har en reumatologisk sjukdom som kräver
              att jag går på sjukgymnastik under större delen av en arbetsvecka
              för att kunna klara av ett arbete tycker vi att det är positivt
              att jag får göra det. Kanske någon i början bara kan jobba två
              timmar i veckan, men man kan också ta vara på det.
            </seg>
            <seg n="7c6b7459">
              Det sådana frågor som jag ser att vi på lång sikt ska ha en ödmjukhet
              inför att diskutera i den parlamentariska Socialförsäkringsutredningen.
              Där vill Miljöpartiet gärna konstruktivt bidra till att försöka
              hitta ett långsiktigt hållbart system både socialt och ekonomiskt.
            </seg>
            <seg n="8e0cbaee">
              Miljöpartiets ideologi är att människor kan och vill om de ges
              förutsättningar. Då är frågan om minister Ulf Kristersson är beredd
              att ändra reglerna så att fler kan omfattas av försäkringen. Det
              stora problemet för många unga i dag är att de inte ens kommer
              in. Det enda som återstår är förtidspensionering. Det är inte
              rimligt.
            </seg>
          </u>
          <note type="speaker" n="ee6fea25">
            Anf. 169 Statsrådet ULF KRISTERSSON (M) replik:
          </note>
          <u who="unknown" xml:id="i-d06f421d201d2f46-29" n="e745b1ec">
            <seg n="96d25bfe">
              Fru talman! Jag vill ge några korta svar på detta. För det första:
              I svensk tradition är det så att ju fler som omfattas av försäkringen,
              desto bättre. Hela idén med svensk socialförsäkringspolitik har
              från början varit att komma ifrån ett läge där det offentliga
              ska stå för fattigvård till människor så att de klarar nödtorften
              och i stället få stabilitet och långsiktighet.
            </seg>
            <seg n="16b0dbb3">
              Därför är det oroväckande när vi av många olika skäl har en situation
              där människor i högre grad i dag vänder sig till socialtjänsten
              för socialbidrag. Jag tycker att det är klart oroväckande.
            </seg>
            <seg n="0d5e0df1">
              För det andra: Gunvor G Ericson nämner deltid och att kunna pröva
              en mycket liten förmåga till arbete. Där tycker jag att det finns
              en del intressanta erfarenheter. Det vi gör för människor med
              permanent sjukersättning och deras möjligheter att få pröva arbete
              utan att riskera sin förtidspension väcker stort intresse. Det
              är ungefär 10 000 personer i dag, tror jag, som använder den möjligheten.
              Jag tror att det handlar om upp till ett par basbelopp.
            </seg>
            <seg n="78492d50">
              Detta tycker jag föder tanken att låta fler människor pröva möjligheterna
              att i mycket liten skala komma tillbaka till arbete utan att behöva
              äventyra hela sin situation. Det tycker jag är en mycket intressant
              tanke.
            </seg>
            <seg n="6e30d0b7">
              Slutligen är jag den första att tro att det finns långsiktigt
              intressanta saker. Vi behöver inte vara överens om allting på
              kort sikt för att kunna bedriva ett konstruktivt arbete på lång
              sikt. Men det är alldeles uppenbart att en del kortsiktiga saker
              också får bäring på lång sikt.
            </seg>
          </u>
          <note type="speaker" n="2cabd6b3">
            Anf. 170 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-16" n="af0a30c8">
            <seg n="8146acb6">
              Fru talman! Socialförsäkringsministern gick 100 år tillbaka i
              tiden, och därför kan jag inte låta bli att gå en liten bit tillbaka
              i tiden när det gäller hur vi ser på sjuk- och socialförsäkringssystemen.
            </seg>
            <seg n="e5cdc83f">
              Jag vill bara påminna om att 1931 sade ni nej till allmän sjukkassa.
              År 1934 var det nej till a-kassa. År 1935 nej till höjd folkpension.
              År 1946 sade ni nej till allmän sjukvårdsersättning etcetera.
            </seg>
            <seg n="78eceeb6">
              Jag tycker därför att det vore klädsamt om man var lite mer försiktig
              när det gäller hur mycket partiet har varit med om att påverka
              den utvecklingen. När det gäller social- och sjukförsäkringssystemet
              är meritlistan inte så himla imponerande.
            </seg>
            <seg n="500df634">
              Vissa står väldigt långt ifrån arbetsmarknaden. Andra står väldigt
              långt ifrån verkligheten, och det verkar tyvärr som om socialförsäkringsministern
              står en bit ifrån den verklighet som väldigt många människor befinner
              sig i.
            </seg>
            <seg n="7ef68e57">
              Jag vill återigen ta upp ett fall. Jag vet inte om socialförsäkringsministern
              var i kammaren när hans partikollega Finn Bengtsson var otroligt
              upprörd över att några av oss, bland annat jag, tog upp ett enskilt
              ärende, nämligen Annica Holmquist. Man ska inte ta upp enskilda
              ärenden; det är liksom sekretess, de har fel och sådant.
            </seg>
            <seg n="bc883354">
              Självklart ska vi ta upp enskilda ärenden här! Det är ju när
              dessa otroligt modiga personer träder fram som det blir kött och
              blod av det. Det är då folk begriper vad det är. Under frågestunden
              ringde Annicas mamma mig och tyckte att det var otroligt upprörande
              att man inte skulle kunna få prata om personerna. Får man inte
              det blir det aldrig någon förändring.
            </seg>
            <seg n="c93ced93">
              Jag undrar: Varför är utförsäkringen det bästa med hela socialförsäkringsförändringen?
            </seg>
          </u>
          <note type="speaker" n="ef80f985">
            Anf. 171 Statsrådet ULF KRISTERSSON (M) replik:
          </note>
          <u who="unknown" xml:id="i-d06f421d201d2f46-30" n="e745b1ec">
            <seg n="d7d3e154">
              Fru talman! Vi kan gärna kivas om historiken bakom detta. Jag
              tar gärna en sådan diskussion. Det är klart att det under den
              långa perioden av socialpolitisk framväxt har funnits människor
              som har varnat för olika risker. Det är ingen som helst tvekan
              om att borgerliga företrädare historiskt sett ofta har pekat på
              ekonomiska risker, väldigt ofta tillsammans med socialdemokratiska
              finansministrar.
            </seg>
            <seg n="21f4d720">
              I andra lägen är det precis tvärtom. Borgerliga företrädare har
              pekat på risker med ATP till exempel, där Socialdemokraterna eller
              Vänstern har accepterat problemställningen efteråt. Det är ingen
              tvekan om detta.
            </seg>
            <seg n="786045fc">
              Men jag sade just detta: Det finns en stolt socialdemokratisk
              historik i välfärdsbygget som jag inte en sekund skulle vilja
              förneka. Jag är bara så bekymrad när man ibland, och det ska jag
              inte anklaga Wiwi-Anne Johansson för, för ni har inte i första
              hand varit bärare av den traditionen, i dag tenderar att inte
              se värdet i denna historia. Det är min personliga uppfattning.
            </seg>
            <seg n="b94f9426">
              Självklart är det inte så att själva idén med reformen är utförsäkring.
              Det är ingen som har påstått detta över huvud taget. Däremot är
              idén med reformen att det gäller att ha bråttom tillbaka till
              egen försörjning, och det är därför det är så viktigt med tidsgränser.
              Det är därför det bekräftas också av inspektionen och av IFAU
              och i ganska många olika analyser. Det var därför det var en grundbult
              i hela det inledande utredningsarbetet: Skulle Sverige vara i
              stort sett det enda landet i Europa som saknade tidsgränser i
              sjukförsäkringen, eller fanns det skäl till att andra länder hade
              detta?
            </seg>
            <seg n="9df16e9d">
              Jag begär inte att du, Wiwi-Anne Johansson, ska dela min uppfattning,
              men du behöver inte trivialisera orsaken bakom tidsgränserna.
            </seg>
            <seg n="36ce281b">
              Du ställde en fråga till som jag för stunden har tappat. Du återkommer
              säkert till den.
            </seg>
          </u>
          <note type="speaker" n="d2d29f80">
            Anf. 172 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-17" n="af0a30c8">
            <seg n="6caf86b8">
              Fru talman! Det handlar om generösa ersättningar, påstås det.
              Men man kan inte snacka om generösa ersättningar när folk får
              aktivitetsersättningar. Gör inte det! Folk är fattiga. Dess bättre
              svälter man väl ännu inte när man får sådana förmåner som ni talar
              om i Sverige.
            </seg>
            <seg n="fa21f8fc">
              Ni vårdar reformen. Det var bland det första som ministern sade:
              Vi vill vårda den här reformen. Jag tycker faktiskt att det vore
              mycket bättre om ni vårdade dem som är sjuka så att de blir friska
              och att ni ser till att de har en arbetsmarknad att gå till. Vad
              är det för mening med att tvinga ut sjuka människor till en arbetsmarknad
              som inte ens finns på papperet och ännu mindre ute i verkligheten?
            </seg>
            <seg n="ba206dee">
              Satsa nu resurserna på deadlines! Se till att arbetsgivarna också
              tar sitt ansvar. Varför lade ni ned Arbetslivsinstitutet där man
              forskade om hur folk blev sjuka på jobbet av olika orsaker? Ni
              behöver flytta fokus. Det är jättebra att folk ska ut i arbetslivet.
              Det är bättre att vara ung, frisk och rik än gammal, fattig och
              sjuk, jag håller verkligen med om det, men det är ingenting som
              regeringen kan bestämma att någon kan bli.
            </seg>
            <seg n="afd41b02">
              Jag förstår inte denna envishet i att inte förstå att en rehabiliteringskedja
              måste smörjas med det den behöver, nämligen det som är bra för
              dem som är sjuka. Det är inte ett dugg bra för sjuka att komma
              till ett resurscentrum som det jag besökte. Några av dem är inte
              ens kontaktbara. Det är helt sjukt!
            </seg>
            <seg n="2302bfbb">
              Sedan är det naturligtvis så att några har blivit hjälpta av
              att någon har sett dem fine, det tycker jag är jättebra, men det
              hade man minsann kunnat göra utan att förnedra människor och att
              säga att de inte är sjuka fastän de är det.
            </seg>
          </u>
          <note type="speaker" n="176ea4f8">
            Anf. 173 Statsrådet ULF KRISTERSSON (M) replik:
          </note>
          <u who="unknown" xml:id="i-d06f421d201d2f46-31" n="e745b1ec">
            <seg n="72452921">
              Fru talman! Jag sade för en stund sedan att det är fundamentala
              skillnader mellan socialtjänst och socialt arbete som drivs inom
              socialförsäkringen. Det finns dock en gemensam nämnare, och det
              är att det inte alltid är lätt att göra rätt. Det är svåra beslut
              som ska fattas, och det handlar om enskilda människors upplevelser
              av sin välfärd.
            </seg>
            <seg n="aaa27ab8">
              Det är dessutom inte alltid man får beröm när man gör det som
              är nödvändigt att göra på längre sikt. Det vet varje socialarbetare
              som någon gång har fattat tuffa beslut. Ibland glömmer vi bort
              att socialförsäkringen i sin ekonomiska och systemartade form
              ytterst handlar om att enskilda människor ska få rätt hjälp för
              att komma tillbaka så långt det över huvud taget är möjligt. Det
              är hela tanken bakom detta. Det är inte alls alltid enkelt.
            </seg>
            <seg n="a7628acd">
              När det gäller enskilda fall har jag dragit en mycket enkel slutsats.
              Jag hade nöjet att i går träffa 700 chefer på Försäkringskassan
              på konferens här i Helsingfors. Vi konstaterade ömsesidigt att
              det är lite ironiskt att Försäkringskassans personal får svara
              på frågor om lagar och regler som de aldrig har fattat beslut
              om, medan vi får svara på frågor om enskilda beslut som tagits
              av Försäkringskassan. Det hade möjligen varit bättre om man gjorde
              tvärtom.
            </seg>
            <seg n="5cb1320a">
              Jag har ytterligt stor respekt för enskilda fall, men man vet
              väldigt sällan allt om enskilda fall, och man ska väldigt varsam
              när man som politiker ger sig in och bestämmer och sätter sig
              till doms över de beslut som är fattade.
            </seg>
            <seg n="586965ab">
              Det är sådant vi har myndigheter till. Det är sådant vi har domstolar
              till. Det förminskar inte vår skyldighet att göra allt vi kan
              för att reglerna ska vara rätta och riktiga, men man ska inte
              tro att man kan gå in och fatta dessa beslut åt andra människor.
            </seg>
          </u>
          <note type="speaker" n="ed03c8bf">
            Anf. 174 TOMAS ENEROTH (S) replik:
          </note>
          <u who="tomas_eneroth_f17fe4" xml:id="i-bee782693b33996a-11" n="5b6aa064">
            <seg n="f9d2d625">
              Fru talman! Tack för anförandet, statsrådet Ulf Kristersson!
              Det om 100 års reformer var intressant att höra, men jag delar
              faktiskt känslan av och vissheten om att i princip det mesta av
              de stora sociala reformerna, inte minst socialförsäkringsreformerna,
              som genomdrivits har varit i konflikt med högern eller Moderaterna
              eller vilket namn nu partiet har tagit sig.
            </seg>
            <seg n="996854b2">
              Vi socialdemokrater glömmer inte vårt arv, men vi förvanskar
              inte heller arvet. Jag tror att det är viktigt att komma ihåg
              för den diskussion som just nu pågår.
            </seg>
            <seg n="b7a147e7">
              Jag är den första att vara pragmatisk och konstruktiv när det
              gäller Socialförsäkringsutredningen och våra framtida utmaningar.
              Det är jätteviktigt för att återskapa legitimiteten i försäkringen
              och för att möta de utmaningar som kommer när arbetslivet förändras
              allt fortare.
            </seg>
            <seg n="52fa433e">
              Vi kivas inte, som det uttrycks, för skojs skull. Det som just
              nu sker är inte bara några marginella problem i försäkringen.
              Det är tusentals människor som utförsäkras, och det är en dramatisk
              ökning av unga förtidspensionärer. Det är framför allt det som
              statsrådet själv varnar för, nämligen en utveckling där många
              människor lämnar försäkringen och övergår till socialtjänsten
              som vi vet av erfarenhet innebär att man hamnar längst bort från
              arbetsmarknaden.
            </seg>
            <seg n="e1072cef">
              Jag kallar inte det att sjunga med änglarna. Jag kallar det att
              se verkligheten, att påpeka att det finns uppenbara risker att
              socialförsäkringssystemet som vi har känt det håller på att övergå
              till att bli socialtjänst och socialpolitik. Jag blir faktiskt
              oroad av jag hoppas att det inte är så att statsrådet återkommande
              säger att det är ett område för socialpolitik.
            </seg>
            <seg n="7daa14d0">
              För mig är inte socialförsäkringarna socialpolitik. För mig är
              de i lika stor utsträckning tillväxtpolitik och arbetsmarknadspolitik,
              som handlar om hur arbetslivet ser ut och förutsättningarna att
              ha ett ekonomiskt skydd när man drabbas av sjukdom och chansen,
              möjligheten och rätten att komma tillbaka. Det måste finnas arbeten!
              rekommenderade jag som julläsning i mitt anförande. Jag hoppas
              verkligen att statsrådet läser Bosse Jangenäs och Levi Svenningssons
              goda rapport. Då ökar förutsättningen för konstruktiva samtal
              i socialförsäkringsfrågor.
            </seg>
          </u>
          <note type="speaker" n="f3bc82b3">
            Anf. 175 Statsrådet ULF KRISTERSSON (M) replik:
          </note>
          <u who="unknown" xml:id="i-d06f421d201d2f46-32" n="e745b1ec">
            <seg n="bde601f5">
              Fru talman! Jag tycker nog att socialförsäkringar är en fundamental
              del av om vi nu kallar det socialpolitik, svensk välfärdspolitik
              eller svensk välfärdsmodell. I min erfarenhet handlar socialpolitik
              om väsentligt mycket mer än socialbidrag. Det är kanske den yttersta
              formen av hjälp till människor. Den svenska socialpolitiska modellen
              handlar om många andra saker där bärande element är med europeiska
              mått mätt relativt generösa system för att klara omställning,
              med betoning både på generositet och på omställning. Det är relativt
              tuffa krav på att man ska komma tillbaka till egenförsörjning
              och långt gången individualism, att du ska stå på dina egna ben
              så långt det över huvud taget är möjligt.
            </seg>
            <seg n="84557603">
              Om detta är vi i grund och botten relativt överens. Jag medger
              att vi har blivit mer överens med tiden. Sedan har det skett intellektuella
              vindkantringar då och då genom historien. Om dem kan vi ha ett
              eget seminarium. Dem ska vi inte trötta talmannen med!
            </seg>
            <seg n="b29ef930">
              Det är intressant nog. Man ska inte ringakta själva socialförsäkringens
              del i den samlade välfärdsmodellen. Det är min enkla poäng. Har
              man sagt det ska man också säga att socialförsäkringen är fundamental
              även utifrån en ekonomisk synvinkel. Där gör vi som är intresserade
              av socialpolitik det lite lätt för oss. Vi tror att det här bara
              handlar om välfärd och sociala frågor, men ett välfungerande socialförsäkringssystem
              underbygger ekonomin, arbetsmarknaden och konkurrenskraften. Ett
              dåligt fungerande system raserar viktiga delar av ekonomins funktionssätt.
              När jag träffar mina kolleger i ett antal europeiska länder kan
              man säga att den som inte ser kopplingen mellan ekonomisk kris,
              välfärdssystem och pensionssystem inte har förstått någonting
              av den ekonomiska krisen i flera länder. I den meningen borde
              vi göra oss ännu viktigare också för de människor som i första
              hand tänker på helt andra saker än socialpolitik.
            </seg>
          </u>
          <note type="speaker" n="c0c8faa4">
            Anf. 176 TOMAS ENEROTH (S) replik:
          </note>
          <u who="tomas_eneroth_f17fe4" xml:id="i-bee782693b33996a-12" n="5b6aa064">
            <seg n="1b7d1841">
              Fru talman! Jag tror att statsrådet börjar närma sig rätt spår.
              Det är nämligen av det enkla skälet att vi måste vara tydliga
              i att socialförsäkringarna är viktiga drivkrafter för omställningsförmågan
              i arbetslivet och viktiga drivkrafter och förutsättningar för
              tillväxt i samhället. Det jag kritiserade i mitt anförande handlade
              om den ensidigt utbudsfixerade politik som innebär att om vi bara
              rattar i systemen, sänker ersättningar, tror vi att det är något
              slags ekonomiskt incitament som innebär att det kommer fram ett
              möte mellan arbetskraftens pris och en arbetsuppgift. Men så är
              det inte. Varenda ekonom som har tillämpat detta i verkligheten
              vet att det inte fungerar så enkelt. Det som saknas är snarare
              den aktiva arbetsmarknads- och näringspolitik som ska spegla socialförsäkringarna.
              Det är därför nedmonteringen av arbetslivs- och arbetsmarknadspolitiken
              är så allvarlig. En förutsättning för socialförsäkringssystemens
              hållbarhet är att man också bedriver en politik som ställer krav
              på arbetsgivarna och de fackliga organisationerna att möta kostnader
              och ansvar, inte övervältrar dem på samhälleliga eller gemensamma
              system.
            </seg>
            <seg n="ed1cd1bc">
              Det är ingen skatt som finansierar socialförsäkringen och sjukförsäkringen.
              Det är ett löneutrymme. Man avstår en del av sitt löneutrymme
              för att finansiera en ekonomisk försäkring. Sedan väljer vi den
              smarta vägen att vi faktiskt gör det gemensamt eftersom det innebär
              att vi får en bättre riskutjämning och minskar risken för klyftor.
              Däri ligger socialförsäkringstanken, i bjärt kontrast till en
              del av socialpolitiken som är skattefinansierad.
            </seg>
            <seg n="17cae888">
              Det här kan låta som en fiktiv strid, men det är viktigt att
              vi reder ut detta framöver. Om vi ska lyckas hitta samförstånd
              i reformeringen av sjukförsäkringen och socialförsäkringen framöver
              måste vi förstå deras betydelse för drivkraften i ekonomin. Det
              är därför det är viktigt, för att återskapa legitimiteten, att
              vi rättar till de konkreta uppenbara fel som finns här och nu
              i försäkringen så att inte fler hamnar i socialbidrag eller långvarigt
              utanförskap.
            </seg>
          </u>
          <note type="speaker" n="92b6c3bd">
            Anf. 177 Statsrådet ULF KRISTERSSON (M) replik:
          </note>
          <u who="unknown" xml:id="i-d06f421d201d2f46-33" n="e745b1ec">
            <seg n="71513bbd">
              Fru talman! Jag tror också att drivkrafter är viktiga. Det är
              klart att vi i vår översyn tittar på om drivkrafterna är riktade
              åt rätt håll i varje läge. Det råder inget tvivel om att det är
              ett fundamentalt problem om drivkrafter är riktade tillbaka till
              sjukförsäkringen. Det måste vi titta närmare på.
            </seg>
            <seg n="c228a40e">
              Här finns det ett intressant samspel mellan offentliga försäkringar
              som vi i kammaren lägger ned mycket möda på och avtalade försäkringar
              som betyder inte väl så mycket men betyder mycket för många människor
              och som samspelar på ett sätt där våra förändringar inte alltid
              får de effekter som vi avser med det hela. Ett uppenbart samspel
              är det mellan social- och sjukförsäkringen å ena sidan och arbetsmarknadspolitiken
              å andra sidan som kan få dramatiska effekter som jag har stor
              respekt för.
            </seg>
            <seg n="0d83843f">
              Det finns inte ett fixerat antal arbetstillfällen. Det som hände
              när vi dolde mycket lokal arbetslöshet i sjukskrivningar var att
              vi i praktiken lät bli att ställa oss frågan vilka jobb vi vill
              att människor ska ha på en tuff arbetsmarknad. Jag är övertygad
              om att vi måste ha ett mer dynamiskt synsätt. Jag förnekar inte
              det minsta att vi har stora problem på en tuff arbetsmarknad där
              det finns färre och färre jobb av en enkel tjänstekaraktär eller
              manuell karaktär. Där upplever många att det finns en smalare
              och smalare spång att gå på. Detta kan vi inte dölja genom att
              säga att människor inte ska göra nytta över huvud taget. Det blir
              allra tydligast med unga förtidspensionärer.
            </seg>
            <seg n="1551e8fb">
              Det betyder inte att det finns en enkel väg tillbaka. Vi får
              många samtal med arbetsgivare som systematiskt försöker anställa
              människor som har tydliga problem och tydlig arbetsförmåga och
              vad de kan göra för att fler människor med problem ska få plats
              på arbetsmarknaden. Det sista och sämsta vi kan göra är att gömma
              detta problem bakom höga förtidspensionstal.
            </seg>
          </u>
          <note type="speaker" n="730f3762">
            Anf. 178 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-6b10110044882031-0" n="a20024da" next="i-63338c1ad909cefb-0"/>
          <note n="274d3a5e">
            Fru talman! Jag vill inledningsvis yrka bifall till reservation
            15.
          </note>
          <u who="eva-lena_jansson_c13ca9" xml:id="i-63338c1ad909cefb-0" n="a20024da" prev="i-6b10110044882031-0">
            <seg n="65ce5d03">
              Det är glädjande att ett enigt utskott har ställt sig bakom delar
              av tre motioner som tar upp problemen med hur trygghetssystemen
              ska tillämpas för gravida kvinnor när det gäller sjukpenning och
              havandeskapspenning. Det finns ett aktuellt fall där fyra gravida
              kvinnor har nekats sjukpenning av Försäkringskassan med motiveringen
              att deras problem var en naturlig del av graviditeten. Beslutet
              överklagades med motiveringen att det var könsdiskriminering,
              en dom som Svea hovrätt fastställt. Denna dom har i sin tur Försäkringskassan
              överklagat till Högsta domstolen.
            </seg>
            <seg n="098152ca">
              Ett annat exempel är när två gravida kvinnor anställda i samma
              företag och med i stort sett samma arbetsuppgifter fick helt skilda
              bedömningar vid ansökan om havandeskapspenning. Den ena kvinnan
              fick avslag medan den andra kvinnan fick rätt till havandeskapspenning.
            </seg>
            <seg n="9885868f">
              Utskottet har konstaterat att det föreligger svårigheter med
              bedömningskriterier vid graviditetsrelaterade besvär. Utskottet
              föreslår därför att riksdagen ger regeringen i uppdrag att göra
              en översyn av regelverket och tillämpningen när det gäller de
              olika socialförsäkringsförmånerna som kan komma i fråga vid graviditet.
              Det är något som jag vet välkomnas av många kvinnor som är gravida
              nu, kommer att bli gravida senare eller kanske har varit gravida.
            </seg>
            <seg n="56de7797">
              Fru talman! En översyn behöver göras av arbetsskadeförsäkringen.
              Dagens arbetsskadeförsäkring har en rad brister. Det är långa
              handläggningstider, långa väntetider på rehabilitering och bristande
              samordning. Svaga drivkrafter för arbetsgivarna och oklara totala
              kostnader leder till att den enskilda individen hamnar i kläm
              mellan olika parter.
            </seg>
            <seg n="781489ab">
              Vid sidan av att den skadade under utredningstiden lever i ovisshet
              om och i vilken utsträckning arbetsskadeersättning och livränta
              kommer att betalas ut fördröjs viktiga rehabiliteringsinsatser.
            </seg>
            <seg n="c81b09e3">
              Situationen för en arbetsskadad kan leda till ett utanförskap,
              och man upplever kanske sin livssituation som ganska begränsad.
              Riksrevisionen konstaterade i en granskning i december 2007 att
              det finns brister i Försäkringskassans hantering av arbetsskadeförsäkringen.
            </seg>
            <seg n="17a04200">
              Förutom att sjuka drabbas av dagens stupstock i sjukförsäkringen
              får det konsekvenser även för dem med arbetsskada. En person som
              utförsäkrades i april blev utan någon som helst ersättning under
              fem månader innan hans arbetsskada godkändes. Det kan inte vara
              rimligt att man inte får någon ersättning när man är sjuk, när
              man har genomgått arbetslivsintroduktion och när man har prövats
              utan resultat och det konstateras att man saknar arbetsförmåga.
              Ändå skedde det. Fem månader utan ersättning, och man ska leva
              på någon annan.
            </seg>
            <seg n="aef24058">
              Sedan 1998 har antalet godkända typer av arbetssjukdomar minskat
              kraftigt, från 4 497 till 347. Under samma tidsperiod har emellertid
              ingen minskning skett vad gäller antalet arbetsolycksfall och
              färdolycksfall. Antalet arbetsolycksfall har legat stadigt omkring
              25 00026 000 per år och antalet färdolycksfall på omkring 3 500
              per år. Mot bakgrund av att försäkringen syftar till att uppmärksamma
              skadliga arbetsmiljöer och därmed bidra till att förebygga arbetsskador
              är det en oroande utveckling att det inte har skett någon förbättring
              vad gäller arbetsolycksfall under de senaste drygt tio åren. Vi
              har sett en tydlig trend inom byggbranschen att många människor
              har skadats och till och med dött på arbetsplatser där det saknats
              skyddsställningar.
            </seg>
            <seg n="c49dc206">
              Fru talman! För 20 år sedan fick åtta av tio rätt till ersättning
              för arbetsskada, och i dag är det tre av tio. I vissa fall upphör
              dessutom arbetsskadan och kallas i stället degenerativa förändringar.
              Med upphör menar jag att de helt plötsligt inte längre relateras.
              Värken i axeln efter en arbetsplatsolycka eller ett hårt belastande
              arbete beror alltså inte längre på den olycka som orsakade skadan,
              utan i stället är det personens ålder som har blivit orsakssambandet.
            </seg>
            <seg n="9dd90b39">
              Enligt flera fackförbund är det i dag få som anmäler arbetsskador
              trots sjukskrivningar, bland annat därför att man är orolig för
              effekterna på sin anställning eller tror att det inte ska ske
              någonting. Allt fler sjuka varslas dessutom av uppsägning. Är
              det verkligen relevant att anmäla arbetsskada? Vad kan det få
              för effekter?
            </seg>
            <seg n="6c649d09">
              Fru talman! Arbetsgivarna är ansvariga vad gäller dels att förebygga
              och uppmärksamma skadliga arbetsmiljöer, dels att bidra till en
              snabb och lyckosam rehabilitering. Tyvärr brister arbetsgivarna;
              en del tar inte detta ansvar och struntar i sina skyldigheter.
              Det kan till viss del bero på avsaknaden av sanktionsmöjligheter,
              men det finns inte heller några tydliga drivkrafter för arbetsgivare
              att vidta arbetsmiljöförbättringar. För en enskild arbetsgivare
              kan det vara mindre kostsamt att ersätta den sjukskrivne med en
              vikarie framför att bidra till rehabilitering för den arbetsskadade.
            </seg>
            <seg n="4e6af4ad">
              Redan förra mandatperioden gjorde den borgerliga regeringen stora
              neddragningar och besparingar på ett aktivt arbetsmiljöarbete.
              Man skar ned på resurserna till Arbetsmiljöverket, som ska utöva
              tillsyn. Man lade ned Arbetslivsinstitutet, där de forskade om
              arbetslivets villkor. Den politiken har knappast varit bra för
              vare sig arbetsmiljön eller dem som vistas på riskfyllda arbetsplatser.
              Risken är att det kommer ett bakslag, kanske inte i år men på
              sikt, där personer som har hårt belastade arbeten och stressig
              arbetsmiljö och personer som tvingas jobba under erbarmliga förhållanden
              skadas allvarligt och därmed inte klarar av att jobba ett helt
              yrkesliv. Förmodligen är det flera som redan i dag har drabbats.
            </seg>
            <seg n="d04ec846">
              I dag går arbetsskadeförsäkringen med vinst. En relevant fråga
              att ställa sig är om det är rimligt. Vi vet att antalet personer
              med arbetsrelaterade besvär är lika stort i dag som för 16 år
              sedan, när den stora förändringen av arbetsskadeförsäkringen genomfördes
              av den dåvarande regeringen, som leddes av Carl Bildt. Det har
              funnits andra regeringar än socialdemokratiska, kan jag upplysa
              Solveig Zander om.
            </seg>
            <seg n="bfab0808">
              Kan det vara så att många av dem som är långtidssjuka, långtidsarbetslösa
              eller har skadat sig i arbetet aldrig har fått sin skada godkänd?
              Är det detta vi ser i dag bland de långtidsarbetslösa? Är personerna
              bokförda i rätt statistik? Många kanske inte tycker att det är
              intressant, men jag kan tala om att det gör stor skillnad när
              det gäller ersättning.
            </seg>
          </u>
          <note type="speaker" n="f3de0f13">
            Anf. 179 SAILA QUICKLUND (M):
          </note>
          <u who="saila_quicklund_0e2c08" xml:id="i-2902045dda629a05-0" n="3b871893">
            <seg n="c3e66fe1">
              Fru talman! Jag vill inleda med att yrka bifall till utskottets
              förslag och avslag på samtliga reservationer.
            </seg>
            <seg n="a0b8babe">
              Jag kommer att ägna huvuddelen av mitt anförande åt att beskriva
              rehabiliteringens viktiga roll för återgång till arbete. Jag kommer
              också att bemöta de motioner som oppositionen har väckt på detta
              område.
            </seg>
            <seg n="59b16b4b">
              Oppositionen vill att det ska investeras ytterligare i rehabilitering
              och att det ska satsas på verklig rehabilitering. Jag ställer
              mig frågan: Vad menar man med verklig rehabilitering?
            </seg>
            <seg n="33b96022">
              Jag tror att det finns behov av att reda ut begreppen. Vi har
              arbetslivsinriktad rehabilitering, som är en angelägenhet för
              Försäkringskassan, arbetsgivaren och Arbetsförmedlingen. Vi har
              en medicinsk rehabilitering, som hälso- och sjukvården ansvarar
              för. Vi har en social rehabilitering, som kommunen ansvarar för.
            </seg>
            <seg n="88a4de7f">
              Låt mig få återkomma till det här med att det skulle vara brist
              på resurser. Det stämmer nämligen inte. Först vill jag dock säga
              att det är påfallande många av motionärerna som är kritiska men
              som samtidigt verkar instämma i regeringens politik. Det är givetvis
              mycket glädjande. Oppositionen anser bland annat att man ska utgå
              från de sjukas behov och människors verkliga förutsättningar.
              Jag kan upplysa er om att det är just människors verkliga förutsättningar
              som det nya systemet tar sin utgångspunkt i.
            </seg>
            <seg n="adc66a51">
              En del motionärer vill att tidsgränserna i sjukförsäkringen ska
              ersättas med individuella rehabiliteringsplaner. Jag förstår inte
              riktigt vad man menar med individuella rehabiliteringsplaner.
              Alla personer erbjuds naturligtvis redan nu individuellt utformade
              planer.
            </seg>
            <seg n="6a30cb04">
              Skillnaden mot förr är att sjukskrivna i dag dessutom erbjuds
              en plan för återgång i arbete. Det fanns inte förut. Nu utgår
              man från människors verkliga förutsättningar och fokuserar på
              förmågan, i stället för oförmågan. Det är den stora skillnaden.
            </seg>
            <seg n="97f08237">
              Till dem i oppositionen som vill att arbetsgivarna ska ha huvudansvaret
              för personalens rehabilitering och att ansvaret för att göra en
              rehabiliteringsutredning bör läggas på arbetsgivaren kan jag bara
              säga så här: Arbetsgivaren har redan i dag ett reglerat stort
              ansvar. Man har tidigare försökt med rehabilitering med arbetsplatsen
              som utgångspunkt, men det visade sig att det inte fungerade. I
              mars 2006 gjorde Försäkringskassan en undersökning som visade
              att det vanligtvis dröjde över ett år innan man kunde se att något
              över huvud taget hände i ett sjukskrivningsärende. Ingen tog alltså
              ansvar.
            </seg>
            <seg n="4e82a294">
              Arbetsgivaren är sedan den 1 juli 2007 inte längre skyldig att
              göra en rehabiliteringsutredning. I stället är det i dag Försäkringskassan
              som har både tillsyns- och samordningsansvar beträffande rehabiliteringsinsatser.
              Det här är en välkommen förändring. Försäkringskassan ser nämligen
              helheten: den försäkrade, den intygsskrivande läkaren, arbetsgivaren,
              den fackliga företrädaren och företagshälsovården. Anledningen
              till att sjukskrivningarna nu blir färre och kortare är just att
              man tar ett helhetsgrepp om den sjukskrivne och att insatserna
              sätts in tidigare.
            </seg>
            <seg n="8827392b">
              Fru talman! Låt oss titta på vad regeringen har gjort på rehabiliteringsområdet
              och vilka resurser som satsas, eftersom det är just detta som
              många motionerat om. Jag måste säga att jag ställer mig mycket
              frågande till oppositionens krav på mer resurser. Regeringen genomför
              den största satsningen någonsin. 17 miljarder satsas på rehabilitering
              inom Arbetsförmedlingens verksamhet under en treårsperiod. Bara
              i år lägger regeringen nästan 1 miljard på rehabiliteringsgarantin.
              Lägg därtill den så kallade sjukskrivningsmiljarden, psykiatrimiljarden
              och kömiljarden så är vi uppe i en ännu större summa. Den socialdemokratiska
              regeringen satsade 90 miljoner på medicinsk rehabilitering 2006.
            </seg>
            <seg n="c486970d">
              Därför undrar jag var logiken finns när oppositionen säger att
              det satsas för lite på rehabilitering.
            </seg>
            <seg n="7ae8cb57">
              Jag tror att det kan vara så att många inte riktigt förstår innebörden
              och följaktligen inte heller omfattningen av den rehabiliteringsgaranti
              som infördes 2009.
            </seg>
            <seg n="05b21883">
              I början av 2000-talets första decennium var Sverige ett av de
              länder i världen som hade högst sjukfrånvaro. Rygg-, nack- och
              axelproblem tillsammans med ångest och stressrelaterade symtom
              var de vanligaste orsakerna till sjukfrånvaro. Det var en orimlig
              och ohållbar situation som regeringen självfallet ansåg sig vara
              tvungen att åtgärda.
            </seg>
            <seg n="87c09241">
              Den 1 juli 2008 tecknade regeringen därför en överenskommelse
              med Sveriges Kommuner och Landsting om en rehabiliteringsgaranti.
              Syftet med garantin är att patienter i åldern 1667 år ska få tillgång
              till behandling och rehabilitering för att lättare kunna återgå
              i arbete vid en eventuell sjukskrivning. Garantin har också ett
              förebyggande syfte, eftersom den omfattar även personer som riskerar
              sjukskrivning.
            </seg>
            <seg n="8d12f934">
              Rehabiliteringsgarantin innebär att patienter med depression,
              ångest eller stress erbjuds kognitiv beteendeterapi. Det finns
              också kognitivterapi och interpersonell terapi. Patienter med
              långvarig smärta i axlar, nacke och rygg erbjuds multimodal rehabilitering,
              en kombination av psykologiska insatser och fysisk aktivitet och
              träning eller övriga former av sjukgymnastik.
            </seg>
            <seg n="375570de">
              Redan nu börjar vi se resultatet av regeringens insatser. Landstingen
              rapporterar att tillgången på multimodal rehabilitering och KBT
              har ökat sedan 2008 och fortsätter att öka. Man beräknar att totalt
              50 000 personer kommer att behandlas under 2010. Nästan tre fjärdedelar
              av dem som behandlas är kvinnor.
            </seg>
            <seg n="6309bc54">
              Jag vet som sjukgymnast att rehabiliteringsmöjligheten minskar
              med tiden. Därför bygger hela systemet med dess aktörer på att
              den medicinska rehabiliteringen ska sättas in så tidigt som möjligt.
            </seg>
            <seg n="fb1ee2a0">
              Socialstyrelsen och Karolinska Institutet har av regeringen fått
              i uppdrag att följa och utvärdera rehabiliteringsgarantin. I februari
              nästa år presenterar Karolinska Institutet sin slutrapport. Redan
              i delrapporten, som presenterades i somras, kan vi se minskad
              sjukfrånvaro bland de personer som man har följt.
            </seg>
            <seg n="8b48f219">
              Det finns i dag en stark vilja att hjälpa människor tillbaka
              till arbete genom tidiga rehabiliteringsinsatser. Att insatserna
              nu kan genomföras beror förstås på att regeringen har fört en
              ansvarsfull ekonomisk politik, vilket har skapat resurser till
              just rehabilitering. Jag hoppas också att oppositionen kan instämma
              i detta. Kraven på mer resurser är i dagsläget rätt ogrundade.
            </seg>
            <seg n="341d541b">
              När det gäller samverkan och finansiell samordning inom rehabiliteringsområdet
              finns det i dag brister. Det är också något som motionärer påtalar.
              De nya sjukskrivningsreglerna ställer krav på ett väl fungerande
              samarbete mellan berörda aktörer: Försäkringskassan, Arbetsförmedlingen,
              landsting och kommuner.
            </seg>
            <seg n="73bf0f1c">
              Finansiell samordning och samverkan mellan myndigheter måste
              förbättras. Det finns faktiskt en ödmjukhet i det. Ändå ser vi
              att utvecklingen går i rätt riktning och att det sker framsteg.
            </seg>
            <seg n="bc526271">
              Företagshälsovården är något som vi gärna vill utveckla. En av
              slutsatserna i Rehabiliteringsrådets delbetänkande är att just
              att företagshälsovården bör utnyttjas mer och bättre inom rehabiliteringen.
              Företagshälsovården äger en unik kunskap om arbetsplatsen och
              särskilda möjligheter för att åstadkomma tidiga och förebyggande
              insatser på arbetsplatsen.
            </seg>
            <seg n="3f1d697c">
              För 2011 har regeringen avsatt 600 miljoner till Företagshälsovården.
              Det är en indikation på att man menar allvar med sin satsning.
            </seg>
            <seg n="f091968c">
              Fru talman! Avslutningsvis vill jag framhålla att regeringens
              satsningar inom rehabiliteringsområdet har gett positiva svar.
              Men det finns säkert ytterligare detaljer att utveckla. Regeringens
              ambitionsnivå är mycket hög, och det starka engagemanget att hjälpa
              människor är väldigt tydligt. Jag är därför helt övertygad om
              att vi nu går i rätt riktning på området.
            </seg>
          </u>
          <note type="speaker" n="e9ef418e">
            Anf. 180 EVA-LENA JANSSON (S) replik:
          </note>
          <u who="eva-lena_jansson_c13ca9" xml:id="i-1c11e68b275d0c05-0" n="a20024da">
            <seg n="56fcf86c">
              Fru talman! Inledningsvis vill jag säga att jag håller med Saila
              Quicklund om att företagshälsovården har en unik kunskap om hur
              det ser ut på många arbetsplatser. Men det finns också många företag
              som inte omfattas av företagshälsovården. Det är specifikt många
              små arbetsplatser. Man kan se att det hänger ihop med att många
              av dem som jobbar där ofta är kvinnor.
            </seg>
            <seg n="618c12fb">
              Jag har, fru talman, en fråga till Saila Quicklund. Regeringens
              politik har handlat om att sjuka och arbetslösa ska ha sämre ersättning,
              samtidigt som man ställer högre krav på de enskilda. Nu när arbetsgivarna
              inte tar sitt rehabiliteringsansvar och på en del håll struntar
              i det och i stället säger upp personer på grund av arbetsbrist
              blir min fråga: Vad är regeringens svar till arbetsgivarna? Vilket
              svar har Saila Quicklund och den borgerliga minoriteten i riksdagen?
              Varför tar regeringen bort de här kraven? Vilka drivkrafter anser
              Saila Quicklund att arbetsgivarna ska ha för att sköta rehabiliteringen
              för dem som är sjuka och för dem som har skadat sig på arbetet
              eller på annat sätt, för att de ska komma tillbaka till sin arbetsplats?
            </seg>
          </u>
          <note type="speaker" n="8b281f2b">
            Anf. 181 SAILA QUICKLUND (M) replik:
          </note>
          <u who="saila_quicklund_0e2c08" xml:id="i-2902045dda629a05-1" n="3b871893">
            <seg n="00164113">
              Fru talman! Arbetsgivaren har redan i dag ett ansvar för att
              det i hans verksamhet ska finnas arbetsanpassning och rehabiliteringsverksamhet.
              Mycket styrs också av arbetsmiljölagen.
            </seg>
            <seg n="7806b5a5">
              Tidigare ägde arbetsgivarna frågan mer generellt, och då fanns
              det arbetsgivare som inte hade kompetens för ämnet, och därför
              fungerade inte det upplägget.
            </seg>
            <seg n="baac8130">
              Det regeringen gör i dagsläget är att man till exempel kallar
              till avstämningsmöte där Försäkringskassan tillsammans med arbetsgivaren
              gör upp en plan för den enskilde. Det är ett av verktygen för
              att verkligen engagera arbetsgivaren.
            </seg>
            <seg n="c9151159">
              Beträffande företagshälsovården nämnde jag att regeringen satsar
              600 miljoner på den. Företagshälsovård ska också uppmuntras att
              finnas hos varje arbetsgivare för att kunna stötta den enskilde.
              Inom till exempel vårdsektorn kan man ha ergonomisk utbildning,
              uppföljningar och anpassningar på arbetsplatsen och så vidare.
            </seg>
            <seg n="75975f28">
              Det finns ett ansvar hos arbetsgivaren, och det ser också regeringen
              till via de olika insatserna.
            </seg>
          </u>
          <note type="speaker" n="6c6fc416">
            Anf. 182 EVA-LENA JANSSON (S) replik:
          </note>
          <u who="eva-lena_jansson_c13ca9" xml:id="i-1c11e68b275d0c05-1" n="a20024da">
            <seg n="9fdf8138">
              Fru talman! Jag vet inte om Saila Quicklund missförstod min fråga.
              Min fråga var: Vilka sanktionsmöjligheter finns det, och vilka
              krav kommer man att ställa på arbetsgivarna?
            </seg>
            <seg n="ae69e739">
              Min upplevelse är att regeringen har satt i system att enskilda
              som är sjuka och arbetslösa ska pressas på olika sätt. De ska
              ha ansvaret för sin egen rehabilitering och för att kunna komma
              ut i arbetslivet och bli friska.
            </seg>
            <seg n="17447196">
              När arbetsgivarna inte tar sitt rehabiliteringsansvar skyller
              man på bristande kunskap, och då är det någon annan som ska ta
              ansvaret. Var är kraven? Var är sanktionsmöjligheter för arbetsgivarna?
            </seg>
            <seg n="c947683f">
              Sedan vill jag säga att rapporten om minskad sjukfrånvaro stämmer.
              Men vi vet också att väldigt många har gått över till arbetslöshetsförsäkringen
              och har blivit socialbidragstagare. Den delen har ökat ganska
              mycket. Vi vet att många av de sjuka befinner sig i den gruppen.
            </seg>
            <seg n="7e840065">
              Den fråga som är relevant att ställa är: Hur många av dem som
              tidigare var sjukskrivna befinner sig nu i reguljär sysselsättning,
              i det reguljära arbetslivet?
            </seg>
            <seg n="5a300e5f">
              Men tillbaka till frågan: Vilka typer av drivkrafter och vilka
              typer av sanktionsmöjligheter är ni beredda att sätta in mot de
              arbetsgivare som inte sköter sitt rehabiliteringsansvar? Det är
              ju det stora problemet. Det är det fackförbunden redogör för,
              att arbetsgivarna faktiskt säger upp de anställda och hänvisar
              till personliga skäl. Men rehabiliteringen slarvas igenom. Var
              är sanktionsmöjligheterna?
            </seg>
          </u>
          <note type="speaker" n="fcb9d9bb">
            Anf. 183 SAILA QUICKLUND (M) replik:
          </note>
          <u who="saila_quicklund_0e2c08" xml:id="i-2902045dda629a05-2" n="3b871893">
            <seg n="7818aff1">
              Fru talman! Jag tycker att man börjar i fel ände när man pratar
              om sanktionsmöjligheter. Jag tycker att vi ska jobba för att det
              ska fungera.
            </seg>
            <seg n="e99047f6">
              Som jag tidigare redovisade stimulerar vi satsningen på företagshälsovård,
              att den ska finnas hos arbetsgivaren. Vi har också arbetsgivaren
              delaktig i den planering, rehabiliteringsutredning, som den enskilde
              personen går in i, alltså via Försäkringskassan. Där kallar man
              arbetsgivaren. Det är en uppföljning av att det fungerar.
            </seg>
            <seg n="4003bb4c">
              Det finns ett ansvar för arbetsgivaren att lämna förutsättningar
              till Försäkringskassan när det gäller vilka behov arbetstagaren
              har för att komma in i rehabilitering och så vidare. Det är redan
              klart uttalat.
            </seg>
            <seg n="dac8d873">
              Jag tycker att vi ska fokusera på möjligheterna och följa det
              här innan vi går in på vilka sanktionsmöjligheter vi har om det
              inte fungerar.
            </seg>
          </u>
          <note type="speaker" n="52275d9b">
            Anf. 184 JASENKO OMANOVIC (S):
          </note>
          <u who="unknown" xml:id="i-d06f421d201d2f46-34" n="e745b1ec">
            <seg n="d991da56">
              Fru talman! Vi har tidigare i debatten hört att tusentals personer
              är utförsäkrade från sjukförsäkringen. Då kan man tänka sig att
              de personerna har återfått sin arbetsförmåga, eftersom de inte
              längre är berättigade till ersättningen. Men så är faktiskt inte
              fallet.
            </seg>
            <seg n="e5fc6578">
              Det har inte återfått sin arbetsförmåga, utan det finns ett stopp,
              en gräns, i försäkringen. Den gränsen gör att de utförsäkras och
              hänvisas till en fiktiv arbetsmarknad, till ett sagoland, kan
              man säga. Och i det sagolandet upptäcker en del att det är inte
              är någon saga det handlar om.
            </seg>
            <seg n="047033b2">
              Ann-Charlotte är en av dem som har upptäckt det. Hon är kvinnan
              som förlorade allt. Hon utförsäkrades, och efter det blev hon
              vräkt. Numera är hon bosatt hos sin dotter och delar rum med två
              barnbarn. Hon säger så här: Jag vet inte om jag får min operation,
              och jag kan absolut inte rehabiliteras så som jag bor nu.
            </seg>
            <seg n="559cb9af">
              Försäkringskassan skrev till henne i sitt beslut att det bör
              finnas arbetsförmåga i ett anpassat arbete efter en medicinsk
              rehabilitering. Ja, även Försäkringskassan är medveten om att
              rehabilitering är det som Ann-Charlotte behöver för att ha en
              chans på arbetsmarknaden.
            </seg>
            <seg n="738369af">
              Alla är tydligen medvetna om vad som behövs. Eller? Den frågan,
              fru talman, adresserar jag till alliansledamöterna. Trots att
              flera tusen människor vittnar om öden som liknar Ann-Charlottes
              vill inte alliansledamöterna se dessa människor.
            </seg>
            <seg n="ee363b8d">
              Då kan man fortsätta den här historien och titta på om det är
              så att ni vill ändra någonting. Man kan titta på vad regeringen
              skriver i sin finansplan för 2011. Där skriver regeringen att
              som långsiktig effekt av sjukförsäkringsreformen kommer arbetskraften
              att öka med 30 000 personer, och därav uppskattar regeringen att
              5 000 ska ha en sysselsättning.
            </seg>
            <seg n="8c1b8af0">
              Samtidigt uppskattar regeringen inom alla andra arbetsmarknadsreformer
              att arbetskraftsutbudet och sysselsättningen kommer att öka i
              lika stor omfattning. Det innebär med andra ord att regeringen
              tror att reformerna kommer att ge full effekt, alla andra, som
              sagt. Det är bara när det gäller sjukförsäkringsreformen som regeringen
              räknar med en ökning av den arbetskraft som kommer att gå direkt
              in i arbetslösheten.
            </seg>
            <seg n="f13e3bde">
              Fru talman! Jag kan inte förstå resonemanget. Hade vi haft arbetskraftsbrist
              med stor risk för överhettning på arbetsmarknaden hade man kanske
              förstått den ekonomiska drivkraften bakom beslutet. Men vi har
              en situation på arbetsmarknaden där det snarare finns en massarbetslöshet
              än arbetskraftsbrist. Och då ska dessa personer, som inte har
              återfått sin arbetsförmåga, ställa sig längst bak i den här massarbetslöshetskön.
            </seg>
            <seg n="617e04fd">
              Folk behöver rehabilitering när de är sjuka, och arbetslöshet
              är ingen bra rehabiliteringsåtgärd. Ingen kan inbilla sig att
              arbetsgivare står med öppna famnar och säger: Det är dig vi har
              väntat på. Det spelar ingen roll att du är sjuk och att du inte
              har fått din rehabilitering. Du får jobba långsammare.
            </seg>
            <seg n="9f32f7ad">
              Arbetstagare på den svenska arbetsmarknaden hör till en av världens
              mest produktiva arbetskraft. Då frågar arbetsgivare efter ännu
              mer produktiv arbetskraft. Det råder en jakt efter superarbetskraften.
              För den som inte är medveten om det finns det en del rapporter
              att läsa.
            </seg>
            <seg n="1bfaba3a">
              Då kan man fråga sig: Vad är det egentligen som behövs? Det behövs
              åtgärder på arbetsmarknaden som kan göra det lättare för de här
              personerna att efter rehabilitering komma tillbaka och få en chans
              på arbetsmarknaden.
            </seg>
            <seg n="f0c47f15">
              Fru talman! I dag är det bara Mexiko bland alla OECD-länder som
              har hårdare regler för sjukersättning än Sverige. Och om man läser
              budgeten kan man faktiskt hitta fler orosmoln. Regeringen sänker
              ytterligare den redan kraftigt nedsatta sjukförsäkringsavgiften.
              Den sjukförsäkringsavgiften ska faktiskt finansiera sjukpenning,
              sjukersättning, rehabilitering med mera.
            </seg>
            <seg n="ca561a62">
              Där har man, under den tid som man nu har regerat, dryga fyra
              år, plockat bort hälften av de pengar som ska finansiera sjukersättning,
              rehabilitering och sjukpenning. Hälften av pengarna är borta.
            </seg>
            <seg n="a51837c0">
              Fru talman! Det kan man inte tolka på något annat sätt än att
              det nästa år kommer att bli fler och fler som kommer att ställa
              sig längst bak i den långa arbetslöshetskön. Arbetslösheten är
              ingen bra rehabiliteringsåtgärd, alliansledamöter.
            </seg>
            <seg n="dc1abdb2">
              Fru talman! Då kan man fråga sig: Vad skulle rehabilitering betyda
              för Ann-Charlotte och alla andra utförsäkrade? En individuell
              rehabilitering skulle betyda en möjlighet att återgå till arbete
              och en möjlighet att försörja sig själv. Det skulle för Ann-Charlotte
              och alla andra betyda en möjlighet att återfå sin frihet.
            </seg>
          </u>
          <note type="speaker" n="124d97c2">
            Anf. 185 FINN BENGTSSON (M) replik:
          </note>
          <u who="finn_bengtsson_40fb24" xml:id="i-db08e31fa35af1e8-5" n="42f6346f">
            <seg n="5bb355c6">
              Fru talman! Det var ett intressant inlägg av Jasenko Omanovic
              som jag inte till fullo förstod, måste jag säga.
            </seg>
            <seg n="c4a9e35b">
              Här ingicks först en diskussion om ett enskilt fall. Jag diskuterade
              tidigare det olämpliga i att bygga upp en sådan här viktig reform
              på en enstaka individ, där vi inte har alla fakta på bordet och
              där vi inte vet vad detta ska leda till.
            </seg>
            <seg n="1f01785a">
              Vad värre är, fru talman, är när man extrapolerar det till att
              säga att flera tusentals människor vittnar om detta. Min fråga
              blir naturligtvis: Vad vittnar de om? Är det samma sak som Ann-Charlotte?
              Var finns i så fall den statistiken? Kan Jasenko Omanovic dela
              med sig av allt detta vittnesbörd så att vi kan få det lite samlat
              och kanske aggregera det hela till någon form av struktur?
            </seg>
            <seg n="87a80537">
              Det är precis detta som rapporteras in av bland andra Inspektionen
              för socialförsäkringarna när man granskar och ser hur myndigheterna
              hanterar reformens funktionalitet. Det är den typen av statistik
              som man kan dra några vettiga slutsatser av.
            </seg>
            <seg n="9739c907">
              Vi har i dag redan i ganska stor utsträckning diskuterat de problem
              som man ser när enskilda människor kommer i kläm. Jag vill påstå
              att med tanke på reformens stora förändring är det olyckligt med
              alla enskilda som kommer i kläm. Men det är en klar minoritet.
            </seg>
            <seg n="0b28abed">
              Det resonemang som fördes här tidigare om att det var 30 000
              individer och att 5 000 skulle ha sysselsättning innebar att detta
              skulle vara något negativt. Detta är trots allt 5 000 individer
              som annars skulle ha funnits i det gamla systemet, där vi hade
              ständigt ökade övergångar från sjukskrivningar utan gränser till
              förtidspensioner.
            </seg>
            <seg n="08bae2df">
              Jag hävdade också i mitt anförande att förtidspensioner är en
              situation som inte bara är ohälsosam för hälsan utan direkt livsfarlig.
              Man måste alltså försöka anstränga sig för att ta fram den arbetsförmåga
              och aktivitetsförmåga som finns hos varje individ och som doldes
              i det förra systemet. Vi menar att det nya reformerade systemet
              har bättre förutsättningar att göra det.
            </seg>
          </u>
          <note type="speaker" n="e745e46e">
            Anf. 186 JASENKO OMANOVIC (S) replik:
          </note>
          <u who="unknown" xml:id="i-d06f421d201d2f46-35" n="e745b1ec">
            <seg n="290bd3de">
              Fru talman! Jag vet inte på vilken punkt jag var så otydlig,
              men jag försökte beskriva att sjukförsäkringen inte gäller mot
              sjukdom utan mot nedsatt arbetsförmåga. Det hoppas jag att vi
              är överens om.
            </seg>
            <seg n="0bd6659f">
              Vi pratar här i kammaren många gånger om 17 000, 40 000 eller
              30 000. Det är siffror! Bakom varje siffra döljer sig ett antal
              människor av kött och blod. Här försökte jag visa på ett fall
              där den försäkrade inser vad som händer, anstränger sig och säger:
              Jag vill ha rehabiliteringen! Försäkringskassan konstaterar exakt
              samma sak; det behövs en medicinsk rehabilitering. Men på grund
              av det beslut som Finn Bengtsson var med och fattade är det helt
              omöjligt för individen att få detta. Det är helt omöjligt att
              få den medicinska rehabiliteringen och få denna möjlighet och
              chans att komma tillbaka till arbetsmarknaden och få sin arbetsförmåga
              åter. Det är det som är problemet.
            </seg>
          </u>
          <note type="speaker" n="c7ce52ca">
            Anf. 187 FINN BENGTSSON (M) replik:
          </note>
          <u who="finn_bengtsson_40fb24" xml:id="i-db08e31fa35af1e8-6" n="42f6346f">
            <seg n="504217b8">
              Fru talman! Det här sätter verkligen fingret på den skillnad
              som finns mellan er och Alliansen. Vi har en mycket större flexibilitet,
              Jasenko Omanovic. Om jag förstår dig rätt när du uttolkar detta
              är det så att man först ska ha rehabilitering, och att ingenting
              annat gäller. Man ska inte ut i någon arbetspraktik, någon arbetsträning
              eller någonting sådant.
            </seg>
            <seg n="23e8c33a">
              Ibland kan rehabiliteringsåtgärder naturligtvis vara det enda
              man ska göra. Därefter kan man hitta den arbetsförmåga som sannolikt
              finns. Men man kan också säga att det inte så sällan finns individer
              som parallellt med en rehabilitering kan ha en arbetspraktik.
              Det finns inget motsatsförhållande i detta.
            </seg>
            <seg n="e037e499">
              Eftersom vi är så förtjusta i dessa enskilda fall ska jag ta
              upp ett fall som rapporterades den 27 maj av SVT via Rapport .
              Det gällde en kvinna som hade uppnått maximal tid för sjukpenning.
              Hon fick då via arbetslivsintroduktionen på Arbetsförmedlingen
              arbetspraktisera i en spelbutik, där hon arbetade tre timmar tre
              gånger i veckan.
            </seg>
            <seg n="df69e1bb">
              Detta har gett mig en ny chans i livet! Livsglädjen har kommit
              tillbaka, men jag har också fått 5 procent mer i plånboken varje
              månad, säger hon till Rapport . Hon har samtidigt haft smärtproblem
              och fått rehabiliteringsinsatser.
            </seg>
            <seg n="e0d26c8e">
              Vad är det för fel i att den här kvinnan får komma ut direkt
              på arbetsmarknaden? Skulle hon först enligt Jasenko Omanovic rehabilitera
              sig och hållas borta från arbetsmöjligheterna när nu faktiskt
              Arbetsförmedlingen via ALI:n såg till att hon fick denna möjlighet?
            </seg>
            <seg n="b3064362">
              Jag vill påstå att det finns en inflexibilitet och en fyrkantig
              stelbenthet i det gamla systemet som Jasenko Omanovic bekräftar
              här. Detta är också en poäng med det nya systemet som man inte
              ska förringa.
            </seg>
            <seg n="cc379632">
              Slutligen, fru talman: Sjukförsäkringen gäller visserligen mot
              arbetsoförmåga. Men det handlar inte bara om det. Det som är det
              nya i reformeringen är den insikt vi har om att det parallellt
              med arbetsoförmåga finns arbetsförmåga. Det gäller att plocka
              fram den.
            </seg>
          </u>
          <note type="speaker" n="18a4b30f">
            Anf. 188 JASENKO OMANOVIC (S) replik:
          </note>
          <u who="unknown" xml:id="i-d06f421d201d2f46-36" n="e745b1ec">
            <seg n="6336df40">
              Fru talman! Då får jag säga: Äntligen har Finn Bengtsson kommenterat
              ett enskilt fall trots att han hela tiden här har påstått att
              man inte ska göra det! Äntligen har Finn Bengtsson insett att
              det handlar om människor av kött och blod. Därför måste man kunna
              kommentera enskilda fall. Det vi fattar beslut om här i kammaren
              påverkar människors vardag. Då är det självklart att vi måste
              se hur det påverkar vardagen.
            </seg>
            <seg n="4b0ad3f4">
              Jag har aldrig under hela den tid jag har pratat i talarstolen
              sagt att man inte ska titta på arbetsförmågan. Jag har bara sagt
              att när en myndighet som är ansvarig för området kommer till slutsatsen
              att det behövs en rehabilitering och när personen i fråga, den
              försäkrade, kommer till slutsatsen att han eller hon behöver rehabiliteras
              för att få möjlighet att komma tillbaka och för att få en chans
              på arbetsmarknaden är det enda som bromsar detta de beslut som
              Finn Bengtsson var med och fattade. Det beklagar jag verkligen,
              fru talman.
            </seg>
          </u>
          <note type="speaker" n="f5d80b03">
            Anf. 189 MARTA OBMINSKA (M):
          </note>
          <u who="marta_obminska_7dd534" xml:id="i-d3a9519192d560ad-0" n="e99cf860">
            <seg n="77d221ca">
              Fru talman! Vissa gravida kvinnor lider av exempelvis foglossning,
              havandeskapsförgiftning eller kraftigt illamående. Tre av fyra
              kvinnor är borta från jobbet i slutet av sin graviditet.
            </seg>
            <seg n="4ad47ff8">
              Samtidigt har det uppmärksammats att kvinnor med dessa besvär
              behandlas olika av Försäkringskassan. Det kan handla om var de
              bor eller vilken handläggare de har. Handläggarna har ofta svårt
              att avgöra huruvida graviditeten ska ses som ett medicinskt tillstånd
              och därmed besluta om kvinnorna har rätt till sjukpenning. Denna
              osäkerhet innebär en otrygghet för de gravida kvinnorna. Dessutom
              innebär de omfattande utredningarna stora kostnader för skattebetalarna.
            </seg>
            <seg n="85600fef">
              Som tidigare har nämnts i debatten har Försäkringskassan dömts
              för könsdiskriminering av fyra gravida kvinnor då de har nekats
              sjukpenning för att deras besvär var just graviditetsrelaterade.
            </seg>
            <seg n="d9e036a5">
              Fru talman! Det gläder mig att Moderaterna och alliansregeringen
              i budgetpropositionen har uppmärksammat olikbehandlingen av gravida
              kvinnor och att min motion har fått gehör. Jag välkomnar en analys
              och den förbättring som ska göras på området.
            </seg>
          </u>
          <note type="speaker" n="9e61cdb1">
            Anf. 190 PENILLA GUNTHER (KD):
          </note>
          <u who="penilla_gunther_370076" xml:id="i-f620100523335255-1" n="0753b185">
            <seg n="104884c6">
              Fru talman! Vad kan man tillföra i en sådan här debatt som sista
              talare? Det kan man verkligen fråga sig. Nästan allting har ju
              sagts om de olika åtgärder och så vidare som har vidtagits i reformen
              och vi har fått höra tyckanden om detta. Jag dristar mig i stället,
              fru talman, att ta ett exempel.
            </seg>
            <seg n="ea8dd16e">
              För 19 år sedan var det också val. Efter det valet kom jag in
              i landstinget, bland annat. Det kom snart upp en ganska stor fråga
              i landstinget om vården. Jag kommer inte ihåg riktigt vad den
              handlade om. Men det jag minns är de många insändare som kom om
              denna åtgärd. De skrevs i de lokala tidningarna. Speciellt en
              insändare kommer jag mycket väl ihåg, för skribenten skrev så
              här: Politiker borde själva få uppleva sjukdom, så skulle de minsann
              få se hur det är!
            </seg>
            <seg n="7d452592">
              Jag tror inte att det finns någon av oss ledamöter här som inte
              har fått brev och mejl och som har mött människor som har tyckt
              ungefär samma sak i frågan om sjukförsäkringen. De tycker att
              vi borde få uppleva hur det är att vara sjuk. Då skulle vi minsann
              förstå det här bättre.
            </seg>
            <seg n="873f85be">
              Insändaren den gången bemötte jag med det faktum att alla faktiskt
              inte behöver uppleva allt. Däremot är det otroligt viktigt att
              lyssna till och förstå, eller försöka förstå, människors egna
              upplevelser. Vad den insändarskribenten inte kände till då, och
              som ni förmodligen inte känner till nu, är min egen historia.
              Jag har varit med om det gamla sjukförsäkringssystemet, och jag
              har också varit med om det nya systemet efter det att reformen
              infördes.
            </seg>
            <seg n="d47d0362">
              Det finns en tv-reklam som har gått på sistone. Jag tror att
              den handlar om Hjärt-Lungfonden. Den visar människor som säger:
              Jag skulle inte ha varit här.
            </seg>
            <seg n="12a9d37d">
              Nej, det skulle inte jag heller ha varit, och det beror inte
              bara på valresultatet utan på andra orsaker.
            </seg>
            <seg n="399d28c2">
              Jag ömmar för dessa människor som kanske lever i oron att inte
              få ersättning i tid därför att det har funnits tekniska problem,
              handläggningsproblem och svårigheter att få en klar diagnos fastställd.
            </seg>
            <seg n="80ea21f9">
              Men med min egen erfarenhet som bas vill jag säga att jag inte
              vill tillbaka till det gamla systemet. Jag tror nämligen att vi
              måste få en reform som fungerar där vi i stället täcker de luckor
              som har funnits i systemet. Flera tidigare talare har sagt att
              det inte finns något fullkomligt system när man genomför en stor
              reform.
            </seg>
            <seg n="19fec731">
              Jag tror att varje människa har förmåga men att vi måste ändra
              tanken på vad som är 100 procent. Om vi i stället tänker 100 procent
              av vars och ens förmåga kan vi också få en reformerad arbetsmarknad
              där människor kan komma ut och jobba två timmar om dagen, åtta
              timmar i veckan eller vad det kan handla om. Jag önskar att vi
              ska kunna se varje människa även framöver.
            </seg>
          </u>
          <note type="speaker" n="65258ab4">
            Anf. 191 EVA-LENA JANSSON (S) replik:
          </note>
          <u who="eva-lena_jansson_c13ca9" xml:id="i-1c11e68b275d0c05-2" n="a20024da">
            <seg n="fe8f8f2b">
              Fru talman! Vi diskuterar sjukförsäkringen och dess effekter,
              och framför allt de effekter som drabbar väldigt många människor
              som blir utförsäkrade i dag. Vi diskuterar enskilda exempel. Det
              har funnits frågor om det. Jag kan tipsa alla som vill se fler
              enskilda exempel att gå in på kallasverige.se. Där finns det otaliga
              exempel på människor som drabbas av den nuvarande sjukförsäkringen.
            </seg>
            <seg n="8a389c31">
              Fru talman! Penilla Gunther säger sig ömma för de människor som
              är sjuka. Finns det så mycket ömsinthet hos Penilla Gunther att
              hon faktiskt är beredd att ändra på det här systemet så att de
              här personerna slipper oroa sig över att bli utförsäkrade och
              tvingas söka socialbidrag?
            </seg>
          </u>
          <note type="speaker" n="ab6c8ebc">
            Anf. 192 PENILLA GUNTHER (KD) replik:
          </note>
          <u who="penilla_gunther_370076" xml:id="i-f620100523335255-2" n="0753b185">
            <seg n="2c1c3863">
              Fru talman! Jag har skrivit motioner här i riksdagen och jag
              har också skrivit en fråga till ansvarig minister i förra veckan
              om detta. Nu är det snart jul, och det finns oro hos människor
              för om de ska få ersättning eller inte på grund av olika orsaker.
              Jag tror att den är oron gör att människor kan uppleva sig ännu
              sjukare. Jag är mån om att de luckor som finns ska täppas till.
              Vi har konstaterat att det finns exempel på människor som har
              farit väldigt illa. Jag och Kristdemokraterna är väldigt måna
              om den utredning som ansvarig minister har sagt ska komma under
              vårvintern. För vår del hade den gärna fått komma redan innan
              årets slut.
            </seg>
          </u>
          <note type="speaker" n="c3173aab">
            Anf. 193 EVA-LENA JANSSON (S) replik:
          </note>
          <u who="eva-lena_jansson_c13ca9" xml:id="i-1c11e68b275d0c05-3" n="a20024da">
            <seg n="e327a0ba">
              Fru talman! På måndag, den 20, när vi ska rösta om de här förslagen
              har Penilla Gunther möjlighet att rösta på den reservation från
              Socialdemokraterna, Vänsterpartiet och Miljöpartiet som gäller
              den här sjukförsäkringen. Då har Penilla Gunther alla chanser
              i världen att rätta till den senfärdighet som den borgerliga majoriteten
              och regeringen har visat här och ge en julklapp till de sjuka
              människor som är starkt oroade i dag.
            </seg>
          </u>
          <note type="speaker" n="30ed7e29">
            Anf. 194 PENILLA GUNTHER (KD) replik:
          </note>
          <u who="penilla_gunther_370076" xml:id="i-f620100523335255-3" n="0753b185">
            <seg n="17d535a1">
              Fru talman! Om det hade varit så enkelt att rätta till alla de
              här felen som människor kanske har upplevt hade jag naturligtvis
              kunnat bryta mig ur detta och rösta enligt den övertygelsen. Men
              nu är det inte så enkelt. Vi vet att människor är olika. Man har
              gjort olika bedömningar. När man gör en utredning och ska täppa
              till hålen i sjukförsäkringen måste det också bli rätt. Det får
              inte bli fel en gång till. Om det var en quick fix vi ville ha
              kunde vi naturligtvis ha löst det under det här året, men så enkelt
              var det inte.
            </seg>
          </u>
          <note n="85466192">
            Utgiftsområde 11
          </note>
          <note type="speaker" n="f3a63b06">
            Anf. 195 KURT KVARNSTRÖM (S):
          </note>
          <u who="kurt_kvarnstrom_a3417a" xml:id="i-a20beec7e2a6cfb3-0" n="03f2d300">
            <seg n="9c362864">
              Fru talman! Nu ska vi prata om en annan del av livet. Vi har
              pratat om barnen och om dem som är i livets arbetande skede. Nu
              ska vi prata lite om dem som går i pension. Vi ska prata om pensionerna.
            </seg>
            <seg n="d2176189">
              Jag vill inledningsvis säga att jag står bakom alla våra reservationer
              och de särskilda yttranden vi har, men jag väljer i det här sammanhanget
              att bara reservera mig för reservation 21.
            </seg>
            <seg n="1efc05bb">
              Jag tänker kort beröra fyra områden i mitt anförande. Jag tänker
              prata lite om bostadstilläggen till pensionärer, jag tänker prata
              om premiepensionen, jag tänker prata om höjd ålder i pensionssystemet
              och jag tänker prata om behovet av inkomstförstärkningar i pensionssystemet.
            </seg>
            <seg n="773ab33c">
              Fru talman! Vi socialdemokrater har lagt fram förslag om att
              höja bostadsbidragen från 93 till 94,4 procent. Nu fungerar det
              så i riksdagen att när ramarna är fastställda för det här utgiftsområdet
              har vi ingen möjlighet att gå vidare med det, utan vi får markera
              vårt ställningstagande i ett särskilt yttrande.
            </seg>
            <seg n="9b73bdbd">
              Vi anser att bostadsbidragen är ett väldigt bra sätt att stödja
              dem som har låga pensioner så att de får ett bra boende. Det är
              en mycket viktig fråga. Vi vet också att bostadsbidragen är väldigt
              träffsäkra och att effekterna blir de vi önskar när vi gör justeringar
              i bostadsbidragen. Jag tycker att det är viktigt att se alla människor
              i vårt samhälle.
            </seg>
            <seg n="9d6e7478">
              Fru talman! Det finns behov av att göra en del justeringar i
              premiepensionssystemet. Vi har fått in ett antal bolag som tar
              500600 kronor om året för att placera om pensionsbesparingar för
              enskilda personer. Det här sker genom massflytt från de här bolagen
              vid upprepade tillfällen. Det här är oönskade verksamheter som
              växer fram. Det är ingenting som vi har haft med i de bedömningar
              som vi har gjort från början när det gäller rådgivning för att
              placera pensionspengar. Det här är någonting som har växt fram
              och som vi inte önskar.
            </seg>
            <seg n="ad26a415">
              Vi gav Pensionsmyndigheten mandat att vidta åtgärder under försommaren,
              men det har inte hänt någonting. Nu får vi dess värre tillbaka
              frågan från Pensionsmyndigheten till Pensionsgruppen för förnyad
              utredning, prövning och ställningstagande om hur vi ska gå vidare
              på det här området.
            </seg>
            <seg n="3bc17dce">
              Under senare tid har Peter Norman, som är minister i regeringen,
              vid flera tillfällen gjort utspel där han tydligt uttalat att
              han vill stoppa de här förvaltningstjänsterna. Min fråga till
              företrädare för regeringspartierna blir därför: Vill ni också
              stoppa de här bolagens verksamhet inom premiepensionssystemet
              i likhet med det Peter Norman ger uttryck för?
            </seg>
            <seg n="a51c05b7">
              Fru talman! I budgetpropositionen slår regeringen fast att det
              ska bli tillåtet att arbeta kvar till man blir 69 år. Vi socialdemokrater
              avvisar inte det förslaget helt, men vi vill se flera kompletterande
              lösningar här innan vi är beredda att säga ja till att höja den
              aktuella åldersgränsen.
            </seg>
            <seg n="5a2ee821">
              Den utveckling som vi ser i dag är att allt fler väljer att ta
              ut sin pension i förtid. Många tar ut den från 61 års ålder i
              dag. Det förefaller gälla i det allmänna pensionssystemet, men
              under de senaste veckorna har vi sett att man även i tjänstepensionssystemen
              oroas av att många tar ut sin tjänstepension i förtid. Det leder,
              som vi vet, till lägre pensioner för den enskilde, och det gäller
              resten av livet. Vi har också räknat med ett inkomstbortfall,
              kan vi säga, i de prognoser som finns för pensionssystemet. Det
              är inte en bra utveckling.
            </seg>
            <seg n="f74e93dc">
              En viktig del är förutsättningarna för att kunna arbeta längre.
              Det gäller stora grupper. Vi tycker att det är en mycket viktigare
              fråga. Det handlar om arbetsmiljön och om arbetslivets förutsättningar
              men också om acceptansen och tillåtelsen för äldre att finnas
              kvar på arbetsplatserna.
            </seg>
            <seg n="397e2ca6">
              Vi måste föra en dialog med arbetsmarknadens parter om att reglera
              försäkringsskyddet för människorna efter 65 år. Det är något som
              vi sagt länge. Det är en viktig fråga innan vi går vidare. Den
              är så viktig att jag tycker att vi måste lösa den innan vi tar
              ställning till att höja åldersgränsen för att kunna jobba vidare.
              Det är inte acceptabelt att vi har ett försäkringslöst tillstånd
              på det sättet.
            </seg>
            <seg n="fe36025c">
              Fru talman! Vi behöver långsiktigt ett stabilt pensionssystem.
              Det måste klara de demografiska förändringar vi har framför oss.
              Då kan det bli aktuellt att diskutera olika sätt att stärka pensionssystemet.
              Fler i arbete är den absolut viktigaste åtgärden. Öka inkomsterna
              genom till exempel höjda avgifter kan vara en annan. Det som lite
              grann bekymrar mig är regeringens låga ambitioner när det gäller
              arbetslöshetsbekämpningen. Väldigt många människor hamnar utanför,
              tjänar inte in till pensionen, med den situation vi har i dag.
              Det ser jag som ett stort problem. Jag ser ett behov att förstärka
              inkomsterna i pensionssystemet, men där är det väldigt tyst från
              de borgerliga företrädarna.
            </seg>
            <seg n="cfb570a4">
              Nu kommer pensionerna att sänkas med drygt 4 procent från årsskiftet.
              Därför måste frågan om behovet av att förstärka inkomsterna aktualiseras.
              De tidigare prognoserna har pekat på att den stora fyrtiotalistgruppen
              som nu är pensionärer kommer att innebära en påfrestning för pensionssystemet,
              och risken är att AP-fonderna kommer att urholkas ytterligare.
            </seg>
            <seg n="12dab863">
              Det finns olika alternativ för att öka inkomsterna till pensionssystemet.
              Det kan handla om att höja avgiften eller växla över från PPM
              till pensionssystemet, till det allmänna pensionssystemet. Det
              förefaller också finnas ett utrymme att göra en omfördelning inom
              socialavgifterna eller att höja egenavgiften.
            </seg>
            <seg n="399f0b4d">
              Jag ser fram emot den fortsatta debatten och hoppas få några
              besked från meddebattörerna i de borgerliga partierna om de förstärkningar
              som jag ser som nödvändiga.
            </seg>
          </u>
          <note type="speaker" n="1dceb454">
            Anf. 196 ERIK ALMQVIST (SD):
          </note>
          <u who="unknown" xml:id="i-366655c4122dfd4e-0" n="e745b1ec"/>
          <note n="d68c43bf">
            Herr talman! Jag vill börja med att yrka bifall till reservation
            nr 20.
          </note>
          <u who="unknown" xml:id="i-d7baedfd58a44ce2-0" n="e745b1ec">
            <seg n="f436d312">
              Jag ska fatta mig väldigt kort. Sverigedemokraternas budget innebär
              en kraftigt sänkt skatt på pension. Med vår budget hamnar pensionsskatten
              på samma nivå som inkomstskatten. Det är den enskilt största satsningen
              på pensionärer som något parti gjort i Sverige på många år. För
              många av landets fattigaste pensionärer handlar det om uppemot
              700 kronor mer i plånboken varje månad.
            </seg>
            <seg n="9de8f630">
              Vi har även budgeterat för förbättrad kvalitet inom äldrevården
              och demensvården. Vi skjuter till resurser för särskilda satsningar
              på bekämpning av brott mot äldre och för bättre sjukvård. Kort
              sagt är Sverigedemokraterna det parti som gör i särklass mest
              för landets äldre.
            </seg>
            <seg n="c9d9dd42">
              Herr talman! Jag gillar inte när man talar om pensionärer som
              en svag grupp. Det finns många starka pensionärer i Sverige, och
              jag tror att många pensionärer också underskattas i dagens samhälle.
              Jag säger dagens samhälle, för jag tycker att det finns en viss
              omotiverad dyrkan av ungdom i det moderna samhället.
            </seg>
            <seg n="15c2e8da">
              Många pensionärer förmår inte riktigt värna sina rättigheter.
              En del vill kanske inte ligga samhället till last. Andra kanske
              inte känner till vilka rättigheter de har. År 2007 kunde vi till
              exempel se att Försäkringskassan bedömde att ett par hundra tusen
              pensionärer med rätt till bostadstillägg inte sökte det. Det drabbar
              förstås en redan resurssvag samhällsgrupp, och det vore inte mer
              än rätt att vi stärkte informationsinsatserna för att upplysa
              pensionärer som är berättigade till bostadstillägg om detta.
            </seg>
            <seg n="36cc6982">
              Pensionen har under en längre tid halkat efter om vi ser till
              kostnadsutvecklingen och levnadsstandarden i samhället i stort.
              Inte minst har boendet under senare tid blivit mycket dyrare.
              Trots det har bostadstillägget inte justerats, och därför menar
              jag att nuvarande regelverk för kompensationsgrad i bostadstillägget
              bör ses över. Sedan får vi se vilken typ av justering vi landar
              i, vilken storleksordning, men jag förutsätter att det i så fall
              handlar om en ganska rejäl höjning. Nu finns inte det budgetutrymmet
              för 2011, men det vore ändå intressant att under året få en sådan
              utredning för att ha som underlag för kommande års budget.
            </seg>
          </u>
          <note type="speaker" n="fc45c7e5">
            Anf. 197 WIWI-ANNE JOHANSSON (V):
          </note>
          <u who="wiwi-anne_johansson_04830b" xml:id="i-352e9f3d3c43d70f-18" n="af0a30c8">
            <seg n="758f5997">
              Herr talman! Ungdom är en åkomma som går över med tiden, om man
              har tur och överlever. Så sade en äldre gentleman, redaktör på
              min gamla arbetsplats. Han var då i ungefär min nuvarande ålder.
            </seg>
            <seg n="4f985b0a">
              Som man haft det som ung, så har man det ofta senare under livet.
              Om vi haft ett slitsamt liv får vi det ofta även när vi blir äldre.
              Med det menar jag de som arbetat hårt och haft ett krävande jobb,
              som slitit ut kroppen i byggsvängen, lyft gamla och sjuka eller
              kanske jobbat med psykiskt tufft arbete inom vården och känt att
              de aldrig räckt till och att både kropp och själ tagit stryk.
              Den som har ett medfött handikapp och aldrig riktigt kommit in
              i jobbsvängen och tjänat några pengar får inte heller vid pensionen
              njuta sitt otium.
            </seg>
            <seg n="979370e4">
              För de kvinnor som varit sjuka i långa perioder och för dem som
              stannat hemma med ungarna när de var små och som i dag är pensionärer
              gäller att de får fortsätta att leva med små marginaler, att suga
              på ramarna. Många har kanske haft ett arbete på deltid, men någon
              större inkomst har de inte haft, och därmed blev det kanske inte
              så många pensionspoäng heller. De har det tufft i dag. En garantipension
              är inte mycket att hänga i granen, och kostnaderna för läkemedel,
              mat och hyra måste betalas. Och hyran stiger.
            </seg>
            <seg n="cfbce17c">
              Om vi rödgröna hade regerat skulle vi ha höjt bostadstillägget
              mer än regeringen för just den grupp som så väl behöver det. Det
              är bra med bostadstillägg, men först en rejäl pension egentligen.
            </seg>
            <seg n="54c55d29">
              Mer behöver göras för alla som i dag är pensionärer och som byggt
              upp ett rikt land med stora resurser, ett land som verkligen kan
              skapa världens bästa välfärd. Men tyvärr är rikedomen inte rättvist
              fördelad, och orättvisorna ökar i högerregeringens Sverige.
            </seg>
            <seg n="df180f94">
              Herr talman! Morgondagens pensionärer har att se fram emot pensioner
              som det bromsas, backas och tricksas med. Vi får orange kuvert
              och andra kuvert och vi ska välja och vraka bland fonder. Vi har
              alla blivit handlare på börsen. Men några av oss vägrar och hoppas
              att vi ska klara oss i alla fall. Andra, de som har gott om pengar,
              tar privata pensionsförsäkringar. De som har allra mest pengar
              får pensionsförsäkringar och bonusar för miljoner, många miljoner
              dessutom, av företag som de jobbar för eller kanske är det företagen
              som jobbar för dem. Vd:ar och gd:ar som aldrig blir mätta på bonusar
              och miljoner, det är de som får.
            </seg>
            <seg n="6b993174">
              För alla andra ser det inte så muntert ut. Inkomstpensionen sänks
              nästa år med över 4 procent. För en ålderspensionär med 12 000
              kronor i månaden i inkomstpension betyder det en sänkning med
              512 kronor. Det är mycket pengar med tanke på inkomsterna.
            </seg>
            <seg n="abbff1f5">
              De ekonomiska riskerna i det nya pensionssystemet har överförts
              från staten till de enskilda pensionärerna. Ni har säkert hört
              det förut, men det förtjänar att upprepas. Bo Könberg, folkpartist
              och en av de politiskt ansvariga bakom pensionsreformen, sade
              att det nya pensionssystemet skulle vara stabilt till nästa istid.
              Nu är istiden här. Systemet var inte stabilt nog att klara ens
              den första allvarliga finanskrisen.
            </seg>
            <seg n="921c46f1">
              Inför valåret ändrades beräkningsreglerna så att de stora sänkningarna
              av pensionerna skulle komma efter valet. Det är tryggast så för
              dem som vill vinna val.
            </seg>
            <seg n="4f39f3bd">
              Detta är knappast ett hållbart system, och det måste till skatteförändringar
              eller nya fiffiga beräkningsgrunder varje gång pensionssystemets
              svagheter ska rättas till liksom de praktiska konsekvenser det
              får för pensionärernas ekonomi. Ett sådant pensionssystem, menar
              Vänsterpartiet, måste förändras i grunden. Staten och samhället
              måste ta de ekonomiska riskerna inte de enskilda pensionärerna.
              Den största frågan just nu är att avskaffa den automatiska broms
              som faller in när pensionssystemet är underfinansierat och börsen
              faller, vilket därmed sänker pensionerna.
            </seg>
            <seg n="2c853f01">
              Herr talman! Pensionärerna har fått bära en tung börda till följd
              av de förändringar som gjordes i den generella välfärden under
              1990-talet. Många pensionärer, framför allt kvinnor, har i dag
              svårt att få pengarna att räcka till och känner sig besvikna över
              att inte värderas högre efter sina år i arbetslivet. Även många
              unga tror i dag att de kommer att få svårt att klara sig på sin
              pension i framtiden. Förhoppningarna om en pension som går att
              leva på ställs på börsen, samtidigt som våra pensionspengar används
              för att öka den riskfyllda spekulationen, vilket i sin tur ökar
              otryggheten. Vänsterpartiet är mycket kritiskt till den här utvecklingen.
              Vi reserverade oss redan 1994 mot principerna bakom det här systemet.
            </seg>
            <seg n="3994b3d1">
              Vår huvudkritik då som nu handlar om det nya pensionssystemets
              brist på förutsägbarhet, de ökade spekulationerna och att det
              bidrar till ökade klyftor i samhället. Det är genom att man säger
              upp det solidariska kontraktet som det nya systemet skapar djupare
              klyftor mellan dagens gamla och dagens unga, mellan hög- och låginkomsttagare
              och mellan kvinnor och män.
            </seg>
            <seg n="6e15f7be">
              ATP-systemet var ett kollektivt system riktat till individen.
              Det var framvuxet ur en av den svenska arbetarrörelsens största
              och viktigaste klasstrider. Som sådant skapade ATP-systemet ett
              kontrakt mellan generationer, och det är just i den aspekten som
              det nuvarande pensionssystemet har sina allvarligaste brister.
              I och med det har vi lämnat ett stort offentligt sparande till
              förmån för ett privat. Vi har gått från ett förmånsbaserat system
              till ett avgiftsbaserat, och från ett helt arbetsgivarfinansierat
              system till ett delvis egenfinansierat. Det vi har att förhålla
              oss till är ett ganska komplicerat, svåröverblickbart och administrativt
              dyrt system som faktiskt missgynnar väldigt stora delar av befolkningen.
            </seg>
            <seg n="6f765089">
              Herr talman! Bärande princip i det pensionssystem som infördes
              är den så kallade livsinkomstprincipen. Man säger att den ska
              ge jättebra möjligheter för enskilda att påverka storleken på
              pensionen genom att öka sina inkomster, alltså att jobba mer.
              Men så är det ju inte i verkligheten. Det är väldigt missvisande.
              Alla de fakta som finns visar att män och kvinnor än så länge
              inte har samma möjligheter att öka på inkomsterna under sin sammanlagda
              livstid.
            </seg>
            <seg n="046752d5">
              Vänsterpartiet menar att det nuvarande pensionssystemet därför
              diskriminerar kvinnor som grupp och att det skapar klyftor mellan
              pensionärer. Sanningen är att de stora förlorarna i det nya pensionssystemet
              är LO-arbetare och kvinnor som grupp. Den som tvingas till arbetslöshet
              eller sjukskrivning under delar av sitt yrkesliv drabbas i det
              nuvarande systemet direkt genom sänkt pension.
            </seg>
            <seg n="e36760db">
              Vi vet att arbetslöshet och sjukskrivning är vanligare bland
              LO-kollektivets medlemmar än i andra grupper. Systemets syfte
              påstås vara att motivera arbetstagare att skaffa sig högre pension
              genom att arbeta längre. När det inte finns några jobb, vad gör
              man då? De stora grupper med arbeten som sliter ut kropp och själ
              till låga löner och ofta har dubbelarbete orkar sällan arbeta
              tills de är 65 år. Det gör att möjligheten för en metallarbetare
              eller en undersköterska att höja pensionen genom att jobba mer
              är ett teoretiskt och därmed cyniskt resonemang.
            </seg>
            <seg n="e8159a95">
              Vi vet att kvinnor än i dag utför mer obetalt arbete. De tvingas
              oftare till deltid och betalar därför också för sin egen arbetstidsförkortning
              med längre lön och därmed lägre pension. Den diskriminering som
              drabbar kvinnor som grupp på arbetsmarknaden fortsätter alltså
              hela livet igenom med lägre pension, eftersom konstruktionen har
              anpassats efter ett manligt arbetslivsmönster.
            </seg>
            <seg n="5d4851d3">
              Men det finns de som har tjänat på reformen. Det är de förvaltande
              kapitalinstituten. De har faktiskt tjänat miljarder. Förvaltningen
              av premiepensionen kostade mer än dubbelt så mycket som betalades
              ut i premiepension 2009. 869 miljoner betalades ut, men det kostade
              1 737 miljoner att betala ut pengarna. Jag måste säga att de farhågor
              som vi hade redan 1994 tyvärr har besannats med råge.
            </seg>
            <seg n="21dc1071">
              Herr talman! Vi kan konstatera att dagens pensionssystem inte
              höll för den första finansiella krisen och att det är hög tid
              att vi gör en parlamentarisk översyn. Systemet har visat sig vara
              instabilt. Regeringen menar däremot att pensionssystemet är stabilt
              och skriver i budgetpropositionen för 2011 att det är av särskild
              vikt för dem med små marginaler. Enligt regeringen är alltså bromsen
              och sänkningen av pensionen särskilt positiv för personer med
              små inkomster. Jag kan säga att varken jag eller mitt parti delar
              den uppfattningen.
            </seg>
            <seg n="a7dd56db">
              I budgetpropositionen säger regeringen också att man vill föra
              en dialog med Pensionsgruppen om ändringar i LAS. Jaha. Men lagen
              om anställningsskydd är väl inte en del av det nya pensionssystemet?
              Pensionsgruppen är väl inte något organ i riksdagen och inte heller
              någon myndighet? Vill partierna bakom det nya pensionssystemet
              prata med varandra får de naturligtvis göra det, men det är inget
              skäl att överge normala former för hantering av riksdagsärenden.
            </seg>
            <seg n="b498f0d7">
              Pensionssystemet måste bli stabilt och förutsägbart. Pensionerna
              ska följa löntagarnas löneutveckling i stället för börsutvecklingen.
              Pensionssystemet ska garantera att även de som har tunga och slitsamma
              arbeten får en anständig pension och se till att kvinnor inte
              missgynnas. Och utvärderingen ska givetvis vara öppen för alla
              riksdagens partier och ske i dialog med bland annat pensionärsorganisationerna.
            </seg>
            <seg n="000cc681">
              Jag vill bara understryka att Vänsterpartiet inte vill ha tillbaka
              det gamla ATP-systemet, men vi vill se ett annorlunda system än
              det vi har i dag.
            </seg>
            <seg n="f00aa151">
              Till slut vill jag framhålla att vi tycker att det är dags att
              utreda vårt framtida pensionssystem i en parlamentarisk utredning.
              Jag yrkar därför bifall till reservation 23 och till reservation
              11, som jag glömde nämna tidigare.
            </seg>
          </u>
          <note type="speaker" n="6a2b5860">
            Anf. 198 ERIK ALMQVIST (SD) replik:
          </note>
          <u who="unknown" xml:id="i-d06f421d201d2f46-37" n="e745b1ec">
            <seg n="5d314aa7">
              Herr talman! Jag skulle vilja börja med att upplysa Wiwi-Anne
              Johansson om hur det ligger till med avgifterna i PPM-systemet.
              Den jämförelse hon gjorde är nämligen inte adekvat. Att ställa
              kostnaderna för förvaltning mot utbetalningarna från PPM-systemet
              är helt irrelevant. Ännu har ju inte särskilt mycket pengar börjat
              betalas ut från systemet, utan än så länge handlar det om att
              spara pengar för förvaltning. Då är det klart att förvaltningskostnaderna
              är stora i förhållande till det som betalas ut i dag. Det förstår
              vem som helst. Så kommer det dock inte att se ut på sikt, när
              folk börjar få ut PPM-pengar i högre grad.
            </seg>
            <seg n="c92416d3">
              Som jag sade i mitt anförande nyss satsar Sverigedemokraterna
              mest av alla partier på att ge mer pengar i plånboken till pensionärer,
              men vi satsar pengar som vi har. Problemet med att plocka bort
              bromsen, som Wiwi-Anne Johanssons parti vill göra, är att vi då
              hamnar i en situation där vi satsar pengar som vi inte har. Jag
              undrar hur Vänsterpartiet har tänkt sig klara av det ekonomiska
              åtagande som det skulle innebära att inte ha bromsen. Var tar
              vi de pengarna ifrån?
            </seg>
          </u>
          <note type="speaker" n="b5124711">
            Anf. 199 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-19" n="af0a30c8">
            <seg n="d247dee1">
              Herr talman! Det är lite svårt för mig att säga var vi skulle
              ha tagit de pengarna ifrån. Hela systemet är vi inte bara tveksamma
              till, utan vi ifrågasätter det helt och hållet.
            </seg>
            <seg n="db4fce4c">
              Det är ingen felaktig siffra att det kostar 1,7 miljarder att
              betala ut en hälften så stor summa. Det är ju rimligt i sig. Men
              det är inte hela sanningen, och vi i Vänsterpartiet säger inte
              att vi sitter inne med sanningen om hur vårt framtida pensionssystem
              ska se ut.
            </seg>
            <seg n="5fdce4df">
              Vad vi vill är att det ska tillsättas en parlamentarisk utredning
              som ser över om systemet verkligen är hållbart till nästa istid
              när det redan på något sätt har frusit fast och man måste tricksa
              och fixa och backa och bromsa varenda gång det händer något i
              systemet.
            </seg>
            <seg n="6c1c7218">
              Jag vet inte hur det skulle se ut. Jag tycker dock att det vore
              rimligt att det i en pensionsgrupp sitter inte bara de av riksdagens
              partier som var överens om att införa det här systemet. Det börjar
              nu få några år på nacken. Världen ändras. Då kanske man också
              måste se över pensionssystemet. Det finns kanske andra sätt att
              lösa det som är hållbara och till exempel också är kopplade till
              inkomstbortfall, så att man inte bara måste lita till börsutvecklingen
              utan också kan se till inkomstbortfallsprincipen.
            </seg>
            <seg n="7910fe25">
              Nej, jag har alltså inget facit eller något svar. Vi bjuder in
              och tycker att vi borde tillsätta en parlamentarisk beredning
              där samtliga riksdagspartier naturligtvis ska vara med.
            </seg>
          </u>
          <note type="speaker" n="27309a13">
            Anf. 200 ERIK ALMQVIST (SD) replik:
          </note>
          <u who="unknown" xml:id="i-d06f421d201d2f46-38" n="e745b1ec">
            <seg n="9650e627">
              Herr talman! Wiwi-Anne Johanssons invändning bygger på felaktiga
              antaganden. Det är mig veterligen inte 1,7 miljarder som är en
              kostnad för utbetalningar, som du hela tiden repeterar. Det är
              en förvaltningskostnad för PPM-fonderna. Det är en helt annan
              sak. Det kan inte ställas i relation till utbetalningar.
            </seg>
            <seg n="0084c6f3">
              Det är samma sak som om jag har privat fondförsäkring. Jag betalar
              en förvaltningsavgift även fast jag inte plockar ut en krona.
              Det är upp till mig. Det är därför att jag har ett kapital som
              växer. Det kostar pengar det också. Men förhoppningsvis ger det
              ett mervärde i förlängningen.
            </seg>
            <seg n="22ecba71">
              Problemet med ett system där man inte har någon form av inbromsningseffekt
              när det inte finns statsfinanser att bära pensionssystemet är
              att man riskerar att få en situation som i Sydeuropa och inte
              minst i Grekland. Där finns inte en ekonomisk grund för de pensionsutbetalningar
              man har. Det kanske är kul så länge det varar. Men när det väl
              faller så faller det samman rejält.
            </seg>
            <seg n="f16e85aa">
              Jag tycker att det är mer ansvarstagande att ha ett system som
              har en bromseffekt av något slag där vi begränsar utbetalningarna
              när det inte finns ekonomiskt utrymme. Hittills har det fallit
              ut ganska väl. I år är första gången som bromsen faller in. Det
              går att kompensera, som vi har bevisat i vår budget, med att satsa
              mer på att sänka skatten för pensionärer.
            </seg>
            <seg n="d7a3990f">
              Samtidigt hade vi ändå kunnat få en positiv nettoeffekt för pensionärerna
              utan att för den skull riskera att äventyra statsfinanserna.
            </seg>
          </u>
          <note type="speaker" n="3153110e">
            Anf. 201 WIWI-ANNE JOHANSSON (V) replik:
          </note>
          <u who="wiwi-anne_johansson_04830b" xml:id="i-352e9f3d3c43d70f-20" n="af0a30c8">
            <seg n="80da5b1d">
              Herr talman! Att det kostar pengar att förvalta är egentligen
              inte det stora problemet. Det stora problemet är att vi först
              och främst har en likabeskattningsprincip. Vi tycker att inkomst
              ska beskattas lika oavsett det är pension, a-kassa eller vilken
              typ av inkomst man än har. Det är inte givet att man ska straffas
              för att man inte arbetar. Men det är regeringens arbetslinje.
            </seg>
            <seg n="e6e303f5">
              Det är svårt att säga hur det nya pensionssystemet skulle kunna
              fungera på ett bra sätt. Du jämför oss med Grekland. Det låter
              sig inte riktigt göras. Vi har möjlighet att arbeta tills vi är
              67 år. Väldigt många gör det också, och vi vill att människor
              ska arbeta ännu längre. I Grekland var det vanligt att människor
              pensionerades vid 52 eller 53 års ålder.
            </seg>
            <seg n="1cd67abd">
              Det är klart att det kostar pengar när fullt friska arbetsföra
              människor i sina bästa år går i pension. Men det är inte en utveckling
              som någon av oss här vill se, såvitt jag känner till. Det handlar
              om att vi ska jobba längre upp i åldrarna därför att vi dess bättre
              blir friskare och också gärna vill vara med och bidra. Att jämföra
              oss med Grekland är därför inte ett dugg relevant i sammanhanget.
            </seg>
            <seg n="7b9053ed">
              Det finns en ödmjukhet. Men vi vill ha system som i varje fall
              bygger på ett kollektivt gemensamt ansvar för pensionen och inte
              på att var och en ska bli sin egen spekulant på börsen. Det tycker
              inte vi är rimligt. En parlamentarisk beredning skulle med lite
              olika förutsättningar kunna komma fram till någonting bra. Det
              tror vi på.
            </seg>
          </u>
          <note type="speaker" n="f74c6917">
            Anf. 202 LARS-ARNE STAXÄNG (M):
          </note>
          <u who="lars-arne_staxang_01a5d1" xml:id="i-fdfbb4aeec042ab2-0" n="d031e1c1" next="i-83f29644d9bf1709-0">
            <seg n="bcc36bbc">
              Herr talman! En av de viktigaste frågorna som finns för ett land
              att hantera är hur ersättningen blir till de människor som lämnar
              arbetslivet. Tittar man ut i världen kan man lätt konstatera att
              de finns en uppsjö av system som på olika sätt försöker fylla
              pensionärernas behov av försörjning. Det finns förmånsbestämda
              system där man redan i förväg kan få veta vilken pension man kommer
              att få i procent av sin slutlön. Det finns också konstruktioner
              av avgiftsbaserade modeller där pensionen bestäms av hur mycket
              ekonomin har växt under inbetalningstiden.
            </seg>
            <seg n="69d92a6b">
              Sveriges första pensionssystem, den så kallade folkpensionen,
              kom 1913, som vi har hört tidigare här i dag. Modellen var enkel.
              Man fick ett litet belopp lika för alla när man fyllt 67 år. Det
              kan vara intressant att veta att medelåldern i Sverige på den
              tiden var 58 år. Det gjordes ändringar i systemet på både 30-
              och 40-talet. Fortfarande var det ett grundsystem lika för alla,
              men man tillförde änkepension och andra förmåner vid för tidig
              död.
            </seg>
            <seg n="2bb07f14">
              Det kan också vara intressant att veta att redan 1955 kom den
              så kallade Åkessons utredning om pensioner. Det var ett förslag
              där folkpensionen fortfarande var grunden som man sedan byggde
              på med avtals- och tjänstepensioner. Det kan också vara av intresse
              att det florerade en rejäl debatt inom Socialdemokraterna mellan
              Gustav Möller och Tage Erlander om man skulle fortsätta med en
              grundpension som hittills hade gällt eller gå in på ett inkomstrelaterat
              system.
            </seg>
            <seg n="b58fef41">
              I slutet av 1950-talet kom den stora förändringen av pensionssystemet
              då ATP infördes. Beslutet fattades med minsta möjliga marginal,
              och den föregicks av en stor debatt om vilken väg man skulle gå
              i pensionsfrågan. Det var också ett paradigmskifte på det sättet
              att man nu fick en inkomstrelaterad pension utefter vad man tjänade
              upp till ett visst tak. Pensionsåldern var fortfarande 67 år,
              och den sänktes inte förrän 1976 till nuvarande 65 år. Det är
              också intressant att veta att förutom sänkningen av pensionsåldern
              byggde man ut förmånerna flera gånger så att fler människor omfattades
              och att ersättningarna blev högre i det nya ATP-systemet. Detta
              gjorde det naturligt att man fram till 1990-talet fick höja avgifterna
              ett stort antal gånger.
            </seg>
            <seg n="82f7a237">
              Efter ett flertal utredningar kom en stor majoritet i Sveriges
              riksdag på 1990-talet fram till att man måste göra om pensionssystemet
              om det skulle hålla i framtiden. Den så kallade fempartigruppen
              låg bakom det förslag som slutligen kom. Ett annat alternativ
              skulle vara att höja avgifterna i ATP-systemet till betydligt
              högre nivåer, men detta ansågs redan då orealistiskt om man ville
              ha en växande ekonomi med fler i arbete.
            </seg>
            <seg n="5cb49625">
              Detta nya system som infördes 1998 är mycket mer kopplat till
              just arbete, precis som det var i Åkessons utredning från 1955.
              Det är samma grundkonstruktion. Man tjänar in sina pensionspoäng
              krona för krona upp till en maximinivå, och varje år som man har
              lön räknas till pension om man bara kommit över en viss miniminivå.
              Dessutom finns det inte längre någon övre gräns för hur många
              år som man kan tjäna in en bättre pension.
            </seg>
            <seg n="051dae0f">
              Men en sak måste poängteras helst flera gånger, eftersom många
              inte har klart för sig hur pensionssystemet är konstruerat. Det
              är att dagens arbetstagare genom pensionsavgifter betalar dagens
              pensioner, och framtidens pensioner betalas av framtidens arbetstagare.
            </seg>
            <seg n="ce53c433">
              Det är alltför många som fortfarande tror att deras pensionsavgifter
              har betalats in i några AP-fonder, och där ligger pengarna och
              väntar på dem tills de går i pension. Det är egentligen bara premiepensionerna
              som har den konstruktionen. Där ligger pengarna i bästa fall och
              väntar på dem.
            </seg>
            <seg n="ae889d4d">
              Dessa AP-fonder, eller buffertfonder som de också kallas, är
              bara en liten del av den totala pensionsskulden till Sveriges
              befolkning. Någonstans mellan en åttondel och en tiondel av den
              totala skulden finns i dessa fonder. Deras uppgift är att mildra
              och utjämna skillnader mellan generationer och konjunkturer.
            </seg>
            <seg n="95f45fb1">
              Herr talman! Därför är det viktigt att poängtera att det bara
              finns en sak som kan betala pensioner och ge systemet stabilitet
              under överskådlig tid, nämligen arbete, arbete och åter arbete.
              Det är just därför som alliansregeringen benhårt i alla lägen
              prioriterar och stimulerar återgång till arbete.
            </seg>
            <seg n="54180042">
              Det är heller ingen nyhet för någon att det nya pensionssystemet
              som konstruerades för 1015 år sedan är mycket stabilare och robustare
              än det tidigare. Det är ett eget självgående system som ska ticka
              och gå utan att politiska hänsynstaganden ska ändra förutsättningarna
              för att få pension. Jag anser att detta är i grunden bra, för
              det ger systemet en möjlighet att verka under lång tid över blockgränserna
              utan stora och snabba förändringar för de försäkrade.
            </seg>
            <seg n="fff9de1b">
              Vi ska också veta att många länder är mycket nyfikna på vårt
              system och avser att införa hela eller delar av detta i sina egna
              stater. Detta är ju som bekant alldeles nödvändigt i många länder
              inte minst i Europa, eftersom de har undermåliga pensionssystem
              som inte kommer att hålla så många år till. Det är just av den
              anledningen som EU-kommissionen tagit upp denna viktiga fråga
              för hela samarbetet i Europa.
            </seg>
            <seg n="d40063d3">
              Men det hindrar inte att vi står inför stora utmaningar framåt.
              Den demografiska utvecklingen i vårt land gör att pensionssystemet
              utsätts för stora påfrestningar. Den stora fyrtiotalsgenerationen
              har nu börjat gå i pension, och detta gör på sikt att det kommer
              att fattas människor på många arbetsplatser, inte minst i vården.
            </seg>
            <seg n="30e1a23c">
              För några år sedan gick det tre arbetstagare på varje pensionär.
              Redan om 1520 år kommer den siffran vara två arbetstagare på varje
              pensionär. Dessutom kommer situationen att se så ut även i andra
              länder i Europa, även om den högsta peaken är lite längre fram
              i tiden som genomsnitt i Europa. Detta kommer att innebära ett
              stort arbetskraftsbehov, precis som vi har pratat om tidigare
              i ett par andra frågor.
            </seg>
            <seg n="990490f6">
              Dessutom blir vi allt äldre i västvärlden. Medelåldern har ökat
              med fem år sedan 1930-talet i Sverige. Medelåldern beräknas dessutom
              öka fem till sju år fram till 2060, detta på samma gång som vi
              sänkt pensionsåldern sedan starten 1913.
            </seg>
            <seg n="289b296a">
              Vårt svenska pensionssystem tål och är konstruerat för denna
              typ av förändringar. Wiwi-Anne Johansson var förut inne på att
              pensionssystemet är utsatt och i fara. Det är det inte alls. Däremot
              kan det bli en sänkning av pensioner för de enskilda. Men det
              återkommer vi till.
            </seg>
            <seg n="0b639543">
              Pensionsnivån riskerar som sagt att bli för låg om man inte har
              tillräckligt med tjänstepension. Därför har vi utmaningar som
              handlar om att lösa dessa frågor om en högre pensionsålder för
              utträdet från arbetsmarknaden. Pensionsgruppens framtida sammanträden
              kommer att ha detta som en hög prioritet. Kan vi hålla pensionsåldern
              65 år, eller finns det en möjlighet att höja den?
            </seg>
            <seg n="4bb0aeaa">
              Om vi ska göra detta är det också viktigt att ta hänsyn till
              de människor som inte orkar fortsätta till en högre pensionsålder.
              Jag ger er rätt som har varit inne på de frågorna. Därför är det
              viktigt att vi i framtiden kan få ett så flexibelt system som
              möjligt för i vilken ålder man inträder som pensionär på heltid.
            </seg>
            <seg n="e11fe694">
              Herr talman! Vi har en stabil majoritet för vårt svenska pensionssystem.
              Det är fem partier över blockgränserna som tagit sitt ansvar för
              att Sverige har fått ett stabilt pensionssystem som ska klara
              olika påfrestningar från allt från demografi och ökningar av medelåldern
              till kraftiga konjunkturväxlingar.
            </seg>
            <seg n="a202f033">
              Jag har några frågor till de rödgröna partierna. Tydligen har
              Miljöpartiet inte möjlighet att vara kvar, men jag får säga till
              Wiwi-Anne Johansson: Så länge som jag varit med i socialförsäkringsutskottet
              har ni klagat och opponerat er mot vårt nuvarande pensionssystem.
              Så även i dag.
            </seg>
            <seg n="4024b1b2">
              Då blir min fråga till er: Vad är det ni vill ha i stället? Ni
              ville tydligen inte heller gå tillbaka till det gamla ATP-systemet.
              Är det Greklands pensionssystem som står som föredöme? Ni måste
              faktiskt svara, Wiwi-Anne. Att bara säga nej håller inte i längden.
              Ibland verkar det som att ni ska sätta in det ideala pensionssystemet
              som ger 110 procent eller någonting. Men någon ska betala, och
              det blir den arbetande befolkningen som betalar till sina egna
              pensioner. Det håller inte.
            </seg>
            <seg n="72ba8f18">
              Till Socialdemokraterna vill jag säga: Ni har varit kritiska
              till Alliansens jobbskatteavdrag, även om ni godtagit de flesta
              av dem efteråt. I er retorik om jobbskatteavdraget har det många
              gånger låtit som om pensionärerna har fått höjd skatt jämfört
              med den tiden ni hade makten fram till 2006.
            </seg>
            <seg n="85fea1a5">
              Ni vet mycket väl att det inte är så. Vi har sänkt skatten för
              pensionärer tre gånger sedan 2006 om vi räknar in den kommande
              skattesänkningen den 1 januari 2011. Den skattesänkningen har
              sammanlagt varit på 12,8 miljarder, alltså nästan 13 miljarder.
            </seg>
            <seg n="a26a050e">
              Om jag inte missuppfattar något gjorde ni inte en enda skattesänkning
              på de tolv år ni regerade före 2006. Jag vet att min företrädare
              Mats G Nilsson hade flera meningsutbyten med er just om detta.
            </seg>
            <seg n="b3ca2768">
              Ändå hördes det i valrörelsen att pensionärerna hade en perverst
              det var faktiskt det ordet som användes hög skattenivå som hade
              blivit högre med alliansregeringen. Men sanningen är att skattenivån
              var på socialdemokratisk 2006 års nivå och att den blivit lägre
              vid tre tillfällen med den borgerliga regeringen.
            </seg>
            <seg n="1029015d">
              För att ytterligare styrka detta har jag tagit fram siffror på
              hur det ser ut för pensionärerna mellan år 2006 och den 1 januari
              nu om ett par veckor. En garantipensionär född 1938 eller senare
              fick, när ni hade makten 2006, 5 504 kronor netto. Nästa år kommer
              samma pensionär att få 6 433 kronor. Det är en höjning på 929
              kronor, vilket är en höjning på 16,9 procent. Det är inte så dåligt
              när man betänker att vi har haft den största lågkonjunkturen sedan
              1930-talet.
            </seg>
            <seg n="46513f97">
              Dessutom har vi höjt bostadstillägget under mandatperioden.
            </seg>
            <seg n="d2ef081b">
              När det gäller en pensionär som tjänar betydligt bättre, nämligen
              16 418 kronor brutto, som man tagit här som exempel, har denne
              pensionär 12 793 kronor efter skatt varje månad. Det är en höjning
              med 943 kronor under samma period, detta trots lågkonjunkturen.
            </seg>
            <seg n="abb0baaf">
              Det tycker jag är ganska bra jobbat av Alliansen, även om det
              hade kunnat vara ännu bättre.
            </seg>
            <seg n="fc60845e">
              Jag såg till min glädje häromdagen i en undersökning som AMF
              hade gjort att våra pensionärer hör till de nöjdaste och lyckligaste
              i Europa och att deras disponibla inkomst ökat precis som jag
              nu har visat. Så lät det inte riktigt i valrörelsen om man gick
              in i en rödgrön valstuga.
            </seg>
            <seg n="a961e8a5">
              En av de saker som vi och De rödgröna inte är överens om i nästa
              års budget är att de vill höja bostadstillägget lite mer än alliansregeringen,
              nämligen från 93 procent till 94,4 procent. Det är självklart
              en höjning för en del pensionärer som oppositionen här föreslår.
              Men det har också en mycket begränsad betydelse eftersom man inte
              höjer taket för hyran, och det ligger på 5 000 kronor som alla
              vet. Det här kan ge en höjning på 35 kronor i månaden, som max
              70 kronor. Det ska jämföras med höjningen för en garantipensionär
              nästa år som blir 241 kronor per månad enligt regeringens förslag.
            </seg>
            <seg n="c18bdee1">
              Jag vill också kommentera de motioner som inkommit under utgiftsområde
              11. Där finns allt från änkepension till olika regeländringar
              om bostadstillägg och några andra pensionsfrågor som detaljändringar
              i premiepensionssystemet.
            </seg>
          </u>
          <note n="9418beac">
            Herr talman! Jag vill med dessa ord yrka bifall till förslaget
            i socialförsäkringsutskottets betänkande 2010/11:SfU1 och avslag
            på motioner och reservationer.
          </note>
          <u who="lars-arne_staxang_01a5d1" xml:id="i-83f29644d9bf1709-0" n="d031e1c1" prev="i-fdfbb4aeec042ab2-0">
            <seg n="8aec523a">
              Jag skulle vilja sluta med följande mening: Ja till fortsatt
              arbetslinje, ja till fortsatt kontroll över statsfinanserna och
              ja till ett stabilt pensionssystem!
            </seg>
            <seg n="08e8b62c">
              (Applåder)
            </seg>
          </u>
          <note type="speaker" n="202abf32">
            Anf. 203 KURT KVARNSTRÖM (S) replik:
          </note>
          <u who="kurt_kvarnstrom_a3417a" xml:id="i-a20beec7e2a6cfb3-1" n="03f2d300">
            <seg n="b29347d9">
              Herr talman! Det är intressant att Lars-Arne Staxäng pratar om
              historien, men då ska vi erinra oss att varje gång som pensionsfrågan
              har varit uppe har det tidigare högerpartiet röstat emot ATP och
              andra förmåner. Det är viktigt att tillägga till historien.
            </seg>
            <seg n="f6a29892">
              Jag går över till dagens situation. Den är viktigare att prata
              om, tycker jag. Jag fick inget svar när det gäller utvecklingen
              inom premiepensionssystemet, som jag tycker är en rätt allvarlig
              fråga och där Lars-Arnes partikamrat som numera är minister har
              varit väldigt tydlig i sina uttalanden på olika sätt: Man ska
              på något sätt se till att de här förvaltarbolagen inte finns kvar
              inom premiepensionssystemet. Hur ser Lars-Arne Staxäng på det?
            </seg>
            <seg n="adece63e">
              Den andra frågan som jag tror är väldigt viktig att lyfta upp
              och föra en diskussion om är det Lars-Arne Staxäng nämnde, nämligen
              att det nu kommer en stor fyrtiotalistgrupp som blir pensionärer.
              Om detta har de tidigare konstruktörerna av systemet konstaterat
              att det blir en ansträngd tid i pensionssystemet som kommer att
              vara märkbar.
            </seg>
            <seg n="3199b245">
              Här måste man nog allvarligt ta och fundera på avgiftsfrågorna,
              alltså inkomstförstärkningen till pensionssystemet. Det valde
              Lars-Arne att inte alls kommentera. Jag lade fram några alternativa
              möjligheter till att förstärka det.
            </seg>
            <seg n="6028d521">
              Ytterligare en fråga som jag tycker att det finns anledning att
              märka i det här sammanhanget är skattefrågan. Jag lyfte inte upp
              den, men det gjorde Lars-Arne, och då vill jag gärna ta den. Sverige
              sticker ut kraftigt vid en jämförelse i Europa när det gäller
              beskattning av pensionerna. Jag har ställt denna fråga några gånger
              tidigare utan att ha fått något svar. Hur ser det ut med utjämningen
              av skatteuttaget mellan pensioner och löner i framtiden, Lars-Arne
              Staxäng?
            </seg>
          </u>
          <note type="speaker" n="0a673484">
            Anf. 204 LARS-ARNE STAXÄNG (M) replik:
          </note>
          <u who="lars-arne_staxang_01a5d1" xml:id="i-347949321d40077b-0" n="d031e1c1">
            <seg n="cef35ff2">
              Herr talman! Tack för frågorna, Kurt Kvarnström!
            </seg>
            <seg n="86dcb3f5">
              Vi kan börja bakifrån med skatterna. Precis som jag sade i mitt
              huvudanförande har vi inga höjda skatter jämfört med 2006. Vi
              försöker att plocka ned dem. Vi har kommit ned tre steg. Jobbskatteavdraget
              har sedan många gånger jämförts så att det skulle vara ett mål
              för alla om det går att komma ned ännu mer. Vi kommer att fortsätta
              att försöka sänka skatter även för pensionärer. De höga skatter
              som Kvarnström pratar om är faktiskt gamla socialdemokratiska
              skattenivåer från 2006.
            </seg>
            <seg n="e25d897f">
              Sedan var det frågan om inkomstförstärkning av pensionssystemet.
              Självklart är det en viktig fråga. Dock beräknar man att om vi
              får en någorlunda normal utveckling av konjunkturer ska AP-fonderna
              klara detta. Problemet är om vi får fler lågkonjunkturer av den
              dignitet vi fick för två tre år sedan. Då kommer pensionerna att
              sänkas. Pensionssystemet kommer att klara detta, men det blir
              en broms i systemet med en sänkning av nivån. Då kommer inkomsterna
              att sänkas för alla i samhället.
            </seg>
            <seg n="fd0a8efa">
              När det gäller premiepensionssystemet tror jag att vi måste göra
              ändringar så att vi inte blir av med fler fonder. Skagen har redan
              upphört.
            </seg>
            <seg n="1ca08eff">
              Jag ställde en fråga om det sista. Utredningstjänsten i riksdagen
              har sagt att Moderaterna har kommit med förslag under många år,
              ända från 1974, till skattesänkningar för pensionärer. Socialdemokraterna
              var alltid emot även miljöpartisterna och vänsterpartisterna.
              Nu har Alliansen totalt sänkt skatten under perioden, med den
              sänkning som kommer nu den 1 januari, med hela 13 miljarder kronor.
              Då vill jag påstå att vi för första gången sedan 1974 har sänkt
              skatterna kraftigt för pensionärerna.
            </seg>
          </u>
          <note type="speaker" n="0e80aa17">
            Anf. 205 KURT KVARNSTRÖM (S) replik:
          </note>
          <u who="kurt_kvarnstrom_a3417a" xml:id="i-a20beec7e2a6cfb3-2" n="03f2d300">
            <seg n="af475d83">
              Herr talman! Efter den förra krisen som den tidigare borgerliga
              regeringen ställde till med genomförde vi ett kraftigt grundavdrag
              för att kompensera pensionärerna. Men det jämställer tydligen
              inte Lars-Arne Staxäng med att de fick mer pengar i plånboken.
              Det var egentligen samma sak, men den vokabulären håller tydligen
              inte i den moderata agendan.
            </seg>
            <seg n="7ff6bdb0">
              Nu har vi haft en borgerlig regering i fyra år, och det är första
              gången som bromsen går in ordentligt på allvar i pensionssystemet.
              Det gäller i år och även nästa år. Effekten av den förda politiken
              ser vi tydligt. Den slår igenom kraftigt i pensionssystemet.
            </seg>
            <seg n="f7eb8bd3">
              Vi kommer att fortsätta att driva dessa frågor. Vi tycker att
              pension och lön ska beskattas på samma sätt. I jämförelse med
              länderna i Europa, Lars-Arne Staxäng, sticker Sverige ut. Sverige
              är det land i Europa, och i världen, som beskattar pensionerna
              mycket hårdare än andra länder.
            </seg>
            <seg n="d5f6f815">
              Vi kan alltid diskutera vilket sätt som ska användas. Men det
              är en rättvisefråga hur man ser på beskattningen av de personer
              som faktiskt har arbetat in pensionen. Där är vi tydliga.
            </seg>
            <seg n="697e084f">
              Vad ser Lars-Arne Staxäng för alternativ när det gäller inkomstförstärkningen?
              Socialavgifterna ser ut att ha ett visst utrymme när det gäller
              att justera och tillföra pensionärerna ett utrymme när kostnaderna
              sjunker för andra delar. I grunden har ett löneutrymme använts
              för att hantera dessa frågor. Det borde vara ett alternativ i
              detta sammanhang. Hur ser Lars-Arne Staxäng på det?
            </seg>
          </u>
          <note type="speaker" n="bc6d756b">
            Anf. 206 LARS-ARNE STAXÄNG (M) replik:
          </note>
          <u who="lars-arne_staxang_01a5d1" xml:id="i-347949321d40077b-1" n="d031e1c1">
            <seg n="bca624b9">
              Herr talman! Vi har ett grundproblem, som egentligen inte har
              kommit upp här över huvud taget i dag. Vi pratar ofta om huruvida
              vi ska skjuta upp pensionsåldern, från 65 till 67 eller en övre
              gräns vid 69 eller kanske ännu högre i framtiden. Men vi glömmer
              ofta att vi faktiskt höjer pensionsåldern underifrån.
            </seg>
            <seg n="751999ee">
              I dag är det relativt vanligt att ungdomar inte blir etablerade
              på arbetsmarknaden förrän de närmar sig 30 års ålder. Ofta är
              de 26, 27 eller upp till 30 år. De åren gör att de riskerar att
              få en betydligt lägre pension i framtiden. Det är ingen som tänker
              på det vid det tillfället. När vi pratar om ålder det kommer att
              vara en viktig del i pensionsgruppen måste vi också föra upp den
              frågan.
            </seg>
            <seg n="52aeb5ed">
              Det här är ett av svaren på om vi ska försöka sätta in åtgärder
              för att hålla upp pensionsnivån.
            </seg>
            <seg n="501d8987">
              Den andra frågan gäller den automatiska bromsen, balanseringen,
              som Wiwi-Anne Johansson var inne på förut. Det här är ingen kris
              för pensionssystemet. Pensionssystemet håller och klarar sådana
              saker, men det riskerar vid varje tillfälle att bli lägre pensioner.
            </seg>
            <seg n="14692d56">
              Än så länge, och denna gång, hade vi tur genom att Sverige var
              en av Europas bästa länder totalt sett ur statsfinansiell synvinkel.
              Så länge Anders Borg sitter som finansminister kanske det är ordning
              och reda, men historiskt kan vi se att andra regeringar inte har
              haft lika bra koll på statsfinanserna. Då är det faktiskt riktigt
              farligt när det inte går att kompensera befolkningen när pensionsnivåerna
              går ned.
            </seg>
            <seg n="bbb49e9d">
              Det är viktigt att vi har bra statsfinanser och att vi har ett
              stabilt pensionssystem.
            </seg>
          </u>
          <note type="speaker" n="22a6cc3e">
            Anf. 207 ERIK ALMQVIST (SD) replik:
          </note>
          <u who="unknown" xml:id="i-d06f421d201d2f46-39" n="e745b1ec">
            <seg n="342f4620">
              Herr talman! Jag vill börja med att tacka Lars-Arne Staxäng för
              en föredömlig föredragning av pensionssystemet. Jag tror att det
              finns en i grunden relativt stor samsyn mellan våra partier om
              pensionssystemets utformning. Vi kommer att tacka ja om ni bjuder
              in oss till Pensionsgruppen. Jag tror att det kan vara strategiskt
              smart att något minska Socialdemokraternas utrymme att förhandla
              i och med att de ändå inte har en egen majoritet med De rödgröna
              att kontra med.
            </seg>
            <seg n="0e921915">
              Det var något jag reagerade på som jag återkommande har hört
              under hela 2000-talet och som jag inte riktigt kan ställa upp
              på. Det gäller att fyrtiotalisterna ska gå i pension och att de
              lämnar ett stort vakuum efter sig på arbetsmarknaden. Denna vinter
              är det mindre än en tredjedel av fyrtiotalisterna som förvärvsarbetar.
              Det är långt ifrån alla dessa som arbetar fulltid. Samtidigt har
              vi i dag en låg sysselsättningsgrad i Sverige. Den har dessutom
              inte ökat, snarare sjunkit under en längre tid. Om jag inte minns
              fel har vi en sysselsättningsgrad på drygt 70 procent och en arbetslöshet
              på uppåt 9 procent. Sysselsättningsgraden pekar på att det antagligen
              finns ytterligare lite större utrymme med arbetskraft utöver de
              9 procenten arbetslösa.
            </seg>
            <seg n="ba33e06b">
              Jag tror att när man pratar om det vakuum som lämnas efter fyrtiotalisterna
              ropar man lite på en varg som aldrig kommer.
            </seg>
          </u>
          <note type="speaker" n="87eb7c8f">
            Anf. 208 LARS-ARNE STAXÄNG (M) replik:
          </note>
          <u who="lars-arne_staxang_01a5d1" xml:id="i-347949321d40077b-2" n="d031e1c1">
            <seg n="f04f8701">
              Herr talman! Jag hälsar först med tillfredsställelse att Sverigedemokraterna
              står bakom grunderna för vårt pensionssystem. Det är bra. Det
              behövs eftersom vi under historisk tid sedan 90-talet har haft
              en majoritet på över 90 procent i kammaren för detta pensionssystem.
              Det är viktigt att vi kan behålla ungefär den majoriteten.
            </seg>
            <seg n="631a5e54">
              När det gäller fyrtiotalsgenerationen vill jag ge rätt på en
              punkt, nämligen att när man många gånger pratar om industrin gör
              de ofta rationaliseringar i samband med att folk lämnar arbetsmarknaden.
              Där finns naturligtvis ett antal personer som inte kommer att
              ersättas. Men när det gäller den totala arbetsmarknaden, framför
              allt i vården och så vidare där det inte går att ersätta människor
              med något annat än människor, kommer det att bli en kraftig brist.
              Det finns flera utredningar som visar detta.
            </seg>
            <seg n="b31a270e">
              Sedan kanske det blir annorlunda än vad vi har tänkt i dag. Vi
              märker redan nu att det börjar bli en rejäl brist på kvalificerad
              arbetskraft i vissa branscher. Sedan kan vi komma in på skolsystem
              och en mängd saker som gör att vi ställer oss frågan varför arbetskraften
              inte finns när människorna finns i Sverige men det är en annan
              del i det hela.
            </seg>
            <seg n="a7afcef3">
              Det är viktigt att vi för Sveriges framtid och ekonomi ser till
              att vi kan fylla hålen och vakanserna när fyrtiotalsgenerationen
              går i pension.
            </seg>
          </u>
          <note type="speaker" n="301a1b4f">
            Anf. 209 ERIK ALMQVIST (SD) replik:
          </note>
          <u who="unknown" xml:id="i-d06f421d201d2f46-40" n="e745b1ec">
            <seg n="81baa2c8">
              Herr talman! Jag riskerar att hamna lite utanför det här utgiftsområdet,
              men jag kan ändå inte låta bli att fortsätta på fyrtiotalistspåret.
              Den här vintern kommer mindre än en tredjedel av fyrtiotalisterna
              att förvärvsarbeta. Långt ifrån alla förvärvsarbetar dessutom
              full tid. Om det är sådana stora problem som pensionsavgångarna
              medför, varför har vi inte redan sett det under alla de år man
              har pratat om att det blir problem när fyrtiotalisterna går i
              pension?
            </seg>
            <seg n="13a073c6">
              Jag ställer mig skeptisk till det. I den mån det finns ett problem
              är det väl snarare ett matchningsproblem, som inte borde vara
              helt ohanterligt med tanke på den stora arbetslöshet vi har.
            </seg>
          </u>
          <note type="speaker" n="1424f63e">
            Anf. 210 LARS-ARNE STAXÄNG (M) replik:
          </note>
          <u who="lars-arne_staxang_01a5d1" xml:id="i-347949321d40077b-3" n="d031e1c1">
            <seg n="fab349ed">
              Herr talman! De siffror som jag har sett hittills visar att vi
              inte har nått maximum, utan det kommer att bli något slags maximum
              mellan 2020 och 2030. Vi har inte sett de stora effekterna ännu.
              Men om det blir, som alla hoppas, en ordentlig högkonjunktur kommer
              det att bli en stor brist inom ett, två eller tre år, och vi kommer
              att märka det i sådana branscher som äldreomsorg och motsvarande.
            </seg>
            <seg n="27a140e2">
              Jag påstår nog att detta är ett demografiskt problem som vi måste
              ta på största allvar om vi ska behålla en bra ekonomi och ha hyggliga
              pensioner i framtiden.
            </seg>
          </u>
          <note type="speaker" n="5fc0c050">
            Anf. 211 ULF NILSSON (FP):
          </note>
          <u who="ulf_nilsson_9b642f" xml:id="i-920fc251ba2922e1-3" n="50e20afb">
            <seg n="8c9cd0fd">
              Herr talman! Om en svensk funderar på sin pensionering om kanske
              tio år och jämför sig med en framtida pensionär i till exempel
              Grekland kan han konstatera att det på papperet ser ut som om
              greken får betydligt högre pension. Om samma svensk jämför med
              Grekland eller andra länder kan han också konstatera att svensken
              ganska säkert vet ungefär vad pensionen kommer att röra sig om
              och faktiskt, vilket är inte minst viktigt, vet att den kommer
              att betalas ut.
            </seg>
            <seg n="81b7ae9b">
              Sverige har ett stabilt pensionssystem, som i princip beslutades
              i mitten på 90-talet. Det är stabilt av flera olika skäl, dels
              därför att det är en stor majoritet, fem partier, som står bakom
              det, dels därför att finansieringen ligger utanför statens budget.
              Man gör inte tillfälliga inhopp och justerar på grund av tillfälliga
              opinionsyttringar och så vidare i systemet. Det är också stabilt
              därför att utbetalningarna bygger på tillgångar i förhållande
              till skulder.
            </seg>
            <seg n="4e26d710">
              Grunden är att de som arbetar betalar in pengar till dagens pensionärer,
              och samtidigt får de en pensionsrätt som garanterar dem en viss
              andel av det pensionskapital som finns tillgängligt när de själva
              blir pensionärer.
            </seg>
            <seg n="f07ccb07">
              Som helhet kan vi konstatera att pensionerna har stigit mer under
              de senaste tio åren än vad de hade gjort i det gamla systemet.
              Undantaget är året efter den stora världskrisen 2010. Det är den
              största kris vi har upplevt. De flesta levande människor minns
              den största krisen sedan slutet av 20-talet som vi har upplevt
              i Europa. Då fungerade pensionssystemet precis som det var tänkt.
              Den inbyggda balanseringen gjorde att utbetalningarna blev något
              lägre. Enligt beräkningarna kommer pensionerna att bli något lägre
              även nästa år, medan de däremot kommer att höjas 2012.
            </seg>
            <seg n="6cf744bb">
              Visst är det så att nästan alla pensionärer får lite mindre pengar
              i fickan per månad än vad de hade när de yrkesarbetade. Så är
              det i de flesta länder. Men om vi jämför med många andra länder
              ligger det ändå en trygghet i det svenska systemet. Vi slipper
              de desperata neddragningar av utbetalningar och snabba höjningar
              av pensionsåldern som diskuteras i en del andra länder och som
              leder till mycket oro, upprörda känslor och många demonstrationer.
            </seg>
            <seg n="c5770157">
              Tvärtom har just vårt pensionssystem uppmärksammats väldigt positivt
              i många länder. Senast för några veckor sedan diskuterade vi vårt
              pensionssystem med en delegation från Sydkorea som besökte riksdagen,
              och de hade tagit stort intryck av vårt pensionssystem.
            </seg>
            <seg n="d813663b">
              Det är naturligtvis så, herr talman, att de som har det sämst
              ställt bland pensionärerna inte alltid har det så lätt att få
              ekonomin att gå ihop. Det måste vi vara medvetna om. Därför är
              det rätt glädjande nu när krisen har varit att de som är beroende
              av ålderspensionens garantipension, alltså de som är under gränsen
              för garantipension, inte har drabbats av försämringar. Det beror
              dels på Alliansens genomförda skattesänkningar, dels på de förbättringar
              av bostadsbidraget som gjordes. En garantipensionär har inte fått
              det sämre, varken före eller efter skatt, medan däremot en mer
              välbeställd pensionär tillfälligtvis har fått det lite sämre.
            </seg>
            <seg n="3afce3e6">
              Skattesänkningarna har naturligtvis betytt en hel del. Vi hörde
              en del siffror, och själv har jag tittat på vad det blir på årsbasis
              nästa år när den sista skattesänkningen genomförs. Den senaste
              borde jag säga, men den beslutade skattesänkningen genomförs 2011.
              Då har en pensionär som haft en årsinkomst på 200 000 fått sänkt
              skatt med 8 000 kronor på ett år. En garantipensionär med låg
              inkomst, 91 000 om året, har fått sänkt skatt med 6 000 kronor
              om året. Procentuellt har den sämst ställda pensionären fått störst
              skattesänkning. Dessa skattesänkningar har bidragit till att de
              tillfälligt sänkta pensionerna inte har slagit så hårt.
            </seg>
            <seg n="12f4f84d">
              Det är viktigt för ett lands välfärd, och inte minst för pensionerna,
              att många människor har arbete. Det gäller, som sagt, pensionernas
              värde i framtiden också. Oavsett om vi vill eller inte behöver
              vi jobba längre för att få ut samma pension. Det visar alla dragningar
              och simuleringar som bland annat Pensionsmyndigheten gör. Om utvecklingen
              fortsätter och pensionärerna blir fler och fler och de som jobbar
              färre behöver vi i snitt jobba längre för att pensionerna inte
              ska försämras.
            </seg>
            <seg n="612246d3">
              En annan sak som skulle påverka pensionerna är om invandringen
              skulle sjunka mycket drastiskt. Då skulle jobben minska och pensionerna
              därmed också minska i snitt.
            </seg>
            <seg n="7048a983">
              Herr talman! Jag pratade hemma i Lund med en engelsklärare i
              en skånsk kommun jag ska inte säga vilken kommun han bodde i.
              Han berättade att han hade fyllt 67 år i april. Skolan och kommunen
              hade ingen tanke på att låta honom fortsätta något år, och inte
              heller facket för den delen. Och inte nog med det: Han fick inte
              ens fortsätta vårterminen ut, följa sina avgångsklasser och sätta
              slutbetyg.
            </seg>
            <seg n="8d35c8a5">
              Detta speglar den generellt snäva inställningen till lite äldre
              arbetskraft. Många människor i Sverige tycker att en person över
              60 närmast är en belastning och något som man bör bli av med,
              åtminstone i arbetslivet.
            </seg>
            <seg n="3b52f0ba">
              Förutom att man redan i dag inom systemet borde vara lite mer
              flexibel tycker jag att man borde kunna ändra lagen om anställningsskydd
              så att anställningstryggheten höjs från 67 till 69. Det är något
              som Alliansen förde fram i sitt valprogram inför valet. Jag hoppas
              nu att vi inom Pensionsgruppen och över blockgränsen kan ha en
              givande diskussion om rätten, inte tvånget, att arbeta längre
              om man vill det och om man klarar av det. Det vore bra för individen,
              det vore bra för den ekonomiska tillväxten och det vore bra för
              pensionerna.
            </seg>
            <seg n="e487e2cd">
              Kurt Kvarnström från Socialdemokraterna ställde några frågor,
              bland annat om bekymret, som en del menar att det är, med att
              det blir massfondbyten inom premiepensionssystemet. Det finns
              till och med exempel på att vissa fondbolag nu har dragit sig
              ur premiepensionssystemet därför att de tycker att det är påfrestande
              med massbytena, att det kostar pengar och så vidare.
            </seg>
            <seg n="25410879">
              Jag blev lite förvånad att Kurt Kvarnström ställde den frågan.
              Vi har diskuterat den ett par gånger i Pensionsgruppen, och inget
              parti har sagt att de har någon lösning på detta. Vi är överens
              i Pensionsgruppen om att fortsätta att be myndigheten utarbeta
              olika modeller. Därför kan inte jag, och inte någon annan heller,
              här i dag ge något färdigt svar på detta. Socialdemokraterna har
              inte heller presterat det. Det viktiga är att vi resonerar oss
              fram till ett system som bevarar möjligheten för enskilda människor
              att på ett smidigt sätt byta fonder men som samtidigt tar bort
              nackdelarna med de massbyten som nu sker. Vi får se hur vi gör.
            </seg>
            <seg n="369e91fc">
              Den demografiska utmaningen och arbetsmarknadspolitiken talade
              Kurt Kvarnström om. Jag kan bara konstatera att vi i dag ligger
              på ca 130 000 fler människor i arbete än vad vi gjorde under högkonjunkturen
              2006. Under de absolut senaste månaderna har även andelen arbetslösa
              börjat sjunka rent procentuellt.
            </seg>
            <seg n="4866681c">
              Det är väl inget tvivel om att Alliansens arbetsmarknadspolitik
              har varit bra både för pensionerna och mot arbetslöshet.
            </seg>
            <seg n="6f7b6fee">
              Herr talman! Avslutningsvis: Det går inte att trolla fram höga
              pensioner. Och det går inte heller i längden, som till exempel
              Vänsterpartiet säger, att både höja löner och pensioner för vanliga
              löntagare och betala det med höjda skatter för samma vanliga löntagare.
            </seg>
            <seg n="1878cc82">
              Det bästa sättet för att få säkra pensioner är att föra en politik
              som gör att det växer fram jobb och att många människor arbetar.
              Därför är en politik som skapar jobb också en politik för bättre
              pensioner.
            </seg>
          </u>
          <note n="bed5cc40">
            Därmed yrkar jag bifall till utskottets förslag.
          </note>
          <note type="speaker" n="8038573a">
            Anf. 212 SOLVEIG ZANDER (C):
          </note>
          <u who="solveig_zander_210e69" xml:id="i-72e69ac4aeee8fc2-11" n="03b85931">
            <seg n="dd9ca7d5">
              Herr talman! Som framgått har vi i Sverige två pensionssystem.
              Ett är inkomstrelaterat och står på egna ben. Det förvaltar vi
              tillsammans, vi fem partier som står bakom pensionsöverenskommelsen.
              Det andra pensionssystemet är garantipensionen, den som man får
              om man inte har haft något lönearbete som man kan få inkomstpension
              från. Hur hög garantipensionen ska vara bestämmer vi helt och
              fullt här i kammaren.
            </seg>
            <seg n="4ea94840">
              Med rätta är vi stolta över det pensionssystem som vi har i Sverige,
              inkomstpensionssystemet. Det är stabilt och håller över tid. Men
              det ska naturligtvis ständigt förbättras, precis som Kurt Kvarnström
              var inne på.
            </seg>
            <seg n="0f9f573b">
              Just nu är det aktuellt att se på: Hur får vi mer pengar till
              systemet? Vi vet att personer blir äldre och äldre och att vi
              lever längre och längre. Intjänandeåren blir då färre i förhållande
              till hur länge vi uppbär pension. Det finns två sätt att lösa
              detta på.
            </seg>
            <seg n="38860b20">
              Det ena är att tillföra pengar till systemet. Det andra är att
              man får mindre pension men det är det ingen som vill ha. Därför
              är de frågor som Kurt Kvarnström ställde relevanta. Hur gör vi
              för att få mer pengar till systemet?
            </seg>
            <seg n="a5919266">
              Jo, vi vill medverka till att folk arbetar längre än till 65
              år. Det gör vi i allra högsta grad. Pensionsåldern är 67 år när
              arbetsgivaren kan säga tack och adjö. Men för att få fler personer
              som jobbar över 65 år det är fler och fler som gör det i dag och
              för att det ska få riktigt genomslag måste trygghetssystemen hänga
              med.
            </seg>
            <seg n="07bc240f">
              I den äldregrupp som Alliansen hade inför valet jobbade vi fram
              att man måste hitta en lösning på det. Man ska till exempel titta
              på sjukpenningen, a-kassan, arbetsplatsanpassning, handikappersättning
              och alla de system som upphör att gälla i och med att man fyller
              65 år. Det gör att man inte vågar jobba längre även om man vill.
              Det är ett sätt.
            </seg>
            <seg n="ab8a6777">
              Man kan naturligtvis höja pensionsåldern, som Ulf Nilsson har
              varit inne på. Då vill jag fråga: Vilken pensionsålder ska vi
              höja? Ska vi höja den som är över 65 eller 67, som Ulf Nilsson
              sade? Eller ska vi höja åldern för när vi får ta ut förtidspension?
              I dag är det möjligt från 61 år. Ska vi kanske höja den till 63
              år i stället, bland annat med anledning av det Kurt Kvarnström
              sade, att många tar ut förtidspension och då också får avtalspension?
              Eller ska vi avsätta mer pengar privat till pensionssystem? Ska
              vi höja premiedelen i pensionen, så att vi får avsätta mer för
              att få in mer pengar i systemet?
            </seg>
            <seg n="454e17e8">
              Helt klart är det viktigt. Det är också viktigt att det är många
              människor i vårt land som arbetar. I replikskiftena har vi hört
              att vi i dag inte har en arbetsmarknad som innebär att det finns
              hur många arbeten som helst. Nej, det måste växa fram nya branscher
              där folk kan jobba. De branscherna heter till exempel tjänstesektorn,
              besöksnäringen eller miljön. Det är outnyttjade branscher. Vi
              behöver alltså fler företag som jobbar inom nya branscher för
              att också få fler arbetstillfällen som helt enkelt innebär att
              pengarna i pensionssystem ökar.
            </seg>
            <seg n="1bbe3a91">
              Det jag och Centerpartiet önskar är att pensionsfrågan diskuteras
              mer, att det blir allmänt känt hur systemet är konstruerat det
              är ju komplicerat så att folk förstår hur det är uppbyggt.
            </seg>
            <seg n="69b721ff">
              Det enda som har diskuterats den senaste tiden är skatten på
              pensioner, precis som om den skulle vara avgörande för om vi skulle
              ha någon pension kvar eller inte. Så är det inte. Det är alltså
              angeläget att vi sprider mer information och kunskap om vårt pensionssystem
              och också uppmärksammar alla, från första dagen man börjar jobba,
              på hur viktigt, herr talman, det är att tänka på att man en dag
              om hundra år, som ungdomar tycker blir pensionär. Systemet är
              ju uppbyggt på att varje dag vi jobbar och varje krona vi tjänar
              är viktigt för pension.
            </seg>
            <seg n="acc8bebc">
              Flera länder i Europa är mycket intresserade av det pensionssystem
              vi har och har besökt oss i Sverige många gånger för att få råd
              och stöd i fråga om hur de ska kunna ändra sitt pensionssystem.
              Men det är inte lätt. Det var inte lätt i Sverige heller. Men
              vi lyckades, och väl var det.
            </seg>
            <seg n="529d84bb">
              Alla i parlamentet vid den tidpunkten var inbjudna att ingå i
              den parlamentariska utredning som fanns då för att skapa ett stabilt
              system. Även Vänsterpartiet var inbjudet, vill jag hävda. Men
              de i Vänsterpartiet drog sig ur i ett ganska tidigt skede, i början
              av 90-talet, för de var inte beredda att ta ansvaret för att kompromissa,
              förhandla, bereda och hitta en lösning för det pensionssystem
              som vi har nu. Jag vet inte om pensionssystemet hade sett annorlunda
              ut om Vänsterpartiet hade varit med. Men det jobb som genomförandegruppen
              för pensionssystemet gjorde ska vi vara dem evigt tacksamma för.
            </seg>
            <seg n="3760ce55">
              Det andra system som vi har är, som jag nämnde, garantipensionen,
              som vi beslutar om här i kammaren. Centerpartiet har länge, tillsammans
              med flera andra partier, hävdat att garantipensionen behöver höjas.
              Den är för låg. Då går det i stället att höja bostadstillägget,
              så att man får möjlighet till en lägre boendekostnad. Men det
              är inte det bästa sättet.
            </seg>
            <seg n="71749449">
              Det bästa sättet är att låta människor få mer inkomst, så de
              kan bestämma själva. Det behöver inte vara bostaden som avgör
              om man får en högre pension. Man måste i ärlighetens namn kunna
              bestämma vad man vill göra med sina pengar. Då är en höjning av
              garantipensionen i sig det viktiga. Men från de rödgrönas sida
              har man bestämt sig för att det är bostadstillägget man ska rikta
              in sig på.
            </seg>
            <seg n="f2345d15">
              Det här gäller i allra högsta grad kvinnor i fråga om garantipensionen.
              Det är ju de som har varit hemma och skött hus och hem och barn.
              Det är de som får en väldigt låg inkomst. Det borde vara ganska
              självklart att man skulle stötta dem i deras strävan. Och vi har
              gjort det det sade Ulf Nilsson. Vi har gjort det i och med att
              vi har sänkt skatten procentuellt sett mer för garantipensionärerna.
              Vi är på rätt väg, men vi behöver mer.
            </seg>
            <seg n="65978a9d">
              Som ett svar på frågan om vi kommer att utjämna skatterna för
              löneinkomster och för pensioner kan jag säga att det stod i regeringsförklaringen,
              som statsministern läste upp, att mycket av grunden till en värdig
              ålderdom läggs i att man har en ekonomisk trygghet. Fortsättningen
              på det säger mig att utjämningen kommer att fortsätta när ekonomin
              så tillåter.
            </seg>
            <seg n="5347f659">
              Jag vill också svara Kurt Kvarnström när det gäller PPM-systemet
              och om vi vill stoppa förvaltartjänsterna, som han undrade över.
              Nej, vi vill inte stoppa det. Det är en möjlighet för människor
              att få hjälp med att placera sina pengar. Men vi i Centerpartiet
              är villiga att, precis som vi har gjort i Pensionsguppen, stå
              bakom de utredningar som nu ska komma med förslag om vad det här
              innebär. Att vi får göra justeringar är jag villig att sluta upp
              kring, men jag är inte villig att stoppa de här förvaltartjänsterna,
              för de fyller en viktig funktion.
            </seg>
            <seg n="56c37170">
              Jag måste också säga något till sverigedemokraten, som sade att
              man som pensionär inte känner till att man kan söka bostadstillägg.
              Det är sant. Det har vi tagit upp här i kammaren tidigare. Och
              vi har tagit upp med Försäkringskassan, som då var den som hade
              hand om pensionerna, att man skulle gå ut med information till
              pensionärerna. Det har man också gjort. Man har överfört detta
              till den nya Pensionsmyndigheten, som snart har funnits i ett
              år. De ska fortsätta att informera om den möjlighet som finns
              att söka bostadstillägg.
            </seg>
          </u>
          <note n="aca8519c">
            Med det, herr talman, yrkar jag bifall till förslaget i betänkandet
            och avslår samtliga reservationer.
          </note>
          <note type="speaker" n="a2812256">
            Anf. 213 LARS GUSTAFSSON (KD):
          </note>
          <u who="lars_gustafsson_b4f09a" xml:id="i-611fa56253887feb-0" n="0b0cd0c6">
            <seg n="a42f772f">
              Herr talman! Det här utskottet måste vara det utskott som älskar
              koldioxidutsläpp mest av allt. I åtta timmar har ni nu debatterat;
              jag är sista talaren. Det var bara en information så där i allmänhet.
            </seg>
            <seg n="de251d64">
              Det här är en ganska ljus kväll, och då menar jag inte snön,
              och jag menar inte julen. Jag menar att den här debatten faktiskt
              innehåller ett historiskt tillfälle, även om den historiska detaljen
              inte avgörs just i den här debatten eller i detta utskott.
            </seg>
            <seg n="fda46440">
              Vilken detalj är det jag pratar om? Jo, jag pratar om det faktum
              att från årsskiftet har Alliansen sänkt skatten på pensionsinkomster
              med 13 miljarder kronor. Det är historiskt. Det har aldrig hänt
              förr. En del av oss vet att Kristdemokraterna har varit väldigt
              drivande för att man skulle kunna göra detta.
            </seg>
            <seg n="aafffd32">
              Varför har vi nu kunnat göra detta? Först och främst är det mycket
              välskötta statsfinanser som gör att vi kan göra denna inkomstförstärkning
              för pensionärer mitt i en världsomspännande finansiell kris. Ibland
              låter det inte så på dem som talar om stabila system. Men det
              kan vara viktigt att veta att de stabila pensionerna är väldigt
              viktiga för statens finanser. Vi vet nämligen varför EU-kommissionen
              går ut och varnar och säger att man måste hitta stabila pensionssystem
              i de andra länderna. Det är ibland en hög svansföring hos dem
              som vill riva upp de här systemen.
            </seg>
            <seg n="b30edfca">
              Den här skattesänkningen är dessutom permanent. Det innebär alltså
              en markant förbättring av inkomstpensionerna när ekonomin har
              återhämtat sig, till och med bättre än vad man har väntat sig
              och vad prognosen har antytt. När pensionssystemen i andra länder
              vacklar förstärker alliansregeringen i Sverige ekonomin för svenska
              pensionärer, med särskilt fokus på dem med låga inkomster.
            </seg>
            <seg n="19b4c2fc">
              En annan grundläggande faktor för ett hållbart pensionssystem
              är den politiskt stabila överenskommelse som finns, som fem av
              riksdagens partier står bakom. Det är också ganska sensationellt
              i västvärlden att man lyckas få en uppställning på ungefär 90
              procent bakom ett pensionssystem.
            </seg>
            <seg n="f2a4d513">
              Herr talman! Det finns en allmän brist i förståelsen för hur
              pensionssystemet är uppbyggt och hur det fungerar och vilka faktorer
              som påverkar pensionen. Den utbetalda pensionen avgörs av vilka
              tillgångar som finns i systemet och hur inkomstutvecklingen ser
              ut i samhället. Det är alltså avgörande att arbetsdeltagandet
              är högt och att så många som möjligt bidrar genom att arbeta.
              Därför är konflikten med ett förvärvsavdrag delvis imaginär, eftersom
              detta bidrar till att öka arbetsinsatserna. På så sätt förbättras
              även utvecklingen av inkomstpensionerna.
            </seg>
            <seg n="34f7ab78">
              Det är också därför som vi kristdemokrater arbetar för att fler
              människor ska kunna delta i arbetslivet efter förmåga, vilket
              den förra debatten visade. Det är därmed också självklart att
              nya svenskar ska ges förutsättningar för en egenförsörjning och
              bli delaktiga i det svenska samhället. Det har inte heller tagits
              upp i den här debatten. Den demografiska utvecklingen under kommande
              decennier innebär att vi behöver fler människor som genom arbete
              och företagande kan bidra till välfärden.
            </seg>
            <seg n="df583cc5">
              Herr talman! Det svenska pensionssystemet fungerar i grunden
              väl och uppfyller de grundläggande kraven på hållbarhet. Emellertid
              måste systemet, liksom alla andra system, övervakas och justeras
              efter hand som det ställs inför nya utmaningar. Pensionsgruppen,
              där jag ingår som representant för Kristdemokraterna, arbetar
              just med frågor om hur pensionssystemet kan förbättras och göras
              hållbart. Vi har redan gjort en del justeringar som har förbättrat
              funktionssättet och minskat korta kraftiga svängningar. En annan
              fråga som blir alltmer aktuell är hur vi ska möta den demografiska
              utmaningen.
            </seg>
            <seg n="86abfe92">
              För Kristdemokraterna är det viktigt att gå vidare med förstärkningar
              av pensioner med fokus på dem med lägre inkomster. Givetvis måste
              detta göras på ett ekonomiskt ansvarsfullt sätt när utrymme ges.
              Fler personer måste också uppmuntras till att fortsätta längre
              i arbetslivet, och hinder för detta måste undanröjas. Det är därför
              glädjande att kunna konstatera att fler faktiskt väljer att arbeta
              även efter uppnådd pensionsålder och på så sätt bidra till förbättring
              av pensionerna.
            </seg>
            <seg n="58c49b7a">
              Herr talman! Vi måste alla gemensamt verka för att ta bort det
              outtalade tabut, att arbeta efter man har fyllt 65, som finns.
              I vårt land har en attityd utvecklats som faktiskt kan uppfattas
              som åldersdiskriminering. Detta har medfört att mycket kompetens
              har gått förlorad, och den stora kunskap och erfarenhet som finns
              hos äldre har inte tagits till vara så som man borde ha gjort.
              Det är också därför som vi kristdemokrater anser att åldersgränsen
              för att få vara kvar i arbetslivet måste höjas på sikt. Vårt land
              har inte råd med att den kunskap, erfarenhet och kompetens som
              finns går förlorad i onödan.
            </seg>
            <seg n="a3baa35d">
              Herr talman! Med detta yrkar jag bifall till förslaget i betänkandet
              och önskar talmannen, utskottet och utskottskansliet en skön jul-
              och nyårshelg. Jag hoppas att vi alla kan ta oss hem när snöyran
              är över.
            </seg>
          </u>
          <note n="75eab25e">
            Överläggningen var härmed avslutad.
          </note>
          <note n="1c5a1b04">
            10 § Energi
          </note>
          <note n="50088ec2">
            Föredrogs
          </note>
          <note type="speaker" n="2367391d">
            Anf. 214 ANN-KRISTINE JOHANSSON (S):
          </note>
          <u who="ann-kristine_johansson_62b732" xml:id="i-9bda8c94bc1c48b6-0" n="14ebdd13">
            <seg n="619b018a">
              Herr talman! Jag vill börja med att säga att jag med viss förvåning
              noterar att inte ministern är närvarande i kväll i den här så
              viktiga energipolitiska debatten.
            </seg>
            <seg n="9cc3eb71">
              För just nu, herr talman, har vi elpriskaos, skulle man kunna
              säga. Det kan liknas vid det tågkaos som just nu påverkar oss
              alla tågresenärer. Det är samma sak med elprisets rörelse. Det
              berör oss alla, medborgare som företagare. I Värmland går pappersmassebruket
              Rottneros på halvfart på grund av elpriset. Det är samma sak med
              pappersbruket i Sundsvall.
            </seg>
            <seg n="65cbfe96">
              Elpriserna skenar. Kallt väder, stillastående kärnkraftverk och
              halvtomma vattenmagasin pressar upp elpriserna till nya rekordnivåer.
              Vilka åtgärder har regeringen vidtagit inför denna vinter för
              att undvika att vi hamnar i samma situation som förra vintern?
              Elprisrekordet riskerar att slås även denna vinter. Frågan är
              om vi får se det år efter år.
            </seg>
            <seg n="54501a37">
              Jag har tyckt mig höra Maud Olofsson säga att nu minsann ska
              det bli bättre, för nu har hon tagit elbolagen och kärnkraftverken
              i örat. Men har det blivit bättre? Är situationen bättre denna
              vinter?
            </seg>
            <seg n="c8edfb08">
              Jag läser i Dagens Industri. Det står: Elpriset chockar företagen.
              Maud Olofsson svarar att hon tar lätt på denna kritik. Hon tänker
              inte vidta några åtgärder för att säkra tillgången på el.
            </seg>
            <seg n="e7c5bf5a">
              Jag och svenska folket ser fram emot att få höra er på den borgerliga
              sidan kommentera detta.
            </seg>
            <seg n="0c247303">
              Herr talman! Mötet i Cancún är avslutat. Resultatet blev en liten,
              liten bit på väg. Jag är bekymrad över att vi inte lyckades koppla
              ihop miljöpolitiken och klimatet med samhällets utveckling. I
              Sverige kan vi se resultat av en svensk långsiktig socialdemokratisk
              politik. I mitten av 90-talet lanserade Göran Persson det gröna
              folkhemmet. Vi ska vara rädda om vår värld och satsa på utveckling
              och framåtskridande. Nu har den utvecklingen stannat upp.
            </seg>
            <seg n="3efd82aa">
              Herr talman! Det är precis det här energipolitiken handlar om.
              Det är en viktig pusselbit i klimatet. Frågan är om vi ska överlåta
              till marknaden att styra över vår energipolitiska utveckling eller
              om vi ska ha politiska ambitioner och visioner om framtiden som
              gör att vi styr i en riktning vi tror på och som jag tror att
              vi alla är överens om. Den innebär mer av teknikutveckling, ökad
              forskning och innovationer som gör att vi elkonsumenter är mer
              delaktiga.
            </seg>
            <seg n="a309f07b">
              Vi behöver investera i infrastruktur och energieffektiva bostäder.
              Här vill jag se mer av trähusbyggnation. Vi behöver modernisera
              fordonsparken och öka energieffektiviseringen både i företagen
              och i hemmen. Vi behöver använda skogen, som är vårt gröna guld,
              och jordbruket. Vi behöver göra satsningar på förnybar energi.
              Vi måste underlätta för människor och företag att göra klimatsmarta
              val som dessutom skapar jobb. Vi ska investera i morgondagens
              teknik som gör Sverige modernare och vassare och som öppnar för
              dagens och morgondagens arbetstillfällen.
            </seg>
            <seg n="3a4306f8">
              Jag är helt övertygad om behovet av en kraftfull, visionär politik
              i stället för en lojt tillbakalutad där man låter marknaden styra
              varthän vi går. Energipolitiken är för viktig för att vi inte
              ska vara med och styra från politiskt håll med breda politiska
              överenskommelser. Vi skulle vilja ha överläggningar med regeringen
              för en långsiktigt hållbar energipolitik. Här vill jag gärna höra
              kommentarer från er på den borgerliga kanten.
            </seg>
            <seg n="f8b7c452">
              Jag vill också fråga er i de borgerliga partierna om er vision.
              Hur ser Sverige ut om 20 år? Vilka energikällor har vi då, och
              vilka nya tekniker? Är kärnkraften det allenarådande, vilket jag
              kan tänka mig att Folkpartiet står för? Vad säger ni andra?
            </seg>
            <seg n="d1d4ec2b">
              Era slutsatser av den gemensamma kärnkraftskompromissen är helt
              motsatta. Folkpartiets tio nya reaktorer står mot Centerns inga
              alls. Hur kan en regering säga sig ge långsiktiga villkor med
              så totalt olika besked om framtiden?
            </seg>
            <seg n="bd7d9488">
              Vi socialdemokrater har vår vision och tanke om framtiden. Jag
              säger inte att vi är klara. Men vi har en ambition, och vi vill
              använda politiken för att ställa om samhället och styra marknaden
              mot mer av förnybar energi och klimatsmarta val.
            </seg>
            <seg n="1dab5ed8">
              Vi måste göra det för våra barnbarns och barnbarnsbarns skull.
              Det, mina kolleger, är framtiden. Jag vill i alla fall kunna se
              dem i ögonen och säga att vi faktiskt gjorde det vi kunde.
            </seg>
            <seg n="2a16fd30">
              Vi vill satsa på forskning. Det har varit Sveriges styrka i alla
              år, och ska vara så framöver också. Vi vill se mer av forskning
              om smarta elnät, solenergi, vindkraft och vågkraft. Hur stimulerar
              vi till mer av lokal elkraft? Är nettodebitering en smart väg
              att gå? Vi har behov av starka elnät. Hur engagerar vi elkonsumenterna
              att vara med och påverka sin elförbrukning? Vilka morötter är
              det klokt att använda och vilka ger fel inriktning eller för dåliga
              resultat?
            </seg>
            <seg n="93c43eaf">
              Jag vill se ett nära samarbete mellan universitetsvärlden, samhället
              och företagandet för att utveckla en klok energipolitik.
            </seg>
            <seg n="3ed65185">
              Herr talman! Trygg elförsörjning är A och O för Sveriges utveckling.
              Vi har många stora elintensiva företag som är en stor del av svensk
              tillväxt. Vi bor i ett avlångt land med rätt stora skillnader.
              Vi har också årstidsväxlingar som gör att behov av och efterfrågan
              på el varierar. Allt detta gör att vi måste ha en politik som
              tryggar behovet och att elen finns då vi behöver den, som i dag
              när det har varit kallt en längre tid.
            </seg>
            <seg n="9fcf7e75">
              Våra elintensiva företag måste kunna gå på helfart. Vi elkonsumenter
              måste kunna känna oss trygga med att veta ungefär hur stor elräkningen
              blir. Därför behövs det ett elöverskott under året. Det är viktigt
              att slå fast detta. Vi ska ha en politik som tryggar elförsörjning
              och upprätthåller effekten i energisystemet.
            </seg>
            <seg n="6408251d">
              Herr talman! En annan viktig del av energipolitiken är energieffektiviseringen.
              Det är det smartaste sättet att ställa om energisystemet och samtidigt
              få billigare elräkning genom att minska behovet.
            </seg>
            <seg n="d289ae56">
              Låt mig veta när elförbrukningen är låg och jag kan köra min
              torktumlare! Låt mig veta när elförbrukningen har dragit i väg
              hemma! Låt mig förstå hur jag kan påverka! Här finns otroligt
              mycket mer att göra både hemma och i företagen.
            </seg>
            <seg n="93236c4d">
              För ett tag sedan träffade jag en företagare från Värmland vars
              företagsidé går ut på att hjälpa företag att se var energitjuvarna
              är. Han hjälper många att spara el och inte minst pengar.
            </seg>
            <seg n="0f5cd3b5">
              Herr talman! Också här i riksdagen tror jag att det finns mycket
              mer att göra när det gäller energibesparing. Jag skickar med herr
              talmannen detta för att se över det.
            </seg>
            <seg n="17d907e4">
              Vårt mål är att minska energianvändningen med en tredjedel till
              2020 genom införande av en klimatbonus och genom att utveckla
              ROT till att gälla i flerfamiljshus för energieffektiviseringar.
            </seg>
            <seg n="6bc6598d">
              Ett lyckat exempel är den satsning som Karlstads kommunala bostadsbolag
              har gjort i ett miljonprogramsområde, Orrholmen, med stora energibesparingar
              som följd. Det visar hur effektiva ombyggnationerna är.
            </seg>
            <seg n="09453af2">
              En annan viktig pusselbit är självfallet övergången till förnybara
              energikällor. Vi i den rödgröna oppositionen vill se en betydligt
              snabbare utbyggnad av det förnybara. Hellre ny förnybar elproduktion
              nu än ny osäker kärnkraft om 15 år!
            </seg>
            <seg n="15353f29">
              Låt mig ta ännu ett exempel från Värmland. Det är Heavycast ett
              företag som gjuter delar till vindkraftverk runt om i världen.
              De bygger sina produkter på gammal kunskap, nämligen mångårig
              gjuterikunskap, som används för att möta det nya gröna. Det är
              framtiden, det!
            </seg>
            <seg n="d8dd5cb4">
              Herr talman! Vi vill se mål för solenergiutvecklingen och fler
              vindkraftsanläggningar. Vi vill ändra uttagsbeskattningen för
              vindkraftskooperativ, utveckla och höja effekten i befintlig vattenkraft
              och utveckla vågkraften.
            </seg>
            <seg n="cbd1b74e">
              Vi vill satsa mer på utvecklingen av biogasanläggningar. Det
              är mer av lokal produktion som ger lokal kraft. Vet ni att på
              en komocka kan man köra en och en halv kilometer? Det ni det är
              biogas i lokalt producerat kretslopp!
            </seg>
            <seg n="fc6cad80">
              Herr talman! För att klara ökningen av energi från förnybara
              energikällor krävs att elnäten byggs ihop och kopplas ihop. Bygg
              ihop från norr till söder och från öst till väst! Vi behöver också
              pröva fastprissystem för leveranser av förnybar energi.
            </seg>
            <seg n="c39d16d6">
              Slutligen, herr talman: Socialdemokraterna har en kraftfull tydlig
              vision som jag här till delar har redovisat. I grunden ligger
              att vi tror på politiken. Vi tror på att den gör skillnad. Därför
              vill vi inte låta marknaden styra vilken energiproduktion vi ska
              ha i Sverige, utan politiken ska styra.
            </seg>
            <seg n="b9eaff4d">
              Med detta yrkar jag bifall till reservation 1 och anmäler det
              särskilda yttrandet. Samtidigt önskar jag god jul till allihop
              som lyssnar på oss.
            </seg>
          </u>
          <note type="speaker" n="2e4192c8">
            Anf. 215 LISE NORDIN (MP):
          </note>
          <u who="lise_nordin_7a122f" xml:id="i-eb16573ec92800b9-2" n="ebe9066c">
            <seg n="3b68ca8d">
              Herr talman! Kärnkraftens problem har varit uppenbara för oss
              alla den senaste tiden. Nyligen rapporterades att den svenska
              kärnkraften går allra sämst i hela Europa. Förra året levererade
              den endast 63 procent av sin kapacitet. Fyra av landets tio reaktorer
              stod still under en stor del av året.
            </seg>
            <seg n="6e8ab055">
              Det omfattande bortfallet har gjort att priset på el har skjutit
              i höjden. De senaste dagarna rapporteras att flera företag har
              blivit tvungna att stänga delar av sin produktion.
            </seg>
            <seg n="6022ee82">
              I går uppmättes vinterns allra dyraste elpris. Villaägarnas Riksförbund
              varnar för att vinterns elnota kan bli flera tusenlappar dyrare
              för hushållen. Det tycks vara en myt att kärnkraften skulle ge
              billig och pålitlig el till svenska hushåll och företag.
            </seg>
            <seg n="0aa04c40">
              Just när kärnkraften visar sina svagheter träder den nya lagstiftningen
              i kraft, som tillåter byggandet av ny kärnkraft i Sverige. Att
              förlita sig på kärnkraft äventyrar energitillgången. Vindkraften
              har visat sig vara mer pålitlig i ett årsperspektiv. Befintlig
              vindkraft producerar ganska konstant energi över ett år, och planerade
              byggen blir av och i tid.
            </seg>
            <seg n="b280467b">
              Om Sverige hade satsat på vindkraft och effektivisering i stället
              för kärnkraft skulle vi ha betydligt lägre elpriser än i dag.
              Den enda förklaringen till att kärnkraften går runt ekonomiskt
              är de statliga subventionerna. Finansanalytikerna hos Citygroup
              slog förra året fast att ingen kärnkraftsreaktor i världen skulle
              ha byggts om den inte hade fått ett statligt stöd. Främst består
              detta stöd av fördelaktiga lån, av att det ekonomiska ansvaret
              är begränsat om en olycka skulle ske och av att staten går in
              som borgenär när försäkringsbolagen inte kan försäkra kärnkraften.
            </seg>
            <seg n="dedab159">
              När riksdagen i juni beslutade att ny kärnkraft ska tillåtas
              fattades samtidigt ett beslut som garanterade att inga statliga
              subventioner ska gå till den svenska kärnkraften. Det beslutades
              också att regeringen skulle återkomma till riksdagen med åtgärder
              för hur subventioner ska kunna avskaffas. Detta har regeringen
              inte gjort fastän det bara är två veckor kvar till årsskiftet
              när den nya lagstiftningen träder i kraft. Ska detta tolkas så
              att regeringen har bytt ståndpunkt och att man nu accepterar statliga
              subventioner till kärnkraften?
            </seg>
            <seg n="b140076a">
              Medan regeringen curlar kärnkraften sätter man käppar i hjulet
              för den förnybara energin. Låt mig ge några exempel. Försvarsmakten
              ges utrymme att utan kompromisser sätta stopp för vindkraftsutbyggnad
              i de områden de önskar. Regeringen har infört en skatt på kooperativt
              ägd vindkraft fastän vi vet att det är det folkliga engagemanget
              och det gemensamma ägandet som har gjort att exempelvis Danmark
              har kommit så långt i sin vindkraftsutbyggnad. Man har infört
              ett kommunalt veto som har lett till en godtycklig process med
              stor osäkerhet om vilka vindkraftsprojekt som kommer att godkännas.
              Dessa hinder läggs ut för vindkraften trots att 86 procent av
              svenska folket är positiva till utbyggd vindkraft. Vindkraft är
              också det energislag som byggs ut snabbast i både Sverige och
              resten av världen.
            </seg>
            <seg n="506a5821">
              Även solenergi, vågkraft och bioenergi är på stark frammarsch.
              Dessa ger ett mer pålitligt energisystem med mindre miljöpåverkan
              och skapar samtidigt många nya, gröna jobb.
            </seg>
            <seg n="9e1288c5">
              Det är dags att Sverige väljer den framtidsinriktade vägen i
              energipolitiken och lämnar förlegad kärnkraft bakom sig. Det är
              också den utveckling som vi ser i majoriteten av världens länder.
              Globalt avvecklas i dag fler kärnkraftsreaktorer än det byggs
              nya, och det investeras i de förnybara energislagen.
            </seg>
            <seg n="7bad5995">
              Svensk energipolitik är viktig för många. Beslut om energipolitik
              i denna riksdag påverkar inte bara svenska hushåll och företag.
              En stor del av konsekvenserna av svensk energipolitik hamnar på
              någon annans bord.
            </seg>
            <seg n="34957d6e">
              Vårt statliga bolag Vattenfall planerar just nu för fem nya kolgruvor
              i Tyskland, detta trots att regeringen har sagt att Vattenfall
              ska vara ett av de bolag som leder utvecklingen mot en miljöanpassad
              energiproduktion. Tillståndsprocessen för tre av de fem gruvorna
              är redan påbörjad. Nästan 4 000 människor beräknas behöva flytta
              när deras byar kommer att jämnas med marken.
            </seg>
            <seg n="43936d10">
              De energipolitiska besluten i denna kammare måste också ta hänsyn
              till vad som händer utanför Sveriges gränser. I energipolitiken
              är det rimligt att använda ett livscykelperspektiv vid bedömningen
              av olika energikällors möjligheter och begränsningar. Energislag
              som kärnkraft och olja har stora delar av sin livscykel utanför
              Sveriges gränser. Att inte bedöma deras påverkan i andra länder
              ger en skev analys.
            </seg>
            <seg n="3bd48d69">
              I målet för svensk energipolitik står att den ska ha låg negativ
              inverkan på miljö och hälsa. Miljöpartiet föreslår i en motion
              att det ska förtydligas att detta mål också ska gälla för konsekvenser
              i andra länder.
            </seg>
            <seg n="45cf5526">
              Utvinning av råmaterial i andra länder utgör en stor del av miljöpåverkan
              för vissa energislag. Uranbrytning utgör till exempel den del
              i kärnkraftens livscykel som påverkar miljön allra mest.
            </seg>
            <seg n="bccd6b05">
              Vattenfall importerar stora mängder uran från Namibia för att
              användas som bränsle i svenska kärnkraftverk. Nyligen presenterade
              den ideella organisationen Swedwatch en granskning som visar att
              det finns brister vad gäller Vattenfalls kontroll av Rössinggruvan.
              Namibia har inte ratificerat de centrala konventionerna inom kärnkraftsindustrin.
              Uppgifter från arbetare och lokalbefolkning visar att människor
              drabbas av hälsoproblem som de själva anser vara en effekt av
              arbetet i gruvan. Ansvaret faller givetvis tungt på ägaren av
              gruvan men också på Vattenfall som är en betydande kund som bör
              kontrollera att gruvägaren tar sitt ansvar.
            </seg>
            <seg n="1106e85f">
              All energiproduktion har någon form av miljöpåverkan, vissa mer
              än andra. Det billigaste och miljövänligaste är alltid att minska
              elanvändningen. Miljöpartiet anser att det går att nå mycket längre
              i energieffektiviseringen än det mål som regeringen satt upp och
              som beräknas nås enbart genom att fortsätta med business as usual.
            </seg>
            <seg n="64d3e1b6">
              Sverige har mycket högre elkonsumtion än flertalet grannländer
              i norra Europa. Det behövs högre ambitioner för energieffektivisering
              för att spara både miljö och pengar. En utblick i världen visar
              att Sverige har mycket att lära av goda exempel. I Tyskland ger
              vindkraften lika mycket energi som svensk kärnkraft. I Spanien
              ökar kapaciteten från solceller med 300400 procent per år. Barack
              Obama i USA har lovat investeringar i förnybart på 106 miljarder
              kronor per år de kommande tio åren. Det är dubbelt så mycket per
              person som i Sverige.
            </seg>
            <seg n="11de0de3">
              I Sverige minskar regeringens investeringar och stöd till förnybar
              energi. Detta är fel väg att gå. Framtidens förnybara energi är
              på frammarsch i världen. Låt även Sverige gå mot ett långsiktigt
              hållbart energisystem!
            </seg>
            <seg n="f5d6bbe0">
              Fru talman! Jag står bakom alla Miljöpartiets reservationer,
              men för tids vinnande yrkar jag bifall till reservation 1 och
              2.
            </seg>
          </u>
          <note type="speaker" n="ddbb567e">
            Anf. 216 LARS ISOVAARA (SD):
          </note>
          <u who="unknown" xml:id="i-d06f421d201d2f46-41" n="e745b1ec">
            <seg n="4be41b39">
              Fru talman! Oftast får man i den tyvärr delvis ytliga debatten
              ett intryck av att det ökade energibehovet är trivialt. Det ökade
              energibehovet beskrivs så att det beror på att vi i västvärlden
              vill ha fler bekvämlighetsapparater. I själva verket bottnar det
              ökade energibehovet ytterst i att jordens befolkning ökar samtidigt
              som allt fler människor vill ha de mest basala behoven uppfyllda.
              En alltför stor del av jordens befolkning saknar faktiskt för
              oss självklara betingelser som rent vatten, mat för dagen och
              en någorlunda god sjukvård.
            </seg>
            <seg n="ebd0c2cc">
              För att kunna uppfylla de mest grundläggande behoven krävs det
              energi i någon form. Det kan vi inte blunda för. Vi kan inte tänka
              bort en vardag utan tillförd energi. Energifrågan är ständigt
              aktuell, och inte minst nu med tanke på vår stränga vinter. Bara
              under de senaste veckorna har vi fått se hur elpriset direkt har
              stigit då kärnkraftverk har stått stilla. Det räcker med en kylig
              vintermånad för att villaägarna ska se hur elräkningen rakar i
              höjden.
            </seg>
            <seg n="df59b67f">
              Något som är betydligt allvarligare för landets ekonomi är hur
              höga elpriser nu tvingar basindustrier som Rottneros Bruk och
              SCA att stoppa produktionen av pappersmassa under tio dagar. Vilka
              andra industrier står på tur? Vi kan inte ha en situation som
              tvingar energikrävande industrier att dra ned på produktionen
              på grund av höga energikostnader.
            </seg>
            <seg n="7831d70c">
              Fru talman! Sverigedemokraterna vill utveckla och förnya kärnkraften.
              Kärnkraften är i praktiken fri från koldioxidutsläpp. I Sverige
              står kärnkraften i dag för nästan hälften av produktionen av elenergi.
              Inom en snar framtid måste de befintliga reaktorerna ersättas.
              O 1:an i Oskarshamn har bara 47 snabbstoppscykler kvar. Att bygga
              ett nytt kärnkraftverk tar 1015 år. Under de senaste 20 åren har
              utbyggnaden av kärnkraften skett i de så kallade tigerekonomierna
              i Sydostasien. I vårt grannland Finland byggs nu en ny, stor tredje
              generationens tryckvattengenerator. Likaså sker en utbyggnad av
              kärnkraften i Frankrike. Kärnkraftsmyndigheterna i USA har förlängt
              drifttillstånden från 40 till 60 år för ett antal reaktorer.
            </seg>
            <seg n="0614775a">
              Teknikutvecklingen står inte stilla, inte heller inom kärnkraftsindustrin
              även om politiska försök har gjorts med uttryckliga lagar, mer
              eller mindre, om tankeförbud med avseende på kärnkraften. Nya
              reaktortyper som har bättre driftegenskaper finns redan på marknaden.
              Forskning om den så kallade fjärde generationens kärnkraftverk
              pågår. Fjärde generationens kärnkraftverk i form av blykylda reaktorer
              gör att bränsleåtervinningen kan förbättras på ett helt avgörande
              sätt. Det finns förutsättningar att kunna utnyttja, och inte minst
              återutnyttja, bränslet hundrafaldigt bättre än med befintlig teknik.
            </seg>
            <seg n="228aeb65">
              Kärnkraftsavfallet som finns i dag skulle kunna återutnyttjas.
              I dag används som bekant utarmat uran exempelvis som barlast i
              segelbåtar. Bättre vore väl att kunna använda detta uran som bränsle?
              Kring 20202025 kommer, om allt går enligt planerna, en försöksanläggning
              att kunna komma i gång i Europa. Vi ser de facto en renässans
              för kärnkraften. Jag noterar med tillfredsställelse att vi nu
              verkar ha fått en mer, ursäkta begreppet, nykter syn på kärnkraften
              i Sverige.
            </seg>
            <seg n="46143f32">
              Sveriges oljeberoende måste så snart som möjligt brytas. Sverigedemokraterna
              vill därför genomföra en storskalig utbyggnad av kapaciteten genom
              att tillvarata landets möjligheter att utvinna inhemsk energi
              i form av exempelvis biobränslen. I Sverige, till skillnad från
              många andra länder, används olja ytterst sällan till produktion
              av fjärrvärme och elektricitet. När det inträffar är det i form
              av spetslast, det vill säga när behovet överstiger kapaciteten.
              Denna oljeförbrukning är dock försumbar jämfört med de volymer
              som förbrukas av landets fordonsflotta. Således är det i transportsektorn
              som fokus bör ligga för att minska oljeberoendet.
            </seg>
            <seg n="4f32d8ce">
              När det gäller biobränslen, i sammanhanget kan jag nämna förgasning
              av svartlut och DME, pågår en hel del intressant forskning och
              intressanta försök som kanske kan leda till nya kommersiella drivmedel.
              Vi får dock inte vara naiva och tro att fullskaliga lösningar
              kommer att kunna tas fram inom den allra närmaste tiden. Teknisk
              utveckling kräver tid och inte minst fasta spelregler. En osäker
              lagstiftning som kan ändras beroende på aktuell politisk majoritet
              skapar endast osäkerhet hos dem som investerar i ny teknik. Därtill
              kommer hur exempelvis energibeskattningsreglerna utformas. I sammanhanget
              kan det vara värt att nämna att avgifter och skatter på el har
              ökat från 6 till 46 procent.
            </seg>
            <seg n="a71bb500">
              Fru talman! Vindkraften får i den nuvarande situationen ses som
              ett långsiktigt komplement till vattenkraft och kärnkraft. En
              orsak till detta är att elnätet ursprungligen var uppbyggt för
              en situation där vattenkraften i norr stod för cirka hälften av
              landets effektbehov samtidigt som den andra hälften av elproduktionen
              placerades nära konsumenterna i form av kärnkraft. Att helt ersätta
              kärnkraften med vindkraft skulle medföra stora tekniska problem.
              Till detta kommer att vindkraften fluktuerar i produktion. Som
              vi nog alla har märkt blåser det minst under de mest smällkalla
              vinterdagarna.
            </seg>
            <seg n="8c5c7e56">
              Vindkraften till havs har förmodligen en potential, men för att
              kunna utnyttja hela den kapaciteten krävs en utbyggnad av elnätet
              ute till havs. En nyligen signerad avsiktsförklaring mellan tio
              europeiska stater, däribland Sverige, kan vara ett första steg
              på vägen för att bygga ut vindkraften i Nordsjön. Vi talar dock
              om investeringar på i storleksordningen 200 miljarder kronor för
              att anlägga likströmsledningar till fastlandet. Planerna är att
              år 2030 producera 563 terawattimmar per år, vilket motsvarar 16
              procent av elförbrukningen i Europa.
            </seg>
            <seg n="99c80b5a">
              Vågkraftverk befinner sig än så länge i sin linda men kan möjligen
              få en potential längre fram.
            </seg>
            <seg n="8348d20b">
              Forskningssatsningar inom energiområdet är inte enbart en fråga
              om nya energikällor. Forskning och investering kan också ha som
              målsättning att effektivisera driften av befintliga anläggningar.
              Låt mig i det sammanhanget få nämna de stora investeringar som
              Vattenfall gör i våra vattendammar och turbinkonstruktioner för
              att dessa av säkerhetsskäl ska kunna ta emot större flöden och
              dessutom kunna öka den uttagna effekten. Forskning kan också ha
              som målsättning att effektivisera eldistributionen eller till
              exempel lösa frågan hur man kan lagra energi från vindkraft. Inte
              minst finns det en betydande potential i energisparande, vilket
              många utredningar också har kommit fram till.
            </seg>
            <seg n="e5f7b440">
              Utan elektricitet stannar Sverige. Samtidigt tar många elektriciteten
              för givet. En fråga som måste lyftas fram är bristen på elkraftsingenjörer
              och eltekniker. Det är i dag ett stort problem och blir snart
              akut. Enligt Svensk Energi behöver det utbildas ca 700 elkraftsingenjörer
              och eltekniker till 2014. Om ingenting händer kan läget för såväl
              kraftbolag och industrier som samhället i övrigt bli mycket allvarligt.
              För att värna landets elförsörjning anser vi därför att det är
              av största vikt att det utbildas fler elkraftsingenjörer och eltekniker.
              Dessa frågor ligger dock utanför diskussionen angående utgiftsområdet
              Energi.
            </seg>
            <seg n="93fbf471">
              Jag vill avsluta med att ställa mig bakom det särskilda yttrandet
              som vi har angående utgiftsområdet Energi. Det grundar sig på
              att vi hade önskat en annan inriktning på betänkandet, vilket
              också framgår av yttrandet där vi förordar en större satsning,
              150 miljoner extra, på energiforskning.
            </seg>
          </u>
          <note type="speaker" n="3aa82f5a">
            Anf. 217 KENT PERSSON (V):
          </note>
          <u who="kent_persson_d7bdf7" xml:id="i-c0748c6c8b4a1d19-0" n="1fce70f7">
            <seg n="07117e6a">
              Fru talman! Jag vill börja med att yrka bifall till reservation
              1 och 2 och även anmäla det särskilda yttrande som vi från Vänsterpartiet
              står bakom.
            </seg>
            <seg n="5d5b8762">
              Sverige behöver en långsiktig blocköverskridande energipolitik
              som tar sin utgångspunkt i de utmaningar som vi står inför såväl
              globalt som nationellt. Det har vi inte i dag, och det är att
              beklaga. Världen står nämligen inför en rad utmaningar, utmaningar
              som berör människors vardag på många sätt. De klimatförändringar
              som vi i dag upplever beror på vårt sätt att producera och konsumera
              varor och tjänster. De rusande elpriser som vi drabbas av beror
              på brister i regeringens politik.
            </seg>
            <seg n="44a15d09">
              För ett år sedan hade vi en exakt likadan situation. Då tog energiministern
              våra stora kraftbolag i örat och sade att detta inte fick upprepas.
              I dag står vi inför samma situation. Frågan man måste ställa sig
              är vad som hänt under det gångna året vad gäller energipolitiken
              från regeringens sida. Ingenting, vill jag säga, inte någonting.
              Samma situation upprepas. Notan kommer att hamna på konsumenternas
              bord.
            </seg>
            <seg n="6291ac2f">
              Samma sak gäller vindkraften. Det kommunala vetot upplevs i dag
              som ett stort hinder för utbyggnaden av vindkraften. Vi har haft
              en debatt i kammaren med energiministern om detta. Hon tog upp
              det kommunala vetot och sade att hon var stolt över och värnade
              det.
            </seg>
            <seg n="b472af24">
              För ett par dagar sedan kom Energimyndigheten med en rapport
              om det kommunala vetot. Det var förskräckande läsning. I kommunernas
              behandling av vindkraftsprojektörernas ansökningar finns det mycket
              att klaga på. Energimyndigheten uppmanar faktiskt regeringen att
              se över det kommunala vetot och komma med förslag på förbättringar
              så att vindkraftsutbyggnaden kan påskyndas och bli rättssäker.
              Är regeringens representanter beredda att här och nu ta tag i
              den frågan? Jag frågar inte utifrån att jag och Vänsterpartiet
              tycker det utan utifrån att regeringens egen myndighet, Energimyndigheten,
              kraftfullt gått ut och påpekat detta.
            </seg>
            <seg n="ed21376c">
              Vi har också diskuterat den uttagsbeskattning som i dag sker
              av vindkraftskooperativen. När vi rödgröna i våras lade fram ett
              förslag om att snabbutreda frågan fick vi till svar att det är
              att dra frågan i långbänk. När får vi en utredning eller ett förslag
              om hur effekterna av uttagsbeskattningen ska kunna minskas? Den
              frågan hoppas jag att framför allt Erik A Eriksson kan svara på.
            </seg>
            <seg n="42b2a177">
              Vi har även problemet med försvaret och dess överklaganden beträffande
              redan befintliga anläggningar. Det innebär en osäkerhet för vindkraftsprojektörerna.
              Vad ska de göra? Vad ska de satsa på? Vad ska de bygga? Är det
              i de bästa vindlägena eller ska de projektera och bygga ut där
              kostnaderna är större och effekten mindre? Det får givetvis inte
              vara på det sättet.
            </seg>
            <seg n="6598d8db">
              Jag har hos riksdagens utredningstjänst begärt att få utrett
              hur det ser ut i våra grannländer: Tyskland, Danmark och Nederländerna.
              Jag har fått svar att det i Danmark och Nederländerna inte finns
              några problem. Det finns inga problem med vindkraften och försvaret.
              Skyddsgränserna kring vindkraftsutbyggnaden är betydligt snävare
              än de svenska 40 kilometrarna. När får vi se ett kraftfullt agerande
              från regeringen som tar tag i de här frågorna för att underlätta
              etableringen och utbyggnaden av vindkraft?
            </seg>
            <seg n="76a5e7f4">
              I vår gemensamma politik har vi tagit upp det här gång på gång,
              och vi har förslag på hur det ska åtgärdas.
            </seg>
            <seg n="314506b9">
              När det gäller kärnkraften är det beslut som vi tog i våras mycket
              olyckligt. Kärnkraften är inte lösningen på våra utmaningar. Den
              kommer inte heller att vara det i framtiden.
            </seg>
            <seg n="1d285cf3">
              Detta innebär också att det finns en motsättning mellan att bygga
              ut den förnybara energin och satsningen på kärnkraft. Den motsättningen
              kommer klart och tydligt fram också i det som vd för Vattenfall
              i tidningen Svensk energi sade som svar på den frågan. Han bekräftade
              att det kan finnas en motsättning.
            </seg>
            <seg n="ea572c08">
              Det är självklart att det är på det sättet, för investeringar
              i ny kärnkraft kommer att kräva enormt stora ekonomiska satsningar
              som också får återverkningar på satsningarna som gäller förnybar
              energi. Det är uppenbart. Nu har vi fyra allianspartier som i
              sitt betänkande faktiskt skriver att kärnkraften ska byggas ut.
              Det står där klart och tydligt. Det ni inte ger svar på är hur
              den ska finansieras. Vilka är det som ska stötta upp den? Vilka
              garantier är ni beredda att ge för att den ska kunna byggas ut?
              Vi har inte fått svar på den frågan trots att den nya lagstiftningen
              träder i kraft den 1 januari, men vi har ju möjligheten här och
              nu att diskutera den frågan ytterligare.
            </seg>
            <seg n="bdd23411">
              Energieffektiviseringen är ändå det centrala i en energipolitik
              framöver. Vi kan konstatera att vi, De rödgröna, i vår motion
              har betydligt högre målsättningar än regeringen har. Regeringens
              politik är ju att fortsätta som man har gjort tidigare. Man har
              inga högre ambitioner, utan det är business as usual. Detta har
              också EU-kommissionen upptäckt, och man är oerhört kritisk inte
              bara till Sverige utan till samtliga EU-länder. Vi kommer inte
              att klara av klimatmålen med den här politiken, framför allt inte
              när det gäller energieffektivisering.
            </seg>
            <seg n="bf114fb5">
              Kommissionens beslut om en energieffektivisering på 20 procent
              är absolut. Ni pratar om intensitet, och vad innebär det egentligen?
              Jo, om man räknar efter finner man att det innebär att vi inte
              kommer att nå de här målen. De absoluta tal som EU-kommissionen
              talar om innebär faktiskt också att man tar hänsyn till att det
              i en högkonjunktur kommer att krävas mer energi. Trots det kommer
              vi att kunna spara, men när det gäller intensitet kommer vi faktiskt
              att öka uttaget av energi. Vi får inga besparingar.
            </seg>
            <seg n="ba6e0819">
              Förklara för mig och övriga här vad som är bakgrunden till att
              ni frångår EU-kommissionens krav på absoluta tal när det gäller
              energieffektivisering! Varför använder ni intensitet, som ni skriver
              i betänkandet? Jag kan förstå vad effekterna blir, men de är ju
              inte vad regeringen har tänkt sig.
            </seg>
            <seg n="df4bcca5">
              Därför är energieffektivisering centralt. Det finns möjligheter
              inom bostadssektorn. Vi i De rödgröna har också tagit fram ett
              program för hur det ska se ut, där vi också kräver att Boverket
              ska vara mer effektivt och ha strängare regler för hur man ska
              effektivisera byggandet. Vi har också ett program där vi vill
              utöka ROT-avdraget till att gälla även hyresfastigheter. Men förutsättningen
              är ju att det finns en energipotential för att man ska få bidrag.
            </seg>
            <seg n="00c8d5a6">
              Om ni menar allvar borde ni åtminstone ha kunnat lyssna lite
              på vad man säger och vilken potential man har när det gäller energieffektivisering.
              En sparad kilowattimme är trots allt den effektivaste, billigaste
              och miljövänligaste. Tar man inte fasta på den enkla sanningen
              utan fortsätter som det är kommer man heller inte att nå de klimatmål
              som man har satt upp för framtiden.
            </seg>
          </u>
          <note type="speaker" n="5e4d99c3">
            Anf. 218 CECILIE TENFJORD-TOFTBY (M):
          </note>
          <u who="cecilie_tenfjord-toftby_a8e41f" xml:id="i-e2f8205aa1c9bc27-0" n="ffc6b958">
            <seg n="8ebd013a">
              Fru talman! Jag vill börja med att yrka bifall till utskottets
              förslag och avslag på reservationerna. Återigen är det vinter
              i Sverige, och återigen diskuteras elpriser och elförsörjning
              runt Sveriges många köks- och fikabord. Tidningsrubrikerna talar
              sitt tydliga språk. Få saker engagerar våra invånare som just
              ljus, värme och en säker energiförsörjning till hem och företag.
              Alla röster som hörs just nu sänder tydliga signaler till oss
              här i riksdagen: Ta energifrågorna på allvar och se till att vi
              har en säker, stabil och trygg elförsörjning!
            </seg>
            <seg n="da7a5671">
              Vi i Alliansen tar detta uppdrag på allra största allvar. Vår
              energiöverenskommelse från 2009 beskriver den utveckling som vi
              avser att genomföra. Vår energiförsörjning ska stå på tre ben:
              vatten, kärnkraft och förnybara energikällor. Vi måste säkra tillgången
              till energi, se till att energiproduktionen är stabil och att
              den energi vi producerar faktiskt är gynnsam för klimatet. Sveriges
              mål är tydliga. Vi ska ha 50 procent förnybara energikällor. Vi
              ska energieffektivisera med 20 procent. Vi ska minska utsläppen
              av växthusgaser med minst 20 procent, och minst 10 procent av
              drivmedlen i våra fordon ska vara förnybara. Allt detta ska ha
              skett senast år 2020.
            </seg>
            <seg n="2ce06d71">
              Fru talman! Utifrån dessa kriterier är det vi lägger fram dagens
              budgetförslag, som innehåller verktyg för att nå målen. Det handlar
              om elcertifikat, forskningsanslag, ny miljöbilspremie, 200 miljoner
              kronor till ett särskilt demonstrationsprogram för elfordon och
              ytterligare stöd för solvärme och solceller. Vi fortsätter PFE-programmet
              för den elintensiva industrin. Vi fortsätter med energieffektiviseringscheckarna
              till små och mellanstora företag, och vi har ett fortsatt stöd
              för introduktion av vindkraft. Dessutom har vi stora satsningar
              på energieffektiviseringsområdet. Just energieffektiviseringsområdet
              kommer min kollega Jonas Jacobsson att ta upp lite senare.
            </seg>
            <seg n="5f5b4d10">
              De flesta av våra förslag är kända sedan tidigare därför att
              vi har en långsiktig plan.
            </seg>
            <seg n="31ce39e7">
              Fru talman! Vi i Alliansen arbetar för ett klimatsmart samhälle
              samtidigt som vi är mycket medvetna om att vi måste säkra vår
              energiförsörjning. Även om det på sikt kommer att bli ett energiöverskott
              i Sverige har de senaste veckornas kyla, låga vattenhalter i våra
              vattenmagasin samt reaktorproblem skapat en osäkerhet om energiförsörjning
              och elpriser.
            </seg>
            <seg n="7f75fafd">
              På en marknad är det tillgång och efterfrågan som avgör vad kunden
              får betala. Tillgång och konkurrenskraftiga priser måste säkras
              för nyinvesteringar inom elproduktion och genom energieffektiviseringar.
            </seg>
            <seg n="f93087e9">
              Vårt uppdrag som politiker är att ge långsiktiga förutsättningar
              för att ny energi ska tillkomma, och den elproduktion som finns
              måste vårdas, så att den även i framtiden levererar energi.
            </seg>
            <seg n="9e604108">
              Sverige har i dag en elproduktion som till största delen består
              av vattenkraft och kärnkraft båda klimatvänliga energislag. 95
              procent av den energi som vi producerar i dag har låga CO2-utsläpp.
              I Alliansens överenskommelse lyfter vi fram ett tredje ben: de
              nya förnybara energislagen. Tre energislag är bättre än två med
              tanke på en säker energiförsörjning. Dessutom kan Sverige vid
              ett energiöverskott exportera klimatsmart energi en bra affär
              för Sverige, för Europa och för klimatet.
            </seg>
            <seg n="ae2921d1">
              Fru talman! Vattenkraften är ett oerhört viktigt, pålitligt och
              rent energislag. Alliansen vill ha kvar både den storskaliga och
              den småskaliga vattenkraften. Den är även en viktig medspelare
              för vindkraften som behöver reglerkraft de dagarna när vindarna
              är ogynnsamma. Vattenkraften ingår i vårt elcertifikatssystem.
              Det är viktigt att markera att detta energislag är en högt prioriterad
              energikälla som vi även i framtiden vill se utvecklas och effektiviseras.
            </seg>
            <seg n="8e53b364">
              De nya gröna energislagen är en förutsättning för att vi ska
              nå våra mål om 50 procent förnybart till 2020. Ingen annan regering
              har satsat så mycket på forskning och utveckling som alliansregeringen.
              Forskningsanslagen har från 2008 ökat från 800 miljoner kronor
              till nu 1,4 miljarder. Det är en ökning med nästan en halv miljard.
              Denna höga nivå behövs för att utvecklingen ska fortsätta och
              för att Sverige även i framtiden ska vara ledande inom klimat-
              och miljöteknik.
            </seg>
            <seg n="1427e4ac">
              Alliansens tydliga mål för vindkraft och satsningar på andra
              generationens biobränsle och möjlighet för att bra klimatsatsningar
              ska få ekonomiskt stöd gör att utvecklingen går åt rätt håll.
              Det är ute i Sveriges kommuner som de nya kraftslagen ska växa
              fram. Sverige behöver företag som är villiga att investera, och
              det händer saker.
            </seg>
            <seg n="cf93d898">
              I går fick vi den strålande nyheten att Gobigasprojektet i Göteborg
              har beviljats 222 miljoner kronor i stöd från Energimyndigheten.
              Projektet satsar på produktion av biogas genom förgasning av biobränsle
              och spill från skogsbruket. Detta är ett mycket bra exempel på
              vad som händer när en kommun, ett energibolag och staten samarbetar.
            </seg>
            <seg n="0d206a12">
              Fru talman! Det tredje benet i vår energimix är kärnkraften som
              står för 40 procent av elproduktionen och som är ett mycket bra
              klimatval. I dessa dagar är det även en av våra mest utskällda
              energikällor. Den får skulden för höga elpriser inte bara i Sverige
              utan även i våra nordiska grannländer.
            </seg>
            <seg n="630bffc4">
              När vi har uppgraderingar av våra kärnkraftverk och vi har gamla
              reaktorer som är i stort behov av underhåll sker det ibland avbrott.
              Men vi ska också komma ihåg att de höga elpriserna är mycket beroende
              av de låga vattenhalterna i vattenmagasinen och att den extrema
              kylan gör att vi just nu är på väg att sätta rekord på elförbrukning
              i Sverige. Efterfrågan och tillgång påverkar självklart elpriserna.
            </seg>
            <seg n="94b0238b">
              Röster höjs nu för snabba åtgärder. Problemet är att snabba åtgärder
              inte löser problemen på sikt. För att citera Kenneth Eriksson,
              ordförande i Skogen, Kemin, Gruvorna och Stålet: Det borde ha
              byggts ny kärnkraft redan för tio år sedan. Sveriges industrier
              behöver en säker energiförsörjning.
            </seg>
            <seg n="831e243d">
              Kenneth Eriksson är inte ensam om att påpeka detta. I en debattartikel
              med rubriken Kärnkraften en huvudingrediens i framtidens energimix
              skriver Pappers förbundsordförande Jan-Henrik Sandberg: I stället
              för att ta initiativ till en långsiktig, blocköverskridande energipolitisk
              uppgörelse med ny kärnkraft som naturlig ingrediens har Socialdemokraterna
              tagit intryck av dem som hävdar att kärnkraften borde avvecklas.
            </seg>
            <seg n="31c8011f">
              Jag håller med Pappers om att Sverige behöver en bred energiöverenskommelse.
              Signalerna till Socialdemokraterna är tydliga: Industrin vill
              se en vändning inom S för att säkra en framtida energiförsörjning
              till konkurrensmässiga priser. Vinterns höga elpriser gör ingen
              glad, och det enda sättet att komma åt dem är att öka energiproduktionen
              samtidigt som vi fortsätter att energieffektivisera.
            </seg>
            <seg n="427de423">
              Fru talman! I sin gemensamma rödgröna reservation skriver de
              tre vänsterpartierna: Vi anser därför att kärnkraften successivt
              ska fasas ut med hänsyn till full sysselsättning och välfärd och
              i den takt kärnkraftselen kan ersättas med el från förnybara energikällor
              och energieffektivisering.
            </seg>
            <seg n="fe28ef5f">
              Det låter jättebra. Men vad gör man om samhället, sysselsättning
              och välfärden inte tillåter att kärnkraftselen stängs av den dag
              vi inte längre kan laga och lappa våra reaktorer? Hur vet De rödgröna
              att det kommer att finnas tillräckligt med ny, grön el för att
              värna välfärden? Det är nämligen inte rödgröna politiska beslut
              som avgör hur länge en reaktor kan fortsätta att producera el.
              Det avgörs av säkerhetsfrågor och teknik.
            </seg>
            <seg n="401084d4">
              Vad gör man om det inte blir som De rödgröna tänkt sig? Vilka
              besked har de till dem som bor i Sverige, till Pappers, till skogsindustrierna
              och till Metall? Är De rödgröna villiga att riskerar arbetstillfällen
              och vår välfärd? De rödgröna förutsätter en viss utveckling för
              att deras politik ska fungera. Det väcker många frågor inför framtiden,
              men det ger väldigt få svar.
            </seg>
            <seg n="5591a827">
              Fru talman! I Dagens Industri kan vi läsa rubriken S öppnar för
              kärnkraft. När elpriset rusar börjar Socialdemokraterna vända
              om kärnkraften. Nu är de redo att göra upp med regeringen om en
              uppbyggnad. Ett sådant besked är glädjande inte bara för oss i
              Alliansen utan borde även vara en efterlängtad julklapp till industrin
              och våra svenska hem.
            </seg>
            <seg n="21ee230d">
              Men aldrig kan man få vara riktigt glad. Längre ned i artikeln
              lägger socialdemokraten Lars Johansson till: Jag vill inte låsa
              mig vid några ståndpunkter. Jag hade hoppats att Lars Johansson
              stod på talarlistan i dag, men det gör han inte.
            </seg>
            <seg n="91ab039c">
              I dagens budgetskrivning har S en gemensam reservation med MP
              och V om att på sikt avveckla kärnkraften. Vad är det som gäller?
              Det finns olika besked. Vilket ska vi tro på? Om det är det senaste
              beskedet om att S öppnar för byggnation av ny kärnkraft, hur kommer
              då S att rösta om 2011 års energibudget? Det vore då naturligt
              att de röstar med Alliansens förslag. Vad säger S rödgröna samarbetspartner?
              Var de informerade om S vändning i kärnkraftsfrågan?
            </seg>
            <seg n="4b841156">
              Eller är Lars Johanssons utspel ett spel för galleriet? Är det
              ett sätt att blidka LO och de elintensiva företagen? Den rödgröna
              energipolitiken väcker många frågor.
            </seg>
            <seg n="3e1dae60">
              Vi i Alliansen tar ansvar för Sverige, tillväxten, jobben, våra
              företag och våra invånare. Vi vill att vi även i framtiden ska
              kunna lita på att lamporna tänds och att maskinerna går i gång
              i våra industrier samtidigt som vi minskar utsläppen av klimatgaser.
              Det är vi i Alliansen som har den långsiktiga, stabila energipolitiken.
            </seg>
          </u>
          <note n="cc471137">
            I detta anförande instämde Jonas Jacobsson, Hans Rothenberg och
            Boriana Åberg (alla M).
          </note>
          <note type="speaker" n="324748af">
            Anf. 219 ANN-KRISTINE JOHANSSON (S) replik:
          </note>
          <u who="ann-kristine_johansson_62b732" xml:id="i-9bda8c94bc1c48b6-1" n="14ebdd13">
            <seg n="2886b219">
              Fru talman! Det är intressant att höra Cecilie Tenfjord-Toftby
              tala. Det är ungefär samma sak som ni sade förra året. Vad är
              det som har hänt under året? Ingenting. Vi ser hur elpriserna
              rusar i höjden och industrin skriker att det är för dyrt just
              nu.
            </seg>
            <seg n="ee649b1f">
              Jag skulle vilja fråga Cecilie vad hon säger till industrin som
              med all rätt är orolig för det höga elpriset i dag och framöver.
              Kommer det att bli internationellt konkurrenskraftiga elpriser
              framöver?
            </seg>
            <seg n="75ec6f8b">
              SCA:s vd säger: Med tanke på vad som hände i fjol med alla diskussioner
              och löften som gavs är det en katastrof att man inte heller denna
              vinter har lyckats köra elproduktionen som man ska. Det är oerhört
              dåligt. Vad säger Cecilie Tenfjord-Toftby till vd:n på SCA?
            </seg>
            <seg n="c48de1dd">
              Det skulle vara intressant att höra vad det ni säger i överenskommelsen
              innebär: Sverige ska föra en marknadsbaserad och solidarisk internationell
              energipolitik samt fortsatt integrering av marknaden. Kommer vi
              att få se europeiska energipriser här i Sverige framöver, eller
              vad innebär det?
            </seg>
            <seg n="4896c3ab">
              Till sist: Vad säger ni om den överenskommelse som regeringen
              nyss har gjort om en gemensam svensk-norsk elcertifikatsmarknad?
              Vad innebär det bland annat för oss här i Sverige?
            </seg>
          </u>
          <note type="speaker" n="ba1cf79c">
            Anf. 220 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_a8e41f" xml:id="i-e2f8205aa1c9bc27-1" n="ffc6b958">
            <seg n="7653f637">
              Fru talman! Det är ingen som blir glad av höga elpriser, och
              det är det just nu. Problemet är att det är tillgång och efterfrågan
              som avgör hur elpriset blir. I år har vi en extrem vinter. Vi
              har väldigt låga vattenhalter i våra vattenmagasin.
            </seg>
            <seg n="935a609f">
              Vi har åldrande kärnkraftverk som är i behov av uppgraderingar
              och underhåll. Det är självklart när Socialdemokraterna tillsammans
              med sina stödpartier under flera år blockerade för att kärnkraftverkan
              över huvud taget skulle kunna uppgraderas och att det skulle kunna
              investeras i ny teknik i dem. Vad förväntar ni er? Vad tror ni
              händer?
            </seg>
            <seg n="06f61081">
              Det är självklart så att de när alliansregeringen tillträdde
              efter de åren kände: Nu kan vi uppgradera, nu kan vi satsa. Under
              den tiden har kärnkraftsverken stått still lite för många gånger.
              I dag går alla utom Oskarshamn 3 som fortfarande står still. Det
              är inte bra. Men vi måste ju inse att på grund av den politik
              som Socialdemokraterna förde under så många år är det ett stort
              underhåll som borde ha varit gjort tidigare men som inte kunde
              göras förrän nu.
            </seg>
            <seg n="91075535">
              När det gäller den europeiska elmarknaden hade vi förra året
              när vi hade höga elpriser möjlighet att importera tysk vindkraftsel
              om vi hade haft en länk till Europa.
            </seg>
            <seg n="6299d4fb">
              Den länken saknades, men å andra sidan förstår jag inte riktigt
              varför Ann-Kristine Johansson ifrågasätter det, för de har ju
              själva öppnat upp för att vi ska ha en gemensam europeisk elmarknad.
            </seg>
            <seg n="71eda3c9">
              Jag kan också upplysa Ann-Kristine Johansson om att Svensk Energi
              som är en branschorganisation har analyserat vad som skulle hända.
              Deras konklusion är att det blir inte högre elpriser i Sverige
              på grund av en europeisk elmarknad.
            </seg>
          </u>
          <note type="speaker" n="5106a07d">
            Anf. 221 ANN-KRISTINE JOHANSSON (S) replik:
          </note>
          <u who="ann-kristine_johansson_62b732" xml:id="i-9bda8c94bc1c48b6-2" n="14ebdd13">
            <seg n="bd2052c7">
              Fru talman! Vi har höga elpriser just nu, säger Cecilie Tenfjord-Toftby.
              Ja, men det var samma sak i fjol också. Ett år har gått, och ni
              har inte gjort någonting. Varför driver ni inte på uppgraderingen
              av kärnkraftverken? Vi fattade beslut om detta 2004, men ingenting
              har hänt. Ni har haft fyra år på er under den förra mandatperioden,
              och det sker ingenting.
            </seg>
            <seg n="68e9a190">
              Ni har fastnat i dyr, ny kärnkraft. Ser man på vad som händer
              i Finland när man bygger det nya kärnkraftverket där så beräknar
              man priset på kärnkraften på ungefär 46 öre per kilowattimme.
              Hur dyr tror Cecilie Tenfjord-Toftby att kärnkraftselen kommer
              att bli när ni nu ska bygga en hel del nya reaktorer?
            </seg>
            <seg n="eae77db3">
              Jag skulle också vilja höra från Cecilie om vi ska bryta uran
              i Sverige nu när ni har sagt att vi ska ha nya reaktorer.
            </seg>
          </u>
          <note type="speaker" n="2c9f4b77">
            Anf. 222 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_a8e41f" xml:id="i-e2f8205aa1c9bc27-2" n="ffc6b958">
            <seg n="d51af153">
              Fru talman! Vi ska bygga, säger Ann-Kristine Johansson. Men det
              är inte riktigt så att svenska staten ska bygga. Det är företagen
              som eventuellt kommer att bygga nya kärnkraftverk. Det är klart
              att om priset blir så högt som Ann-Kristine Johansson här påpekar
              så kommer det inte att byggas nya kärnkraftverk. Det är självklart
              så att om våra företag ser att de tjänar mer pengar på att investera
              i vindkraft och andra energislag, då byggs ju ingen ny kärnkraftsel.
            </seg>
            <seg n="bab8e660">
              Det är klart att det är det vi också vill. Vi vill ha energi
              som är säker och trygg och som har konkurrensmässiga priser, och
              det är inte svenska staten som ska bygga kärnkraftverk. Jag hoppas
              att även Ann-Kristine Johansson har fått klart för sig att det
              är företagen som står för det.
            </seg>
          </u>
          <note type="speaker" n="c4d9cd4a">
            Anf. 223 KENT PERSSON (V) replik:
          </note>
          <u who="kent_persson_d7bdf7" xml:id="i-c0748c6c8b4a1d19-1" n="1fce70f7">
            <seg n="19ccd076">
              Fru talman! Det är så typiskt när man lyssnar på företrädare
              för regeringspartierna att de talar om kärnkraften som ett bra
              klimatval, för att använda ditt ord, utan att ta hänsyn till hela
              livscykelprocessen från brytning till slutförvar. Hela denna process
              påverkar givetvis miljön. Vi har inte heller löst slutförvarsfrågan.
            </seg>
            <seg n="4a60fd4d">
              Inte med ett ord nämner Cecilie heller allt det avfall som i
              dag är ute på marknaden och som vi faktiskt inte vet var det har
              tagit vägen någonstans. Det är stölder och försummelser. Men inte
              ett ord om de risker som finns. Det finns nämligen en koppling
              mellan kärnkraft och kärnvapen. Den är väldigt uppenbar.
            </seg>
            <seg n="a2656349">
              Men det är alltid så vid alla tillfällen, att det inte nämns
              med ett enda ord. Efterfrågan och tillgång hela tiden får vi höra
              det. Givetvis är det det som sätter priset, men energi är inte
              vilken vara som helst. Energi är livsnödvändigt, och det måste
              faktiskt finnas en regeringspolitik som sätter agendan för hur
              energipolitiken ska se ut.
            </seg>
            <seg n="cde3ad26">
              Det är också på regeringen ansvar som uppgraderingar av kärnkraftverken
              ligger. Inte på någon annan. Det är regeringen som har det ansvaret.
              Ni kan fatta de besluten om det är så.
            </seg>
          </u>
          <note type="speaker" n="64ace0a3">
            Anf. 224 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_a8e41f" xml:id="i-e2f8205aa1c9bc27-3" n="ffc6b958">
            <seg n="9f87229a">
              Fru talman! När det gäller kärnkraft, uranbrytning och slutförvaring
              är det självklart så att någonstans måste bränslet komma ifrån.
              Det jag tycker att det vi kan titta på är vårt eget statligt ägda
              Vattenfall. De har väldigt tydliga regler för arbetsmiljö och
              miljökonsekvenser för de företag och länder som de köper sitt
              uran ifrån.
            </seg>
            <seg n="d5b376e4">
              Jag tycker att man kan jämföra med fairtrade, att vi som konsumenter
              också ska ställa krav på våra energibolag. De ska redovisa vilka
              miljökrav de har och hur de följer upp dem. Vi har ett ansvar
              som konsumenter att se till detta. Vi i riksdagen har ett ansvar
              att se till att Vattenfall följer sina miljökrav när det gäller
              uranbrytning.
            </seg>
            <seg n="3c38e037">
              När vi pratar om nyinvesteringar i tredje och fjärde generationens
              kärnkraft vet vi att det som i dag anses vara ett kärnkraftsavfall
              kan användas som ett kärnkraftsbränsle i de nya reaktorerna. Därför
              är det väldigt viktigt att vi när vi tar hand om dagens kärnkraftsavfall
              gör det på ett sådant sätt att vi kan kontrollera det, hämta tillbaka
              det och återanvända det. När vi återanvänder det minskar också
              andelen avfall, och därför är det väldigt bra att tekniken på
              kärnkraftsområdet nu går framåt.
            </seg>
            <seg n="53ba33fb">
              När det gäller faran för att uranet ska hamna i fel händer delar
              jag Kent Perssons oro. Därför tycker jag att det är väldigt bra
              att vi här i Sverige har bra kontroll på hur vi ska ställa högre
              krav, att vi ska veta var kärnkraftsavfallet finns och att vi
              ska vara beredda att hämta tillbaka det och återanvända det som
              nytt bränsle i våra nya kärnkraftsanläggningar, om det nu blir
              så att våra företag ser att det är ekonomiskt bärande att bygga
              nya reaktorer för att ersätta de befintliga, gamla reaktorerna.
            </seg>
          </u>
          <note type="speaker" n="c6842bf8">
            Anf. 225 KENT PERSSON (V) replik:
          </note>
          <u who="kent_persson_d7bdf7" xml:id="i-c0748c6c8b4a1d19-2" n="1fce70f7">
            <seg n="865d540f">
              Fru talman! Det är ändå så, Cecilie, att vi inte kommer åt dagens
              problem med dagens elpriser och den bristande effekt som kärnkraften
              levererar genom att säga att vi ska satsa och bygga ut kärnkraft
              som kan stå färdig om 1015 år. Ska vi leva med de här höga elpriserna
              fram till dess?
            </seg>
            <seg n="06e31319">
              Det absolut snabbaste sättet är energieffektivisering och att
              bygga ut den förnybara energin. Lös de hinder som nu vindkraftsprojektörerna
              möter när det gäller kommunala veton, uttagsbeskattning och Försvarsmakten!
              Lös dessa hinder så att vi kan skynda på den utvecklingen i stället.
              Då kan vi också komma åt en del av problematiken kring höga elpriser.
              Det här kommer vi ju att få uppleva även nästa år om inte regeringen
              agerar kraftfullt.
            </seg>
            <seg n="f097476f">
              När det gäller kärnkraften pratar Cecilie här om den tredje och
              fjärde generationens kärnkraft. Men det ligger 40 år framåt i
              tiden! Ska vi vänta till dess? Man räknar med 40 år om det nu
              över huvud taget kommer till stånd. Det finns åtminstone flera
              olika internationella välrenommerade institut som har tittat på
              kärnkraftens kostnad, och de slår fast att ingen kärnkraft kan
              byggas utan statliga subventioner. Flera finansinstitut avråder
              också sina investerare från att satsa på kärnkraften, för de får
              inte tillbaka pengarna.
            </seg>
            <seg n="f644d4ac">
              Ändå ligger ni så fast i kärnkraftsspåret och tror att ni har
              lösningen på det. Energieffektivisering och förnybar energi är
              det vi behöver om vi ska ta ansvar för kommande generationer.
              Vi ska inte lägga ett ansvar på andra att ta hand om ett avfall
              som man kommer att få leva med i kanske hundratusentals år.
            </seg>
          </u>
          <note type="speaker" n="60bc884b">
            Anf. 226 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_a8e41f" xml:id="i-e2f8205aa1c9bc27-4" n="ffc6b958">
            <seg n="5854a6f6">
              Fru talman! Beskedet vi ger är att vi måste jobba långsiktigt.
              Det här är inte ett problem som kan åtgärdas med snabba lösningar.
              Att reglera elmarknaden som någon var inne på tidigare gör inte
              att elproduktionen blir högre.
            </seg>
            <seg n="22d2f240">
              Kortsiktiga lösningar hjälper inte. Vi måste satsa på våra tre
              energiben. Vi ska satsa på vindkraften, och vi ska satsa på andra
              förnybara källor. Vi ska satsa på vattenkraften, och vi vill att
              den ska bibehålla sitt effektuttag. Vi ska också vårda den befintliga
              kärnkraften och se till att den får förutsättningar att leva kvar
              så länge som möjligt.
            </seg>
            <seg n="bfb2ea21">
              Vi måste ge långsiktiga förutsättningar, och vi måste ge tydliga
              regelverk. Vi måste utveckla elcertifikatssystemen, och vi måste
              fortsätta satsa på forskning. Vi ger besked om vilken utveckling
              vi vill se framöver.
            </seg>
            <seg n="f75e0f8e">
              Kent Persson var också inne på det här med vindkraft och det
              kommunala vetot och efterfrågar krafttag mot just det. Jag kan
              säga att Moderaterna inte är inställda på att ifrågasätta det
              kommunala självstyret. Vi var alla här i kammaren för några veckor
              sedan med och röstade om ett förstärkt kommunalt självstyre. Jag
              tycker att det är jätteviktigt att kommunerna där invånarna bor
              får möjlighet att säga vad de tycker om vindkraften.
            </seg>
            <seg n="19b94e6c">
              Kent Persson påpekar att rapporten som har lämnats till regeringen
              kommer från vår egen energimyndighet. Du sätter stor tillit till
              just Energimyndighetens värderingar. Det är för övrigt rätt intressant
              att Kent Persson i just den här frågan tycker att vi borde lyssna
              på Energimyndigheten. När det gäller V:s och MP:s förslag om vita
              certifikat som Energimyndigheten avfärdar är deras inställning
              och attityd till Energimyndigheten att de inte tror på den analysen.
            </seg>
            <seg n="a9556c5f">
              Vi lyssnar på Energimyndigheten, och vi utgår från att regeringen
              kommer att återkomma till riksdagen med ett förslag på hur vi
              kan fortsätta att bygga ut vindkraften eftersom vindkraften är
              viktig för Sverige.
            </seg>
          </u>
          <note type="speaker" n="84081303">
            Anf. 227 LISE NORDIN (MP) replik:
          </note>
          <u who="lise_nordin_7a122f" xml:id="i-eb16573ec92800b9-3" n="ebe9066c">
            <seg n="d54e8e6b">
              Fru talman! Det gläder mig stort att Cecilie Tenfjord-Toftby
              talar om hur viktigt det är att importen av uran till Sverige
              ska ställas under etiska krav. Men jag tror inte att det alltid
              är så enkelt. Förra veckan deltog ett av de stora energibolagen
              vid ett seminarium i riksdagen. Jag frågade dem vilka krav som
              ställs när de importerar uran till Sverige. Jag fick svaret från
              vd:n: Pass, jag har tyvärr ingen aning, men jag återkommer gärna
              med svaret.
            </seg>
            <seg n="73991424">
              Jag anser att det finns ett stort behov av att förtydliga att
              det ska ställas etiska krav. Står Cecilie Tenfjord-Toftby bakom
              idén om etiska krav i upphandling? Varför stöder inte regeringen
              Miljöpartiets motion där vi vill att det inom de svenska energipolitiska
              målen ska förtydligas att det ska vara låg negativ inverkan på
              hälsa och miljö även i andra länder?
            </seg>
            <seg n="695a8f79">
              På vilket sätt kommer ny kärnkraft att göra Sverige bättre rustat
              mot stigande elpriser kommande vintrar? Det byggs lite kärnkraft
              i Europa, bara i Finland och Frankrike. Exemplet i Finland visar
              att det tar oerhört lång tid att bygga kärnkraftverk, och slutnotan
              bedöms bli ungefär dubbelt så hög som beräknat.
            </seg>
            <seg n="cd0bc65b">
              I resten av världen blir det färre kärnkraftverk, och investeringarna
              görs snarare i form av förnybart. Utifrån det drar jag slutsatsen
              att det är den formen av förnybar energi som är billigast och
              som gör att ett land står bättre rustat.
            </seg>
            <seg n="eebe6cfe">
              På vilket sätt kommer ny kärnkraft att göra att just Sverige
              kommer att stå bättre rustat mot stigande elpriser?
            </seg>
          </u>
          <note type="speaker" n="aeab0bd9">
            Anf. 228 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_a8e41f" xml:id="i-e2f8205aa1c9bc27-5" n="ffc6b958">
            <seg n="90f699d3">
              Fru talman! Jag har i tidigare repliker svarat att det är fråga
              om långsiktighet. Vi måste ge klara och tydliga regler, och vi
              måste ge klara och tydliga ramar för vad vi vill. Vi ska fortsätta
              att satsa på elcertifikatssystemet. Precis som Lise Nordin påpekade
              i sitt anförande ökade faktiskt utbyggnaden av vindkraft mycket
              i Sverige, och det är glädjande. Vi vill se den utvecklingen.
            </seg>
            <seg n="206d2a5e">
              Samtidigt är det som Lise Nordin påpekar, nämligen att om kärnkraftselen
              blir så extremt mycket dyrare än till exempel vindkraft, vågkraft
              eller solceller kommer det inte att byggas någon kärnkraft. Kärnkraften
              i sig själv är inte ett överliggande mål. Målet för den här alliansregeringen
              är att säkra energiförsörjningen, se till att det blir konkurrensmässiga
              priser och se till att den energiproduktion vi faktiskt har i
              Sverige är gynnsam för klimatet.
            </seg>
            <seg n="c38d326d">
              95 procent av dagens energiproduktion har ett lågt CO2-utsläpp.
              40 procent av den el som produceras i Sverige i dag produceras
              av kärnkraften. Vi förstår alla att det kommer att ta tid att
              byta ut kärnkraftsel mot annan el. Därför öppnar vi för att om
              det skulle vara ekonomiskt gynnsamt, om kärnkraftsbolagen kan
              se att det lönar sig, ska inte vi säga att de inte får. När man
              tänker på CO2-utsläpp och klimatpåverkan är kärnkraften ett av
              de bättre energislagen. Det gäller inte bara i Sverige utan även
              globalt.
            </seg>
          </u>
          <note type="speaker" n="435457e7">
            Anf. 229 LISE NORDIN (MP) replik:
          </note>
          <u who="lise_nordin_7a122f" xml:id="i-eb16573ec92800b9-4" n="ebe9066c">
            <seg n="b04ea9ec">
              Fru talman! Sverige är redan i dag det land i hela världen som
              har allra mest kärnkraft per capita. Vi tycks inte vara skonade
              från stigande elpriser, snarare är det tvärtom. Sverige har trots
              en stor andel kärnkraft ovanligt stora problem med elleveranser
              och stigande elpriser.
            </seg>
            <seg n="390ef57b">
              Vad är det som säger att mer kärnkraft i Sverige skulle vara
              billigare än i andra länder? Är det kanske ökade statliga subventioner
              som ska göra kärnkraften billig i Sverige? Regeringen har fortfarande
              inte återkommit till riksdagen med de åtgärder som utlovades i
              somras på hur man ska hantera de statliga subventionerna. Det
              är i dag bara två veckor kvar till årsskiftet då den nya lagstiftningen
              träder i kraft.
            </seg>
          </u>
          <note type="speaker" n="7b0b2f80">
            Anf. 230 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_a8e41f" xml:id="i-e2f8205aa1c9bc27-6" n="ffc6b958">
            <seg n="f1caf4d2">
              Fru talman! Vi förutsätter att regeringen återkommer med besked
              om hur vi ska undvika statliga subventioner till kärnkraften.
              Både Lise Nordin och andra här har påpekat att ny kärnkraftsel
              kan börja byggas om ungefär tio år och kan stå klart om 1520 år.
              Jag känner mig inte omedelbart oroad över att regeringen inte
              har kommit med ett svar riktigt än, men jag förutsätter självklart
              att svaret kommer så snabbt som bara möjligt. Även vi har varit
              med om att ge regeringen uppdraget att återkomma till riksdagen
              med ett svar på hur det ska åtgärdas.
            </seg>
            <seg n="4cafe3ed">
              När det gäller Sverige och kärnkraften förstår jag att Miljöpartiet
              gärna vill avveckla kärnkraften så snabbt som möjligt. Jag ställer
              mig ändå frågande till den rödgröna oppositionens skrivelse om
              att avveckla kärnkraften med hänsyn till full sysselsättning och
              välfärd och i den takt kärnkraftselen kan ersättas med ny el.
            </seg>
            <seg n="80e7538c">
              De rödgröna har i dag ingen kontroll över hur länge våra befintliga
              kärnkraftsreaktorer ska fortsätta att fungera. Ni kan inte heller
              se in i framtiden i fråga om när det finns tillräckligt ny grön
              el för att ersätta 40 procent av elproduktionen i Sverige. Jag
              saknar i dagens debatt tydliga besked från De rödgröna om vad
              ni kommer att göra den dag vi måste stänga av våra befintliga
              kärnkraftsreaktorer, den dag våra industrier inom metall, skog
              och papper står där och saknar energi. Jag hade önskat att få
              tydligare besked från De rödgröna, men vi får kanske vänta ett
              tag till eller så kommer det fram i senare repliker.
            </seg>
          </u>
          <note type="speaker" n="2a7100f7">
            Anf. 231 ERIK A ERIKSSON (C):
          </note>
          <u who="unknown" xml:id="i-b4b2dcfda516b002-0" n="e745b1ec">
            <seg n="b4303ddf">
              Fru talman! Vi ska debattera energi. Vi får se om det blir någon
              spänning i energidebatten. Det är kanske någon som slår en volt
              efteråt. Vi får se.
            </seg>
            <seg n="b1fd13d6">
              Dagens debatt rör ett område som är en av vår tids största utmaningar,
              inte minst med anledning av frånvaron av ett genombrott i de internationella
              klimatförhandlingarna i Cancún i förra veckan. Sedan gör sig kylan
              gällande, och det blir tydligt för var och en hur viktigt det
              är med tillgång till säker el och energi, både el och värme, för
              såväl hemmen som industrin.
            </seg>
            <seg n="9e1ab008">
              Tyvärr har vi de senaste åren sett att det stora behovet av el
              från vattenkraft och kärnkraft gjort systemet känsligt för störningar.
              Framför allt har det handlat om kärnkraftverk som står stilla
              och vattenmagasin som inte fylls, samtidigt som vi har haft perioder
              av stor efterfrågan på el. Det här driver upp elpriserna och ökar
              energikostnaderna.
            </seg>
            <seg n="1f17bda7">
              Jag tvekar inte att säga att vi inom energi- och klimatpolitiken
              har en mandatperiod bakom oss med historiska beslut som skapar
              förutsättningar för den kursändring som nu är en realitet. Alliansens
              politik har skapat efterfrågan på hållbara produkter och tjänster
              i Sverige och i hela Europa. Lokala företag i både Vindeln och
              Helsingfors har fått nya möjligheter att utveckla sitt entreprenörskap
              på nya och stora marknader. Hållbar utveckling och konkurrenskraft
              har fått förutsättningar att gå hand i hand. Sveriges satsning
              på klimatanpassning genom att ställa om energisystemet, energieffektivisera
              och att satsa på miljöteknik är helt rätt för både klimatet och
              den svenska konkurrenskraften.
            </seg>
            <seg n="a0c8d047">
              Genom att Sverige agerar redan nu lägger vi grunden för att stå
              starka på en växande global miljöteknikmarknad, och vi slipper
              tvingas till en kostsam omställning i ett senare skede. Sverige
              har visat en möjlighet att förena ökad bnp och påtagligt minskade
              koldioxidutsläpp.
            </seg>
            <seg n="c40a2b8d">
              Det svenska exemplet på en sådan utveckling är något som har
              väckt intresse världen över. Under perioden 20002009 har den totala
              energiförbrukningen i landet minskat med 3 procent och bnp har
              ökat med 16 procent.
            </seg>
            <seg n="e89196c5">
              Sverige må vara ett litet land, men inom miljöteknikområdet är
              vi, och ska vara, en nyckelspelare globalt. Regeringen har tecknat
              samarbetsavtal inom energi- och miljöområdet under de senaste
              åren med ett flertal länder USA, Brasilien, Indien, Ryssland och
              inte minst med Kina med den fenomenala ekonomiska utveckling som
              pågår där.
            </seg>
            <seg n="d08c39d5">
              Samtidigt som den snabba ekonomiska utvecklingen i Kina har lett
              till svåra miljöproblem finns också i Kina en allt större medvetenhet
              om de allvarliga miljöproblemen. Intresset för ny miljö- och energiteknik
              ökar snabbt. Här finns möjlighet till samarbete.
            </seg>
            <seg n="25d2cdc6">
              Exporten av svensk miljöteknik anpassad till Kinas behov har
              utvecklats mycket positivt de senaste åren. Det handlar inte bara
              om att Sverige hjälper Kina utan det är ett samarbete. Det är
              mycket positivt.
            </seg>
            <seg n="56f73b82">
              Fru talman! Jag vill poängtera att Sverige här ligger i framkant
              internationellt sett. Vi har en historisk energiöverenskommelse
              som för första gången gör att vi har möjligheter att förändra
              vårt energisystem till något som är mer klimatsmart och mer anpassat
              för framtiden.
            </seg>
            <seg n="ed2594de">
              Jag vill nämna några ord om förnybar energiproduktion.
            </seg>
            <seg n="0fb2f4a8">
              Fru talman! Att öka andelen förnybar energi är nyckeln till att
              nå framgång i klimatfrågan. På det nationella planet innebär alliansregeringens
              energiuppgörelse under förra mandatperioden att vi bröt årtionden
              av politiska låsningar i energifrågan. En central del i överenskommelsen
              är att vi nu bygger ut den förnybara energin som ett tredje ben
              i svensk energiförsörjning. Det gör att vi successivt minskar
              beroendet av vattenkraft och kärnkraft, samtidigt som vi ökar
              försörjningsfriheten och får in fler aktörer på marknaden.
            </seg>
            <seg n="d1d6d60d">
              Vi bör använda klimatkrisen som en drivkraft för ekonomisk tillväxt
              och affärsutveckling att sträva mot en ekoeffektiv ekonomi. Nu
              är det dags att investera i grön teknik och nya lösningar. För
              att uppnå detta är energi ett viktigt område att arbeta med. Energieffektivitet
              liksom förnybar energi kommer inte bara att sänka våra utsläpp
              och kostnader utan även möjliggöra nya affärsmöjligheter, arbetstillfällen
              och ekonomisk tillväxt.
            </seg>
            <seg n="55ce47f2">
              Ekoeffektiv ekonomi kommer att skapa mer rikedom, samtidigt som
              mindre naturresurser används och förbrukas, vilket har en mindre
              negativ påverkan på miljön.
            </seg>
            <seg n="80c295fa">
              Svenska företag erbjuder ett brett spektrum av kunnande, erfarenhet
              och produkter inom olika områden av miljöteknik, från avloppsrening,
              hantering av avfall och transport till biobränsle, konsulttjänster
              och hållbar stad-byggnad. Det finns oanad potential inom förnybar
              elproduktion, biodrivmedel, energieffektiva hushållsapparater,
              byggnader och smarta städer, teknik för energidistribution samt
              transporter.
            </seg>
            <seg n="2e53a4d4">
              Sveriges elproduktion är i stort sett koldioxidneutral men bygger
              i huvudsak bara på vattenkraft och kärnkraft. Ett högt prioriterat
              mål för regeringen har därför varit att utveckla ett tredje ben
              i elproduktionen. Centerpartiet är övertygat om att både vindkraft
              och bioenergi har förutsättningar att ge miljövänlig och lönsam
              el och stärka vår ekonomi. Det är viktigt. Bara produktionen av
              förnybar el från vindkraft har mer än fördubblats de senaste tre
              åren. Det vill jag gärna säga som ett svar på tidigare inlägg
              här. Därtill är energieffektivisering ett centralt område i omställningen
              av energisystemet.
            </seg>
            <seg n="90b6beda">
              Jag tror att den förnybara energisektorn kommer att vara en stark
              motor för den ekonomiska utvecklingen i framtiden. Åtgärderna
              måste också vara kostnadseffektiva så att många länder och företag,
              organisationer och enskilda människor snabbt kan dra åt samma
              håll till så lågt pris som möjligt. Först då kan hela världen
              samla sig och vara medspelare i den våg av insatser som ska minska
              klimatförändringarna och skapa en hållbar utveckling.
            </seg>
            <seg n="0b05bcb6">
              Den tekniska utvecklingen inom vindkraftsområdet har varit explosionsartad.
              För 20 år sedan tillverkades vindkraftverk i Sverige med en effekt
              på några 100 kilowatt medan man i dag bygger verk på fem megawatt.
              För en månad sedan slogs svenskt vindkraftsrekord: tre terawattimmar
              på ett år. Det motsvarar 1,2 miljoner hushålls elanvändning baserat
              på en normal genomsnittlig elkonsumtion. Hittills har utbyggnaden
              skett mest i inlandet eller i kustnära områden. Men även havsbaserade
              anläggningar finns i åtanke.
            </seg>
            <seg n="55d6dfb5">
              Fru talman! Oppositionen har en gemensam reservation om att snabba
              på utbyggnaden av den förnybara energin, och de satsar i sitt
              förslag 100 miljoner mer än alliansregeringen. Vi hörde Johansson
              prata om det tidigare.
            </seg>
            <seg n="6d4febdd">
              Alliansregeringens mål om 50 procent innebär inte något tak för
              utbyggnaden. Vidare har Energimyndigheten fått i uppdrag att ta
              fram ett underlag för den handlingsplan som Sverige ska anta senast
              nästa sommar. Regeringens vision om en fossilt oberoende fordonsflotta
              är dessutom betydligt mer ambitiös än oppositionens förslag. Vi
              har här sett en stor förändring med det ökade antalet miljöbilar.
            </seg>
            <seg n="b63107b6">
              Alliansregeringens politik ger en tydlig inriktning, och stabila
              villkor skapar grund för investeringar, nya jobb och utveckling.
              Jag vill gärna säga att flertalet fackförbund har tackat för den
              energiuppgörelse som tecknades för några år sedan.
            </seg>
            <seg n="5e6cbb7b">
              Elbranschen står för sammanlagt 300 miljarder de senaste tio
              åren, där två tredjedelar avser produktion och en tredjedel nätöverföring.
              Energibranschen har stått stark under krisåren, vilket också har
              varit positivt.
            </seg>
            <seg n="0fd6dd28">
              Det finns en skrivning om energiforskning där Sverigedemokraterna
              anser att de statliga investeringarna i energiforskning bör öka
              med 150 miljoner kronor och kommersialisering av ny energiteknik
              understödjas.
            </seg>
            <seg n="2ef385a5">
              Sverige är i dag ledande på miljöteknik och ser klimatfrågan
              som en hävstång för tillväxt, inte ett hinder. Vi är också ledande
              när det gäller att bygga upp hela samhällssystem som är klimatsmarta.
              Genom att fortsätta att ligga i framkant kan vi skapa nya jobb
              och nya företag.
            </seg>
            <seg n="d0d74116">
              Energiomställningen innebär tveklöst höga ambitioner. Detta konkretiseras
              genom en kontinuerlig satsning på energiforskning som har ökat
              med över 60 procent, från 815 miljoner i förra regeringens sista
              budget till över 1 300 miljoner år 2010.
            </seg>
            <seg n="02c72f42">
              Vi har satt fokus på kommersialisering av ny teknik och nya tjänster.
              Här finns mycket pengar att tjäna för företag och även för det
              öppna samhället.
            </seg>
            <seg n="dc8b7711">
              Regeringen har satsat 875 miljoner mellan 2009 och 2011 på demonstration
              av ny energiteknik.
            </seg>
            <seg n="94ffa122">
              Siffrorna talar för sig själva. Detta är positivt.
            </seg>
            <seg n="ef3d79c3">
              Miljöpartiet lyfter fram behovet av ett tydliggörande av energipolitikens
              mål när det gäller de globala konsekvenserna av svensk energipolitik
              och de energipolitiska beslut som fattas.
            </seg>
            <seg n="385e3e2d">
              Jag vill bara nämna de bilaterala samarbeten som finns redan
              i dag, inte minst med Sydafrika, vilket jag tycker är särskilt
              glädjande. Det är ett land som Sverige har stöttat under apartheidtiden,
              och vi skriver nu samarbetsavtal som är mycket positiva och som
              handlar om att ställa om från smutsig elproduktion till någonting
              mycket bättre. Jag är mycket glad över den satsning som Sverige
              gör och det initiativ som ministern har tagit på området.
            </seg>
            <seg n="4b377b47">
              Fru talman! Centerpartiet och Alliansen tar ansvar. Det är detta
              det handlar om när det kommer till de här frågorna. De är viktiga.
              Vi måste ta ansvar för kommande generationer. Det är lätt att
              peka ut de fel som har begåtts av min föräldrageneration och de
              tidigare generationerna, men av det kan vi bara lära. Det är positivt.
              Vi kan fatta kloka beslut, se framåt och se till att inte bygga
              fast oss i strukturer utifrån de misstag man har begått tidigare.
            </seg>
          </u>
          <note type="speaker" n="cfaeac6e">
            Anf. 232 KENT PERSSON (V) replik:
          </note>
          <u who="kent_persson_d7bdf7" xml:id="i-c0748c6c8b4a1d19-3" n="1fce70f7">
            <seg n="abe269fb">
              Fru talman! Genombrott i Cancún, sade Erik A Eriksson. Det var
              väl snarare så att vi slapp se ett sjunkande skepp nu är det åtminstone
              på rätt köl. Men det var knappast något genombrott. Det återstår
              väldigt mycket och många förhandlingar om vi ska komma fram. Tyvärr
              har vi inte lyckats nu heller, men vi slapp åtminstone det fiasko
              som vi hade i Köpenhamn.
            </seg>
            <seg n="454a4c28">
              Jag har en fundering. I våras lade vi fram ett förslag från De
              rödgröna om att snabbutreda frågan om effekter av uttagsbeskattningen.
              Till svar fick vi då av vår energiminister att det är att dra
              frågan i långbänk. Vad händer nu i den frågan? Jag ställer frågan
              till Centerpartiet: Lyckas ni övertyga era borgerliga kamrater
              i regeringen om att se över effekterna av uttagsbeskattningen?
              Eller ska vi konstatera att det här blir ett misslyckande från
              Centerpartiets sida?
            </seg>
          </u>
          <note type="speaker" n="5ef377b2">
            Anf. 233 ERIK A ERIKSSON (C) replik:
          </note>
          <u who="unknown" xml:id="i-b4b2dcfda516b002-1" n="e745b1ec">
            <seg n="15f9e7f0">
              Fru talman! För att gå tillbaka till mitt manus handlade det
              om bristen på framgångar i Cancún. Jag pratade kanske lite för
              fort. Det är naturligtvis brist på framgångar. Vi hade ju önskat
              oss mycket mer. Det var så i Köpenhamn också. Ständigt möts vi
              av dessa motgångar. Samtidigt är det endast på internationell
              väg vi kan nå framgång för att möta klimatutmaningarna. Vi hade
              naturligtvis önskat att man hade kommit mycket längre. Nu finns
              det ändå en överenskommelse som man kan bygga vidare på. Det var
              alltså bristen på framgång som jag syftade på.
            </seg>
            <seg n="a0baa0ad">
              Sedan var det frågan om uttagsbeskattningen vad gäller vindkraften.
              Här finns det väl en önskan om att vi hade ett skatteverk där
              de inte är så rigida och inte ser på den här formen av företagande
              på det sätt som man har gjort. Jag kan bara kort konstatera, utan
              att gå på djupet, att synen på ekonomiska föreningar inte är vad
              den borde vara. Jag kan tycka att det är en ganska tråkig fråga
              i någon mening.
            </seg>
            <seg n="f44e1b24">
              Misslyckades Centerpartiet? Vindkraften ökar dramatiskt, som
              jag sade i mitt anförande, och det gör den trots den eventuella
              försämringen för vindkraftskooperativen. Vi kunde väl önska oss
              att det var ännu mer skattelättnader. Jag kan säga att jag personligen
              är för skattesänkningar, men inte i alla lägen och inte hur mycket
              som helst. Jag tycker att det är klädsamt om man kan få ned skatten,
              särskilt när det handlar om initiativ från privatpersoner. Men
              man kan också tänka sig att privatpersoner på sikt kommer att
              få sänkt skatt om de satsar sitt eget kapital på förnybar energi
              i andra former. Det är jag inte alls negativ till.
            </seg>
          </u>
          <note type="speaker" n="92ab221e">
            Anf. 234 KENT PERSSON (V) replik:
          </note>
          <u who="kent_persson_d7bdf7" xml:id="i-c0748c6c8b4a1d19-4" n="1fce70f7">
            <seg n="ac45f2b3">
              Fru talman! Hur ska jag tolka svaret? Jag förstår det inte riktigt.
              Du kanske kan bli lite tydligare, Erik A Eriksson.
            </seg>
            <seg n="1dfcb767">
              Har ni övergett frågan om effekterna av uttagsbeskattningen?
              Eller kommer ni att driva den frågan vidare inom regeringen för
              att hitta lösningar på den? Jag pratar om effekterna av den, inte
              att det ska vara skattebefriat. Det är en väsentlig skillnad.
            </seg>
          </u>
          <note type="speaker" n="76e0c519">
            Anf. 235 ERIK A ERIKSSON (C) replik:
          </note>
          <u who="unknown" xml:id="i-b4b2dcfda516b002-2" n="e745b1ec">
            <seg n="9561c3ad">
              Fru talman! Det är ju så med partipolitik och överenskommelser
              att man inte ger upp frågor. Även om man ingår överenskommelser
              handlar det om att driva idédebatten framåt. Det är våra uppgifter
              inom respektive parti. Frågan har man inte gett upp. Men samtidigt
              gäller det att vara tydlig med att det inte får stå stilla. Hur
              beskattningen ska vara framdeles vill jag återkomma till i debatten.
              Om det var rätt nivå i början eller inte tänker jag inte uttala
              mig om just nu.
            </seg>
            <seg n="4ece8961">
              Jag förstår också att Vänsterpartiet har det lite lättare i opposition
              i det här läget, som kan säga att ni självklart skulle förändra
              det. Jag tror att det handlar om att visa att man kan ta ett ansvar.
              Även om man äger via kooperativ eller genom aktiebolag gäller
              det att man ska kunna ta ett ansvar och också betala en uttagsskatt.
              Där tror jag inte att det finns någon oenighet.
            </seg>
          </u>
          <note type="speaker" n="b7984a23">
            Anf. 236 ANN-KRISTINE JOHANSSON (S) replik:
          </note>
          <u who="ann-kristine_johansson_62b732" xml:id="i-9bda8c94bc1c48b6-3" n="14ebdd13">
            <seg n="d4672092">
              Fru talman! Jag har några frågor till Erik A Eriksson. Det är
              förresten spännande att vi har träffats i miljö- och jordbruksutskottet
              i många år och nu träffas här i näringsutskottet och kommer från
              Värmland.
            </seg>
            <seg n="deea1ed3">
              Jag vill fråga Erik A Eriksson: Vad säger du när du träffar Rottneros
              bruk, Gruvöns bruk och Skoghalls bruk? Vi har många elintensiva
              företag i Värmland, och det handlar om många arbetstillfällen.
              Vad säger du till dem när de är så oroliga för utvecklingen av
              elpriset? Står du bakom Maud Olofsson, som säger att det inte
              behövs några åtgärder för att säkra tillgången till el till konkurrenskraftiga
              priser? Vad säger du till oroliga villaägare och lägenhetsinnehavare?
            </seg>
            <seg n="c8a20d9b">
              När jag hör Erik A Eriksson prata undrar jag: Vem ska man tror
              på när det gäller kärnkraften och förnybar energi? Vill Centern
              och Erik A Eriksson ha mer kärnkraft? Kommer det att byggas flera
              reaktorer, och vilka priser kommer det att bli?
            </seg>
            <seg n="3c0a7433">
              Vi är överens om behovet av storsatsning på förnybar energi.
              Men när ni har öppnat upp för att det ska byggas nya reaktorer
              är jag orolig för att kraften går dit i stället för att kraften,
              forskningen och utvecklingen satsas på det vi är överens om, behovet
              av förnybar energi. Ni plockar bort stödformer för förnybar energi.
              Ni vill inte ha något mål för solenergi. Varför då? Varför inte
              satsa framåt? Vi har ju mål när det gäller vindkraften.
            </seg>
            <seg n="5e868e4d">
              För att fortsätta med det som Kent Persson tog upp om vindkraftskooperativ.
              Där är vi också överens, du och jag. Det är lokalt engagemang
              vindkraftskooperativ. Se då till att uttagsbeskattningen av vindkraft
              förändras!
            </seg>
          </u>
          <note type="speaker" n="86297a1b">
            Anf. 237 ERIK A ERIKSSON (C) replik:
          </note>
          <u who="unknown" xml:id="i-b4b2dcfda516b002-3" n="e745b1ec">
            <seg n="e05694eb">
              Fru talman! Det var flera frågor. Men jag är glad att Ann-Kristine
              Johansson ger mig möjlighet att svara i en replik.
            </seg>
            <seg n="771e9927">
              Det handlar egentligen om synen på företagande. Våra partier
              har inte exakt samma syn, även om det finns likheter. Vi menar
              att marknaden ska styra. Vi tror på marknaden. Vi tycker att det
              är viktigt. Marknaden kan i det här fallet vara en lokal elproducent
              som driver ett vattenkraftverk i mycket liten skala och säljer
              el till sin granne eller förbrukar elen själv.
            </seg>
            <seg n="b2ffce97">
              Vi menar att marknaden ska sätta priserna.
            </seg>
            <seg n="624aea48">
              Vad jag säger till Rottneros, Gruvön och kompani vet du mycket
              väl, Ann-Kristine, för vi träffade dem ju tidigare i höst. Då
              handlade det inte om elen, mina vänner, utan då handlade det om
              råvaran, veden, som var för dyr. Det var konkurrens om veden.
              Jag tror att samtliga här inne pratar väl om biobränsle och vill
              bygga ut det. Då får jag som svar säga: Det är likadant här: marknaden
              avgör den som betalar för veden får veden. Detsamma gäller egentligen
              elen.
            </seg>
            <seg n="d287d1ff">
              Det är inte alldeles enkelt. När man tecknar avtal om el som
              sträcker sig över ett par år och för två år sedan betalade för
              den el som man förbrukar i dag, då är det egentligen inte det
              elpris vi ser i dag som är bekymret, fast det likväl kan vara
              ett bekymmer.
            </seg>
            <seg n="1b5572d9">
              Den fråga om hushållen som Ann-Kristine ställde tar jag på större
              allvar. Det tycker jag är allvarligare. Det kan handla om en stor
              del av ett hushålls ekonomi.
            </seg>
            <seg n="c2b915ce">
              Jag har träffat fattigpensionärer jag måste säga, fru talman,
              att jag skäms över att det fortfarande finns ett sådant begrepp
              i Sverige som i början av året hade en elräkning som i stort sett
              översteg pensionen. Det är inte rättfärdigt! Vi har justerat upp
              pensionerna något, och jobbskatteavdraget gör att människor har
              större möjlighet att klara av sina ökade kostnader, som ibland
              handlar om elkostnader och ibland handlar om andra kostnader.
            </seg>
            <seg n="d8dbc43f">
              Marknaden måste få fungera. Det vore intressant att veta vad
              Socialdemokraterna tycker om det.
            </seg>
          </u>
          <note type="speaker" n="f9c36c87">
            Anf. 238 ANN-KRISTINE JOHANSSON (S) replik:
          </note>
          <u who="ann-kristine_johansson_62b732" xml:id="i-9bda8c94bc1c48b6-4" n="14ebdd13">
            <seg n="b589f1fd">
              Fru talman! Erik A Eriksson konstaterar att det är flera frågor.
              Ja, det är många frågor som jag skulle vilja ställa till Erik
              A Eriksson, men vi får väl möjlighet att mötas i flera diskussioner.
            </seg>
            <seg n="ed97d9a5">
              Han pratade om skillnad i synen på företagande. Gäller det skillnader
              inom Centern eller mellan Centern och Socialdemokraterna? Jag
              tror inte att det är så stor skillnaden.
            </seg>
            <seg n="2d6370d2">
              Marknaden ska styra, säger Erik A Eriksson. Ja, är du nöjd med
              utvecklingen av elmarknaden i dag, och hur ser du på en internationellt
              sammankopplad elmarknad? Tror du att det kommer att bli billigare
              elpriser framöver, eller kommer vi att se de här dyra elpriserna
              även i framtiden? De kommer att drabba de hushåll som Erik A Eriksson
              nämnde.
            </seg>
            <seg n="de46f5ed">
              Det finns många i Sverige som har väldigt dåligt med pengar i
              dag och som är otroligt oroliga för den kommande elräkningen och
              inte har pengar för att betala. Vad säger du till dem? Säger du
              att vi framöver kommer att få se lägre elpriser eller sådana här
              elpriser, eftersom det är marknaden som ska styra mer framöver?
            </seg>
            <seg n="ae8cbb5b">
              Jag tror att vi är överens om att vi måste ha en fungerande elmarknad,
              men då är frågan vilken nivå på elpriset det kommer att bli framöver.
              Kommer det att bli billigare när det byggs kärnkraft? Cecilie
              rättade mig förut det är inte staten utan olika företag som ska
              bygga kärnkraft. Då är det intressant om Vattenfall ska vara med
              och bygga kärnkraft, men det är ju en annan fråga. Det är marknaden
              jag vill ha reda på lite om.
            </seg>
          </u>
          <note type="speaker" n="30dbd0e9">
            Anf. 239 ERIK A ERIKSSON (C) replik:
          </note>
          <u who="unknown" xml:id="i-b4b2dcfda516b002-4" n="e745b1ec">
            <seg n="57060925">
              Fru talman! När vi pratar om marknadskrafter: nordisk elmarknad
              är ju en marknad. Vi önskar att den var större, att det var en
              europeisk elmarknad. Ett flertal uttalanden gör gällande att vi
              skulle få ett lägre elpris då, men det är hypotetiska frågor.
            </seg>
            <seg n="58f42c41">
              Vilket elpris vi har om ett eller två år har vi ingen aning om.
              Det är en hypotetisk fråga. Jag kan inte ge dig något svar på
              det, och det tror jag ingen annan här inne kan. Däremot vet vi
              att vi har haft år med välfyllda vattenmagasin Höljesdammen har
              varit välfylld. Vi har också haft tider då kärnkraft har kunnat
              stå still utan att det har varit något större problem vi har kunnat
              köpa norsk vattenkraft till en ganska bra penning. De åren har
              vi bakom oss. Men vi kan ha dem framför oss också.
            </seg>
            <seg n="07923fcb">
              Det är det fina med en marknad som ibland är till fördel för
              konsumenten, köparen, och ibland tyvärr är till nackdel. Men med
              ett större underlag för att stärka hushållskassan genom jobbskatteavdrag
              och andra skattesänkningar ska den enskilde konsumenten kunna
              gå starkare genom en tuff vinter med högt elpris. Det är jag alldeles
              bestämd om.
            </seg>
          </u>
          <note type="speaker" n="b6197b82">
            Anf. 240 LISE NORDIN (MP) replik:
          </note>
          <u who="lise_nordin_7a122f" xml:id="i-eb16573ec92800b9-5" n="ebe9066c">
            <seg n="0229c38a">
              Fru talman! Återkommande i regeringens miljöpolitik är att man
              inte vill välja bort man vill ha allt. Så verkar det vara också
              i energipolitiken man vill ha tre ben. Det är förstås lättare
              när man ska kompromissa med sina kolleger från andra partier.
            </seg>
            <seg n="cc6133fb">
              Men genom att satsa på kärnkraft låser man per automatik upp
              resurser som annars hade kunnat satsa på förnybar energi. Därför
              ser jag och Miljöpartiet att det finns ett behov av att göra ett
              val. Det går kanske inte att både satsa på ny kärnkraft och tro
              att det finns lika mycket resurser för att bygga förnybar energi.
            </seg>
            <seg n="407fb4f4">
              Precis som Erik A Eriksson säger byggs vindkraften ut snabbt
              i Sverige. Men vindkraften växer ännu snabbare i resten av världen.
              Jag tror alltså att det finns stor potential och stora möjligheter
              om det finns resurser.
            </seg>
            <seg n="68fda4c9">
              Som har framgått av debatten tidigare är det osäkert om och i
              så fall när det ska byggas en ny kärnkraftsreaktor i Sverige.
              Den osäkerheten drabbar förstås också de företag som vill bygga
              förnybar energi. De vet kanske inte vilken efterfrågan och vilket
              utbud som finns på marknaden.
            </seg>
            <seg n="5637666d">
              Min fråga är hur Erik A Eriksson ser på situationen att man skulle
              låsa upp resurser i att bygga ny kärnkraft som annars skulle kunna
              satsas på förnybar energi.
            </seg>
          </u>
          <note type="speaker" n="29e7c768">
            Anf. 241 ERIK A ERIKSSON (C) replik:
          </note>
          <u who="unknown" xml:id="i-b4b2dcfda516b002-5" n="e745b1ec">
            <seg n="4c2f6b2b">
              Fru talman! När en tidigare ledamot i kammaren för Miljöpartiet
              fick en direkt fråga om skillnaden mellan Centerpartiet och Miljöpartiet
              svarade hon: Vi kompromissar inte.
            </seg>
            <seg n="2d2d5fa2">
              Jag har spelat ishockey och fotboll i min ungdom. Jag var väldigt
              dålig, men jag tyckte att det var roligt. Där kompromissar man
              inte, utan där spelar man tills ett lag vinner, fast det möjligen
              kan bli oavgjort, men som regel blir det avgjort.
            </seg>
            <seg n="d1fd84a7">
              I politiken måste man kompromissa ibland. Det måste man lära
              sig. Jag tyckte den gången inte om Miljöpartiets svar, och jag
              hoppas att det finns ett annat anslag framdeles, för annars kommer
              vi att binda fast oss i storskaliga strukturer. Om vi som kanske
              har andra lösningar ställer oss vid sidan om och säger Vi kompromissar
              inte, då kommer vi aldrig framåt.
            </seg>
            <seg n="c15250c7">
              Man kan fundera mycket över energiuppgörelsen. Men jag delar
              verkligen inte den bild som Lise Nordin ger av att det skulle
              låsa fast resurser, utan det är precis tvärtom. 25 terawattimmar
              till förnybar energi riksdagens kammare har aldrig fattat ett
              beslut som har gett så mycket satsningar på förnybar energi som
              nu! Det är historiskt!
            </seg>
            <seg n="2b16f40a">
              Det har inte funnits något liknande tidigare, aldrig någonsin.
              För varje kilowatt som lamporna är på här går det drygt 5 öre
              till förnybar energi, som har gett möjlighet för vindkraften att
              fördubbla sig på bara några år. Därför menar jag att det är precis
              tvärtom.
            </seg>
            <seg n="119782cd">
              Jag vet inte, men jag tror att det kan vara så att vi har olika
              syn på hur man ska lösa detta. Jag hoppas att det finns en öppning,
              fru talman, och att Miljöpartiet kan närma sig och någon gång
              kanske faktiskt kompromissa, även i de här frågorna, även om jag
              inser att er utgångspunkt är att man inte är för kärnkraft. Jag
              har mycket stor respekt och förståelse för det.
            </seg>
            <seg n="8a1ad80c">
              Jag skulle önska att man även kunde se nyttan av att satsningen
              på det förnybara kommer nu, tack vare att man hittar en kompromiss
              som dessutom ger kärnkraften både rätten och möjligheten att stå
              på egna ben, med eget ansvar.
            </seg>
          </u>
          <note type="speaker" n="f34fc675">
            Anf. 242 LISE NORDIN (MP) replik:
          </note>
          <u who="lise_nordin_7a122f" xml:id="i-eb16573ec92800b9-6" n="ebe9066c">
            <seg n="af911045">
              Fru talman! Kompromisser kan absolut vara nödvändiga, men jag
              tänker att det förutsätter att utvecklingen åtminstone går åt
              rätt håll, åt det håll man vill gå. Ny kärnkraft är kanske ingenting
              som vare sig ditt eller mitt parti tycker är önskvärt. Där frågar
              jag mig om den kompromiss som alliansregeringen har gjort har
              gynnat intresset att bygga ut förnybar energi.
            </seg>
            <seg n="56cdf525">
              Jag skulle vilja nämna ett konkret exempel på hur det skulle
              kunna bli en konflikt i fråga om resurser mellan att bygga ny
              kärnkraft och förnybart. Vårt statliga bolag Vattenfall har nyligen
              uttryckt intresse för att eventuellt bygga två stycken nya kärnkraftsreaktorer.
              Det tar då resurser från det statliga bolaget som vi i stället
              skulle kunna satsa på förnybar energi, vilket jag och Miljöpartiet
              hade tyckt varit en mycket mer positiv utveckling.
            </seg>
          </u>
          <note type="speaker" n="bec3c8f5">
            Anf. 243 ERIK A ERIKSSON (C) replik:
          </note>
          <u who="unknown" xml:id="i-b4b2dcfda516b002-6" n="e745b1ec">
            <seg n="8d8f8e76">
              Fru talman! Jag och andra ledamöter har besökt Lillgrund som
              är en vindkraftspark som Vattenfall driver i södra Sverige. Jag
              menar att det med de nya ägardirektiven, som Vattenfall har fått,
              finns stora möjligheter att vi ser ett bolag som är styrt på ett
              annat sätt än det har varit historiskt. Det är önskvärt, och det
              är också positivt med de nya ägardirektiven.
            </seg>
            <seg n="9e95991c">
              Det är hypotetiskt hur det kommer att bli framöver. Det vet vi
              inte exakt. Men när det gäller satsningen på kärnkraft har vi
              hittills inte sett någon som lagt fram något förslag om att vilja
              bygga. Vi har inte sett någon intressent. Om det hade funnits
              köpstarka eller investeringsstarka som hade velat satsa på kärnkraft
              hade de väl, samma dag som vi hade fattat det beslutet, visat
              tydligt i offentlighetens ljus att de var beredda att satsa på
              kärnkraft.
            </seg>
            <seg n="4e8ba0df">
              Jag tror inte att chansen eller sannolikheten eller risken beroende
              på var man befinner sig politiskt är särskilt stor att vi kommer
              att se en stor satsning i Sverige.
            </seg>
            <seg n="96eb9764">
              Finlands sak är vår sak. Men det var inte det när det var kallt
              för några år sedan. Därför bygger Finland kärnkraftverk. Jag kan
              förstå det utifrån, fru talman, ett annat läge, ett säkerhetspolitiskt
              läge, och en resurssituation där man inte fick den stöttning man
              skulle ha fått den gången. Vi har alltid fått den norska vattenkraften.
            </seg>
            <seg n="05dd8a70">
              Jag tackar för repliken. Jag förstår också frågan. I och med,
              som sagt var, de nya ägardirektiven, de ekonomiska incitamenten
              och elcertifikaten tror jag inte att det kommer att bli så som
              du säger i din fråga, Lise Nordin. Jag tror inte att det kommer
              att bli så, och det hoppas jag inte.
            </seg>
            <seg n="0f72d05c">
              God jul på dig!
            </seg>
          </u>
          <note type="speaker" n="81a95cf2">
            Anf. 244 MATS ODELL (KD):
          </note>
          <u who="mats_odell_8b8cfa" xml:id="i-2b1ea12bce31df09-0" n="17b411ca">
            <seg n="41c58cbd">
              Fru talman! Mina allianskolleger har brett redogjort för regeringens
              och Alliansens energipolitik. Jag tänkte ägna mig åt kärnkraften.
            </seg>
            <seg n="a929715b">
              Det är ingen tillfällighet. Kärnkraften har präglat, polariserat
              och förgiftat, skulle kanske en del till och med säga, svensk
              inrikespolitik i snart 40 år. Regeringar har spruckit på denna
              fråga.
            </seg>
            <seg n="cbcf5772">
              Jag själv är ett ganska intressant exempel. Jag var ordförande
              för Folkkampanjen mot atomkraft. Jag var vice ordförande i linje
              3 inför folkomröstningen 1980. Jag och många med mig trodde att
              kärnkraften var vår tids stora problem, det stora hotet. Det gällde
              alltifrån uranbrytningen och hela bränslekedjan till reaktordriften.
              Det är inte bara jag, utan en mycket stor del av svenska folket
              som har insett att det nog inte riktigt är så.
            </seg>
            <seg n="4bedf6f8">
              Klimatfrågan, den globala uppvärmningen och alla de utmaningar
              som vi ser i samband med detta, har för många och för mig blivit
              en viktigare och större fråga att arbeta med. Därför är jag väldigt
              glad för den energiöverenskommelse som Allians för Sverige gjorde
              den 5 februari 2009 som bygger på tre väldigt viktiga fundament.
              Det handlar nämligen om ekologisk hållbarhet, konkurrenskraft
              och försörjningstrygghet.
            </seg>
            <seg n="8600dd18">
              I dag vet vi att välfärden i vårt land ytterst vilar på förädlingen
              av våra viktiga råvaror, skogen och malmen. Det handlar om vidareförädlingen,
              tjänstesektorerna, som har vuxit upp runt den här industrin, och
              nya innovativa verksamheter som egentligen bygger på att det är
              dessa råvaror som vi förmedlar. Och det har inte skett genom en
              låglönepolitik där vi konkurrerar med låglöneländer, utan det
              har skett genom konkurrenskraftiga priser på bland annat elektricitet.
            </seg>
            <seg n="06aeebd1">
              Vi lever nu i en globalisering som innehåller väldigt stora utmaningar
              för vår överlevnad. Det handlar om globaliseringen och den demografiska
              utmaningen. Därför är det nu helt centralt att vi också får en
              bred uppgörelse runt energipolitiken. Vi har det runt pensionsfrågan
              flera talare var inne på det i debatten före den här energidebatten.
              Där har vi en bred blocköverskridande överenskommelse.
            </seg>
            <seg n="2a6627aa">
              Jag tyckte att jag hörde lite grann av historiens vingslag när
              jag slog upp Dagens Industri i dag och läste min gode vän Lars
              Johanssons uttalande om att det kanske är dags att också öppna
              för att titta på energifrågan.
            </seg>
            <seg n="6e03ceed">
              Jag nämnde att Allians för Sverige har gjort en överenskommelse.
              Vi har enats om en överenskommelse som bygger på många positiva
              saker jag ska inte gå in på dem nu, fru talman. Men ändå räcker
              inte detta. Investeringarna i elintensiva verksamheter blir inte
              av. Investeringar i ny elproduktion blir inte av, som vi skulle
              behöva, för att det inte finns tillräckligt brett parlamentariskt
              stöd för en sådan politik. Man kan inte ha kast i politiken mellan
              olika mandatperioder om man ska göra så långsiktiga och så stora
              investeringar som behövs för att långsiktigt säkra förädlingen
              av våra råvaror, som är en oerhört viktig del av vår välfärdsproduktion.
            </seg>
            <seg n="d1e59b5f">
              Därför blev jag väldigt glad när jag läste den här artikeln i
              dag flera har varit inne på den. Jag vill bara säga till Lars
              Johansson och till Socialdemokraterna: Fundera på det här! Kärnkraftsfrågan
              har nästan något av en religiös dimension. Det kan vara bra med
              religion absolut. Det finns många exempel på det. Det kan också
              vara mindre bra. Det finns exempel även på detta.
            </seg>
            <seg n="2d4e1966">
              Jag tror att det i en sådan här fråga gäller att försöka se på
              fakta. Jag har omprövat min hållning till det här. Jag tror att
              samma grundvärderingar som ledde mig på 70- och 80-talet till
              att vara emot kärnkraften nu leder mig till att tycka att detta
              i dag har utvecklats på ett sätt som gör att det är en del som
              är rimlig att ha i en energimix i ett land med en sådan struktur
              som vi har.
            </seg>
            <seg n="aaec1dac">
              Jag vill bara uppmuntra Lars Johansson och Socialdemokraterna
              att fundera på det här. Jag vågar säga att vi i Allians för Sverige
              är intresserade av att föra konstruktiva samtal runt detta, för
              det skulle nämligen vara en oerhört stor förbättring av de långsiktiga
              förutsättningarna för att utveckla svensk välfärd också in i framtiden
              om vi skulle kunna enas om detta.
            </seg>
            <seg n="95a924cd">
              Med detta, fru talman, vill jag yrka bifall till propositionen
              och avslag på motionerna.
            </seg>
          </u>
          <note n="b633db3b">
            I detta anförande instämde Andreas Carlson (KD).
          </note>
          <note type="speaker" n="b71ac4fe">
            Anf. 245 ANN-KRISTINE JOHANSSON (S) replik:
          </note>
          <u who="ann-kristine_johansson_62b732" xml:id="i-9bda8c94bc1c48b6-5" n="14ebdd13">
            <seg n="507f6215">
              Fru talman! Jag måste tacka Mats Odell för genomgången av kärnkraftshistorien.
              En del av det stämmer mycket väl, tror jag. Jag var själv inte
              så aktiv i början när det var kärnkraftsomröstning, men det är
              i alla fall intressant att höra historien.
            </seg>
            <seg n="ba392505">
              Mats Odell beskrev hur nöjd han var med energiöverenskommelsen
              och pratade om de tre benen. Då vill jag ta upp det här med konkurrenskraften.
              Jag funderar på elmarknaden. Vad säger Mats Odell om den i dag?
              Fungerar den bra?
            </seg>
            <seg n="665e1c0e">
              I vårt betänkande står det: Målet för elmarknadspolitiken är
              att åstadkomma en effektiv elmarknad med väl fungerande konkurrens
              som ger en säker tillgång på el till internationellt konkurrenskraftiga
              priser.
            </seg>
            <seg n="b00da2fb">
              Är det så i dag, Mats Odell?
            </seg>
            <seg n="892d3973">
              Nästa fråga gäller Vattenfall. Hur ska Vattenfall styras framöver?
              Ägaransvaret ligger på Finansdepartementet och energipolitiken
              ligger på Näringsdepartementet. Vad innebär det? Är en tanke med
              förändringen att man ska sälja delar av eller hela Vattenfall?
            </seg>
          </u>
          <note type="speaker" n="96231374">
            Anf. 246 MATS ODELL (KD) replik:
          </note>
          <u who="mats_odell_8b8cfa" xml:id="i-2b1ea12bce31df09-1" n="17b411ca">
            <seg n="56c3cbb7">
              Fru talman! Elmarknaden är någonting som vi ägnar oss mycket
              åt i näringsutskottet och som regeringen också ägnar sig mycket
              åt. Det var en tidigare regering som började med avregleringen
              av elmarknaden en regering som Ann-Kristine Johansson säkert kommer
              ihåg.
            </seg>
            <seg n="705cb21d">
              Elmarknaden kan absolut fungera bättre. Därför är det viktigt
              att vi fortsätter med reformer på området och att Energimarknadsinspektionen,
              Energimyndigheten och vi alla bidrar till den processen.
            </seg>
            <seg n="98d77eaf">
              När det gäller Vattenfall tror jag att det är en klok politik
              som också en socialdemokratisk regering började med, nämligen
              att bolagsstyrning är en sak hur själva bolaget styrs medan politiken
              och i det här fallet energipolitiken mycket väl kan ligga på ett
              annat departement. Det finns ingen motsättning i detta.
            </seg>
          </u>
          <note type="speaker" n="bce2f1db">
            Anf. 247 ANN-KRISTINE JOHANSSON (S) replik:
          </note>
          <u who="ann-kristine_johansson_62b732" xml:id="i-9bda8c94bc1c48b6-6" n="14ebdd13">
            <seg n="04c6ae99">
              Fru talman! Elmarknaden är viktig. Precis som Mats Odell säger
              ägnar vi oss en hel del åt den. Avregleringen av den gjordes som
              sagt var av en socialdemokratisk regering. Sedan kan man fundera
              på om avregleringen blev så bra som den kunde bli. Jag tror att
              det finns mycket att göra när det gäller elmarknaden. Vi är överens
              om att den måste fungera bättre.
            </seg>
            <seg n="7ee0f1bc">
              Till sist: Hur ser Mats Odell på Vattenfall? Ska staten ha kvar
              Vattenfall eller ska man sälja det?
            </seg>
          </u>
          <note type="speaker" n="9cb25840">
            Anf. 248 MATS ODELL (KD) replik:
          </note>
          <u who="mats_odell_8b8cfa" xml:id="i-2b1ea12bce31df09-2" n="17b411ca">
            <seg n="e198b70f">
              Fru talman! Min uppfattning är att svenska folket skall äga vattenkraften
              i Sverige för evärdlig tid punkt. Den ska icke säljas till någon
              annan.
            </seg>
            <seg n="a600fd53">
              Vem som sedan är operatör av detta kan man alltid diskutera,
              men vattenkraftstillgångarna bör tillförsäkras svenska folket.
              De bör inte vara till salu.
            </seg>
            <seg n="75e17607">
              Vattenfall har verksamheter i många länder. Man kan alltid diskutera
              vad en optimal bolagsstruktur är. Vattenfall är någonting som
              kan användas till olika saker. I dag är det framför allt en sedelpress
              för svenska staten. Enligt min uppfattning kan den bli ännu effektivare.
              Det finns goda möjligheter att utveckla företaget ännu mer så
              att vi som skattebetalare får en ännu större avkastning; det är
              alldeles uppenbart. Men staten bör absolut ha ett majoritetsägande.
            </seg>
          </u>
          <note type="speaker" n="b348c06f">
            Anf. 249 KENT PERSSON (V) replik:
          </note>
          <u who="kent_persson_d7bdf7" xml:id="i-c0748c6c8b4a1d19-5" n="1fce70f7">
            <seg n="f989d132">
              Fru talman! Tänka sig att Mats Odell och jag har stått på samma
              barrikad en gång i tiden! Det börjar bli några år sedan nu. Vi
              borde kanske avvecklas båda två i takt med kärnkraften så småningom.
            </seg>
            <seg n="b90c4d4d">
              Jag ska ta upp frågan om Vattenfall. I det nya ägardirektiv som
              regeringen har tagit fram står det så här, fritt återgivet: Vattenfall
              ska vara ett av de ledande kraftbolagen i Europa i klimatomställningen.
            </seg>
            <seg n="4f8c6eb8">
              Jag funderar lite grann över hur Mats Odell ser på Vattenfalls
              planer i Tyskland. Man har beslutat att utöka brunkolsbrytningen
              i två fält och att öppna en ny gruva. Man planerar också att öppna
              ytterligare två. Rimmar det med regeringens politik när det gäller
              förnybar energi och den ägarstrategi som regeringen har för Vattenfall?
            </seg>
          </u>
          <note type="speaker" n="51a77d41">
            Anf. 250 MATS ODELL (KD) replik:
          </note>
          <u who="mats_odell_8b8cfa" xml:id="i-2b1ea12bce31df09-3" n="17b411ca">
            <seg n="6b3e2e67">
              Fru talman! Jag står bakom de ägardirektiv som finns som regeringen
              har gett Vattenfall. Det är alldeles uppenbart.
            </seg>
            <seg n="5721c7bb">
              Tysk energipolitik skiljer sig markant från den svenska. Det
              gäller också det tyska folkets syn på olika energislag. De är
              så emot kärnkraft, och det är Vattenfalls kärnkraftspolitik som
              är den verkligt heta politiska frågan i Tyskland. Man kedjar fast
              sig vid järnvägsspåren för att inte släppa fram transporterna
              med utbränt bränsle. Det är det tyska folkets uttryck för sin
              syn på energipolitiken.
            </seg>
            <seg n="cf7ef8cf">
              Ett svenskt företag som arbetar i ett annat land ska följa de
              statliga ägardirektiv som finns från ägaren, den svenska staten.
              Det ska också följa den energipolitik som befolkningarna i de
              aktuella länderna har lagt fast. Det är de två styråror som bolaget
              har att rätta sig efter.
            </seg>
          </u>
          <note type="speaker" n="b1026e29">
            Anf. 251 KENT PERSSON (V) replik:
          </note>
          <u who="kent_persson_d7bdf7" xml:id="i-c0748c6c8b4a1d19-6" n="1fce70f7">
            <seg n="47a6cbed">
              Fru talman! Det var inte riktigt svar på min fråga. Den gällde
              hur regeringen ser på Vattenfalls strategi i Tyskland. Det är
              regeringen som via ägardirektiv styr Vattenfall. Den har sagt
              att Vattenfall ska vara en av de ledande i klimatomställningen
              i Europa.
            </seg>
            <seg n="22fbb039">
              Hur rimmar detta faktum med de planer som Vattenfall har för
              brunkolsbrytning i Tyskland? Ligger det i linje med regeringens
              politik?
            </seg>
            <seg n="f3a80339">
              Jag är inte så intresserad av tysk energipolitik, utan jag är
              intresserad av regeringens syn på ägande av Vattenfall.
            </seg>
          </u>
          <note type="speaker" n="cfdd3814">
            Anf. 252 MATS ODELL (KD) replik:
          </note>
          <u who="mats_odell_8b8cfa" xml:id="i-2b1ea12bce31df09-4" n="17b411ca">
            <seg n="9f2ae434">
              Fru talman! Problemet för Kent Persson, och faktiskt även för
              mig, är att vi inte vet vad som skulle hända med energiomställningen
              om Vattenfall överlämnade verksamheterna till något mindre nogräknat
              företag som skulle sköta dem i Tyskland. De kommer att finnas
              kvar.
            </seg>
            <seg n="049130fc">
              Vattenfall är ett statligt ägt och ansvarigt bolag som enligt
              min uppfattning driver sådana här processer med bästa möjliga
              kommersiellt tillgängliga teknik. Det vet vi inte om någon annan
              operatör skulle göra.
            </seg>
            <seg n="65d69c9e">
              Därför tycker jag att i mitt svar låg också svar på Kent Perssons
              frågor. Min uppfattning är att man ska följa de statliga ägardirektiv
              som finns i Sverige, och man ska följa den energipolitik som i
              det här fallet den tyska befolkningen har röstat fram.
            </seg>
          </u>
          <note type="speaker" n="d38226bc">
            Anf. 253 JONAS JACOBSSON (M):
          </note>
          <u who="unknown" xml:id="i-366655c4122dfd4e-1" n="e745b1ec">
            <seg n="696e2832">
              Fru talman! Det är lite kyligt härinne i dag. Det kanske är en
              del av något energieffektiviseringsprogram, eller så är det bara
              jag som börjar bli förkyld.
            </seg>
          </u>
          <note n="8400c101">
            Jag börjar med att yrka bifall till utskottets förslag.
          </note>
          <u who="unknown" xml:id="i-d7baedfd58a44ce2-1" n="e745b1ec">
            <seg n="72054eaa">
              I Sverige har vi hittills varit ganska duktiga på att kombinera
              ekonomisk tillväxt med en långsiktigt hållbar utveckling. Under
              alliansregeringen har detta blivit allt tydligare. Inte minst
              gäller det energiområdet.
            </seg>
            <seg n="c43e4da7">
              Det handlar inte om att prioritera antingen ekonomisk tillväxt
              eller ett långsiktigt hållbart samhälle. Båda delar krävs, och
              de måste gå hand i hand. Det enda sättet vi kan vara säkra på
              att vi också har råd att vidta vissa miljömässigt kloka åtgärder
              är genom att säkerställa goda ekonomiska förutsättningar.
            </seg>
            <seg n="12e34e8b">
              Därför är balans ett nyckelord. Det handlar om balans mellan
              olika energislag, balans mellan olika intressen och målkonflikter
              men också balans i vår syn på vilka krav som är rimliga att ställa,
              vilka kostnader kraven tillåts medföra och hur lång tid som krävs
              för att nå dit vi vill.
            </seg>
            <seg n="63342146">
              För den som saknar känsla för balans blir överbudspolitiken ett
              naturligt sätt att jobba. Den som saknar känsla för balans frestas
              alltid att kräva lite extra lite mer pengar, lite hårdare krav
              eller lite tuffare tidsplaner. Men i längden är detta ohållbart.
              Den som alltid kräver lite mer står för en politik som i längden
              inte är hållbar. Överbudspolitik är helt enkelt inte långsiktigt
              hållbar.
            </seg>
            <seg n="0f031d1f">
              Alliansregeringen står för en välbalanserad politik där flera
              viktiga aspekter vägs samman till en bra helhet och där vi undviker
              extremer. Det har redan talats mycket om energiproduktionen i
              vårt land. Jag tänkte inte bre ut mig så mycket om den, men det
              är förstås viktigt att poängtera att alliansregeringen står för
              en bra mix av olika energislag vattenkraft, kärnkraft och förnybart.
              Alla tre behövs, och alla tre får plats.
            </seg>
            <seg n="ba68ebdd">
              Även när vi talar energieffektivisering står regeringen för en
              väl avvägd och balanserad inriktning där vi har rimliga mål som
              är möjliga att nå. Vi har ett mål som fastställdes av riksdagen
              våren 2009 som säger att den tillförda energin per bnp-enhet ska
              minskas med 20 procent fram till 2020. Målet omfattar samtliga
              samhällssektorer. Det gäller omvandling, förädling, distribution
              och slutlig användning.
            </seg>
            <seg n="61687171">
              Generellt verkande ekonomiska styrmedel såsom energiskatt, koldioxidskatt
              och utsläppshandel ger incitament till energieffektivisering genom
              prissignaler. Inom vissa sektorer och delsektorer fungerar dock
              dessa prissignaler sämre av olika skäl. Därför behövs kompletterande
              incitament för energieffektiviseringsåtgärder till exempel genom
              reglering och produktkrav för energirelaterade produkter. Även
              finansiella stöd används för att främja energieffektivisering.
            </seg>
            <seg n="83d54420">
              I propositionen från 2009 redovisades även ett särskilt femårigt
              program för energieffektivisering som bland annat omfattade förstärkt
              regionalt och lokalt energiarbete, förstärkta insatser för information,
              rådgivning, teknikupphandling etcetera samt införande av ett stödsystem
              med energikartläggningscheckar.
            </seg>
            <seg n="587908a2">
              När det gäller PFE, programmet för energieffektivisering i energiintensiv
              industri, konstateras att det har lett till en total energieffektivisering
              på 1,4 terawattimmar i de 97 företag som hittills lämnat slutredovisning.
              Därför föreslås det här programmet fortsätta med samma inriktning.
            </seg>
            <seg n="954ca128">
              Utöver industri och företag generellt har naturligtvis även hushåll
              och enskilda konsumenter en viktig roll för att nå minskad energiförbrukning
              och ökad effektivitet.
            </seg>
            <seg n="b0a07365">
              På en väl fungerande elmarknad är det nödvändigt och bra att
              kunderna får större möjlighet att planera och minska sin konsumtion
              av el när så är möjligt. Aktuell information om elpriser och förbrukning
              är därför ett viktigt instrument för att elkonsumenten ska få
              den här möjligheten.
            </seg>
            <seg n="d13c8bdb">
              Regeringen har gett ett uppdrag åt Energimarknadsinspektionen
              att utreda frågor som rör smarta mätare och införande av timmätning
              för alla elkunder. Energimarknadsinspektionens rapport har nu
              kommit och där föreslås just att den här timmätningen ska införas
              för alla kunder som har en förbrukning över 8 000 kilowattimmar
              per år. Den här rapporten är helt nyligen utsänd på remiss. Regeringen
              avser därför att bereda frågan vidare. Vi får väl anledning att
              diskutera det här mer i kammaren senare.
            </seg>
            <seg n="b1c8bb6a">
              En annan viktig fråga som också är aktuell på samma sätt gäller
              möjligheten för elkonsumenter som samtidigt är mikroelproducenter,
              som alltså har egen vindkraft eller annan elproduktion, att få
              ersättning för eventuell överskottsproduktion. Energimarknadsinspektionen
              har även haft i uppdrag att utreda den frågan och har återkommit
              med sin rapport helt nyligen. Här finns ett förslag om att införa
              så kallad nettodebitering i Sverige. Den rapporten är också på
              remiss, och vi återkommer säkert till den här längre fram.
            </seg>
            <seg n="0f9baa54">
              Fru talman! Jag nämnde inledningsvis att jag menar att det här
              med balans är ett nyckelord på energiområdet såväl som på många
              andra områden. Ett problem när det gäller vår elförsörjning är
              ju att vi tyvärr saknar balans mellan landets olika delar när
              det gäller tillgång och efterfrågan på el. I landets norra delar
              är tillgången förhållandevis god. I söder, där efterfrågan är
              större, har vi dock ett påtagligt underskott, inte minst till
              följd av stängningen av Barsebäck. Detta skapar i sin tur nya
              problem. När Sverige nästa höst delas in i fyra prisområden efter
              krav från EU-kommissionen får det till effekt att konsumenterna
              i södra Sverige tidvis kan tvingas betala mer för sin el än konsumenter
              i norr. Där syns den direkta kopplingen mellan avvecklad kärnkraft
              och höga elpriser.
            </seg>
            <seg n="11bfdf04">
              Ett sätt att försöka råda bot på den här obalansen är att bygga
              ut och förbättra kraftnäten i landet. Efter en period med fokus
              på förvaltning och låga investeringskostnader har Svenska Kraftnät
              sedan 2006 successivt gått in en fas med omfattande om- och nybyggnation.
              Investeringsbudgeten för 2011 är mer än tio gånger större än investeringsbudgeten
              för 2005. För hela perioden 20112013 handlar det om mycket stora
              investeringar, totalt 12 miljarder kronor varav drygt 3,2 miljarder
              avser 2011.
            </seg>
            <seg n="94bd4ee6">
              Ett av de viktigaste projekten är den så kallade sydvästlänken
              som består av en ny 400-kilovoltsförbindelse mellan Närke och
              Skåne och mellan Småland och södra Norge. När sydvästlänken är
              färdigbyggd, troligen 2015, bidrar den till att skapa bättre balans
              i det svenska kraftnätet och minska effekterna av prisområdesindelningen.
            </seg>
            <seg n="5eb7747f">
              Fru talman! Alliansregeringen står för en välbalanserad politik
              som här uttrycks i en väl avvägd budget. Olika angelägenheter
              vägs samman på ett klokt sätt och balanseras mot varandra. Utskottet
              har valt att ställa sig bakom denna budget, och det hoppas jag
              att även riksdagen i sin helhet gör.
            </seg>
          </u>
          <note type="speaker" n="70116a19">
            Anf. 254 HELENA LINDAHL (C):
          </note>
          <u who="helena_lindahl_c5f81e" xml:id="i-b15b45a3e481bf8a-0" n="16d2ef4a">
            <seg n="4477ffe2">
              Fru talman! Jag ser att folk börjar bli lite trötta. Det alltid
              spännande att komma in så här på sluttampen.
            </seg>
            <seg n="a541e1a3">
              Jag vill börja med att yrka bifall till utskottets förslag.
            </seg>
            <seg n="89d8aeb4">
              Att öka andelen förnybar energi är en nyckel till att nå framgång
              i klimatfrågan. På det nationella planet innebär alliansregeringens
              energiuppgörelse under den förra mandatperioden att vi bröt årtionden
              av politiska låsningar i energifrågan. När vi beslutade det här
              var jag personligen inte helt övertygad. Jag har inombords haft
              ett gediget kärnkraftsmotstånd under lång tid, men när jag sedan
              fick veta vad vi vann på det hela kände jag att det här har lett
              till stora, gröna energisatsningar som jag tror att vi inte hade
              nått annars. Sverige har Europas mest ambitiösa klimatmål. Det
              är jag stolt över att kunna stå här och säga i dag.
            </seg>
            <seg n="c83dbbd6">
              En central del i överenskommelsen är att vi bygger ut den förnybara
              energin som ett tredje ben, som flera har varit inne på i dag.
              Det gör att vi successivt minskar beroendet av vattenkraft och
              kärnkraft samtidigt som vi ökar försörjningstryggheten och får
              in fler aktörer på elmarknaden.
            </seg>
            <seg n="67183c69">
              Elcertifikatssystemet har visat sig vara ett väldigt bra system.
              Det har varit väldigt effektivt när det gäller att öka den gröna
              elproduktionen. Jag har läst en del av era förslag, bland annat
              Vänsterpartiets och Miljöpartiets förslag. Ni föreslår ett fastprissystem
              som skulle ersätta elcertifikaten. Jag skulle vilja att ni förklarar
              för mig vad det egentligen är för skillnad. Vi har ju nått ganska
              långt med elcertifikaten. Vad jag förstår var Miljöpartiet med
              på detta från början, men ni ändrade er sedan. Det enda som oroar
              mig är att vi har ett väl fungerande system med elcertifikat som
              ni vill byta ut mot ett annat, och som fler har nämnt behöver
              vi långsiktiga spelregler för att vi ska få folk att vilja investera
              i det förnybara.
            </seg>
            <seg n="7916c6c5">
              Det är tydligt att den svenska modellen med elcertifikatssystem
              är en gångbar, stabil och kostnadseffektiv väg till utbyggnad
              av den förnybara energin.
            </seg>
            <seg n="fdba7f77">
              För inte så länge sedan undertecknades ett gemensamt avtal mellan
              Sverige och Norge när det gäller just elcertifikat. Det är också
              ett viktigt steg i utvecklingen av den nordiska el- och energimarknaden.
              Propositionen är planerad att komma till våren. Vi hoppas att
              detta ska träda i kraft i januari 2012.
            </seg>
            <seg n="f218b7f0">
              Genom en gemensam elcertifikatsmarknad kan vi faktiskt få in
              fler aktörer på marknaden. Då får man en ökad trygghet i energiförsörjningen,
              och den förnybara energin byggs ut. Då minskar också beroendet
              av icke-förnybara energikällor. Jag tror att en internationell
              elcertifikatsmarknad skapar en bättre förutsättning att hålla
              nere konsumenternas kostnader för en ökad förnybar elproduktion.
              Även på en internationell marknad kan en lokalisering av förnybar
              elproduktion ske till de länder eller regioner som har bäst förutsättningar
              för detta. De komparativa fördelarna kommer att bli avgörande
              för var den framtida förnybara elproduktionen byggs. På sikt kommer
              en internationell marknad med elcertifikat att ge mer förnybar
              elproduktion till lägre utvecklingskostnader.
            </seg>
            <seg n="c29ee7f2">
              Fru talman! Oppositionen har också en reservation som innebär
              ett krav på 30 terawattimmar el från förnybara energikällor år
              2020 och ett långsiktigt mål på 55 terawattimmar år 2030. Regeringen
              har föreslagit ett mål på 25 terawattimmar år 2020.
            </seg>
            <seg n="0cc86e9a">
              Det tror jag är ett rimligt mål. Om man frågar olika branschorganisationer
              säger de att det är ett bra mål. Däremot är de oroliga för hur
              de till exempel ska nå 55 terawattimmar till 2030. Det innebär
              alltså en fördubbling av den takt som vi har i dag, och den är
              egentligen mycket kraftfull.
            </seg>
            <seg n="1e109ded">
              Någon var inne på långsiktiga spelregler. Jag tror att om vi
              ska få investerare att vilja göra satsningar inom den förnybara
              energin spelar det roll att vi har mål som är realistiska. Jag
              skulle vilja påpeka att regeringen haft en mycket bra finansstrategi.
              Det tillsammans med låga räntor och elcertifikatssystemen har
              gjort att många har investerat i det förnybara. Det vill vi ska
              fortsätta.
            </seg>
            <seg n="a34487b8">
              Fru talman! Energiomställningen är en utmaning som kräver en
              miljö- och energipolitik som skapar spelregler som långsiktigt
              kan minska utsläppen. Alliansen är enig om vilken väg vi ska gå,
              och det blir allt tydligare att det går att genomföra en omställning
              av energisektorn. Satsningen på förnybar energi och effektivare
              energianvändning stärker svensk försörjningstrygghet och konkurrenskraft.
            </seg>
            <seg n="bb3d5ac9">
              Oppositionen har en reservation som innebär att andelen ska uppgå
              till 53 procent av den totala energianvändningen. Då talar vi
              om energieffektiviseringen. Det är jättebra. Där har vi nästan
              samma mål. Regeringen har ju satt upp ett mål på 50 procents energieffektivisering
              till 2020. 53 procent är 3 procent mer, och då undrar jag varifrån
              ni fått den siffran. 3 procent är ju inte så mycket. Varför har
              ni valt just det? Är det för att ni bara vill höja ambitionen
              ytterligare och har satt upp fingret, eller finns det någonting
              konkret bakom de 3 procenten?
            </seg>
            <seg n="f0bf036a">
              Det är roligt att se att oppositionen inser vikten av energieffektivisering.
              Det kanske är, precis som Kent Persson föreslog, den viktigaste
              strategin för att uppnå låga utsläpp. Genom att använda mindre
              energi minskar vi behovet av kol, olja och naturgas, och därmed
              minskas också utsläppen. För att få ihop klimatpusslet måste vi
              spara energi. Som Kent Persson sade tidigare är den sparade kilowattimmen
              också den billigaste och mest miljövänliga kilowattimmen.
            </seg>
            <seg n="935486e9">
              Jag är stolt över att kunna säga att alliansregeringen har varit
              först med att sätta ett nationellt mål på det här området. År
              2009 var vi först bland medlemsländerna i EU med att ta ett samlat
              grepp om detta område, som hittills präglats av diversifiering.
              En första nationell handlingsplan för energieffektivisering togs
              fram 2009, och arbetet med en andra, reviderad handlingsplan pågår.
            </seg>
            <seg n="6501b15f">
              För perioden 20102012 satsas sammanlagt 1,6 miljarder på olika
              insatser för att främja en effektivare energianvändning i industrin,
              jord- och skogsbruket, byggsektorn, hushållen och den offentliga
              sektorn. Våra mål för energieffektivisering och förnybar energi
              blir inte bara nödvändiga för att rädda oss från en klimatkatastrof.
              De är också en förutsättning för att ge vår industri framtida
              konkurrenskraft. Därför kommer Centerpartiet i alliansregeringen
              att fortsätta att driva en politik som hänger ihop och prioriterar
              båda målen samtidigt.
            </seg>
            <seg n="c4d876c9">
              Som jag sade tror jag att de stora utmaningarna ligger i att
              påskynda omställningen och skapa förutsättningar vilket nog de
              flesta av oss tycker för att svensk industri sedan ska kunna utnyttja
              förutsättningarna och växa globalt. Vi har, som sagt, Europas
              mest ambitiösa klimatpolitik, och det, mina vänner, är inte så
              dåligt.
            </seg>
            <seg n="7f08f14a">
              Sverige har ett bra utgångsläge, men i både politiken och den
              privata sektorn har jag lärt mig att man snabbt blir akterseglad
              om man stannar upp. Det tänker vi inte göra.
            </seg>
          </u>
          <note type="speaker" n="7807f92c">
            Anf. 255 KENT PERSSON (V) replik:
          </note>
          <u who="kent_persson_d7bdf7" xml:id="i-c0748c6c8b4a1d19-7" n="1fce70f7">
            <seg n="7f764a4f">
              Fru talman! Jag hade inte tänkt begära replik men det sades en
              hel del saker som jag tror att vi behöver reda ut.
            </seg>
            <seg n="f1242c6d">
              Vi har aldrig sagt att vi vill avskaffa elcertifikatssystemet.
              Det är grunden för att introducera förnybar energi. Det ligger
              fast. Vi har sagt att vi vill komplettera det med ett fastprissystem,
              precis som flera andra länder i Europa, för att snabba på utvecklingen.
              Det är vad vi har sagt.
            </seg>
            <seg n="f60bbda2">
              Helena Lindahl tog upp avtalet med Norge om en gemensam elcertifikatsmarknad
              som ska ge 26 terawattimmar. Borde man inte invänta remissyttrandena
              från de svenska organisationer som har blivit ombedda att yttra
              sig innan man tecknar avtal med ett annat land? Dagen innan remisstiden
              gick ut presenterade Maud Olofsson nämligen uppgörelsen. Jag tycker
              att det är uppseendeväckande.
            </seg>
            <seg n="c607cd56">
              EU-kommissionen låter i sin senaste rapport om den framtida energistrategin
              nedslagen när det gäller just energieffektiviseringen. De säger
              att länderna tar myrsteg. Vi klarar inte målsättningen för energieffektiviseringen.
              I Sverige är det business as usual, ingenting nytt.
            </seg>
          </u>
          <note type="speaker" n="161c5f2c">
            Anf. 256 HELENA LINDAHL (C) replik:
          </note>
          <u who="helena_lindahl_c5f81e" xml:id="i-b15b45a3e481bf8a-1" n="16d2ef4a">
            <seg n="f2642a48">
              Fru talman! Jag tackar för klargörandet beträffande fastprissystemet.
            </seg>
            <seg n="5e600a49">
              När det gäller avtalet har även jag läst om det. Jag läste det
              i Riksdag &amp; Departement, och jag antar att också Kent Persson
              gjorde det. Där skriver man att regeringen föregått remissyttrandet
              och skrivit avtal. Jag kan förstå att man kan bli irriterad, men
              jag kan säga att Maud Olofsson har tillagt att man kommer att
              ta hänsyn till alla remissyttranden. Propositionen har ju inte
              lagts fram ännu och beslutet inte fattats.
            </seg>
            <seg n="cad9cb31">
              Vad beträffar energieffektivisering var min fråga till oppositionen
              varför de säger 53 procent i stället för 50 procent. Det känns
              nästan som att man satt fingret i luften bara för att vara lite
              bättre.
            </seg>
            <seg n="6a92a533">
              Att det skulle vara nedslående siffror för energieffektivisering
              tror jag inte att jag vill hålla med om. En 50-procentig energieffektivisering
              fram till 2020 tycker jag inte är dålig. Det innebär att vi är
              mest ambitiösa i Europa, och det tycker jag inte är nedslående.
              Inte heller kallar jag det för myrsteg.
            </seg>
          </u>
          <note type="speaker" n="b7c964ae">
            Anf. 257 KENT PERSSON (V) replik:
          </note>
          <u who="kent_persson_d7bdf7" xml:id="i-c0748c6c8b4a1d19-8" n="1fce70f7">
            <seg n="2f53c07c">
              Fru talman! Jag kan läsa upp vad EU-kommissionen sade när de
              presenterade sitt förslag Energistrategi 2020: När det gäller
              energieffektivisering går vi fram med myrsteg och inte ens det.
            </seg>
            <seg n="34c9a988">
              Vårt mål för energieffektivisering är 25 procent. Det Helena
              Lindahl talar om är energianvändningen, andelen förnybar energi
              kontra det, och det är någonting helt annat. När det gäller energieffektiviseringen
              har kommissionen sagt att den effektiviseringen ska grunda sig
              på absoluta tal. Regeringens strategi är att tala om intensitet,
              och det är någonting helt annat. Då behöver man nämligen inte
              vidta de åtgärder som krävs för att nå fram till de 20 procenten
              som är regeringens politik. Det är en väsentlig skillnad.
            </seg>
            <seg n="add19f12">
              Varför har regeringen ett annat sätt att tolka EU-kommissionen
              än det som är kommissionens ambition och intentioner om en energieffektivisering
              på 20 procent och som ska vara absolut? Då tar man ändå hänsyn
              till tillväxtaspekten, och då får man en energieffektivisering.
              Varför har man gjort den tolkningen i Sverige och använder helt
              andra siffror än vad avsikten var från början?
            </seg>
          </u>
          <note type="speaker" n="0b0acd32">
            Anf. 258 HELENA LINDAHL (C) replik:
          </note>
          <u who="helena_lindahl_c5f81e" xml:id="i-b15b45a3e481bf8a-2" n="16d2ef4a">
            <seg n="d8266a61">
              Fru talman! När jag talar om den 50-procentiga energieffektiviseringen,
              att det ska vara av det förnybara, kan jag säga att det inte är
              något tak, utan det kan mycket väl bli högre. Sedan frågar Kent
              Persson varför man använder olika siffror, och jag kan inte säga
              att jag har något svar på det. Det är jag inte insatt i, så det
              ska jag inte uttala mig om. Jag återkommer gärna till det. Att
              säga något annat vore fel.
            </seg>
            <seg n="426f4750">
              Det jag skulle vilja säga är att jag tror att vi är mer överens
              än oppositionen vill låta påskina. Vi har väldigt ambitiösa mål.
              Det skulle vara väldigt bra om också du, Kent Persson, ville erkänna
              att den här regeringen har väldigt höga mål.
            </seg>
            <seg n="a609646a">
              Ni får det att låta som om vi inte gör någonting när vi i själva
              verket vill mer när det gäller allt. Det är kanske en oppositionsroll,
              men det vore klädsamt om ni kunde erkänna att vi har väldigt höga
              ambitioner när det gäller klimatomställningen.
            </seg>
          </u>
          <note type="speaker" n="cfbdd5aa">
            Anf. 259 KRISTER ÖRNFJÄDER (S):
          </note>
          <u who="krister_ornfjader_45d2c0" xml:id="i-b030fb5bc8cf7d4d-0" n="bb7329aa">
            <seg n="2727c0db">
              Fru talman! När vi har sådana här debatter lär man sig en hel
              del. Det är väl det som är meningen. Men ibland kanske det uppstår
              frågor, och man blir mer konfunderad än lärd. För att slippa gå
              härifrån med den känslan vill jag ställa några frågor.
            </seg>
            <seg n="5aa5a6e3">
              Cecilie Tenfjord-Toftby sade vid ett antal tillfällen i en replikväxling
              att svenska staten inte ska bygga nya kärnkraftverk. Det skulle
              vara väldigt klarläggande om det inte vore så att ett sådant uttalande
              får vissa konsekvenser. Jag vill ställa följande fråga: Innebär
              det att Moderaterna i dag har lämnat ett besked om försäljning
              av Vattenfall, eller har regeringen gett ägardirektiv till Vattenfall
              om att inte bygga kärnkraft? Det skulle vara mycket intressant
              att få den informationen. Cecilie använde ju ett klart och tydligt
              språkbruk.
            </seg>
            <seg n="dcbd4941">
              Sedan var Mats Odell uppe. Nu vill jag inte krångla till det,
              men jag lade märke till att han talade om kärnkraft och sedan
              kom in i en diskussion om vattenkraft. Då sade han att staten
              ska ha kvar sitt ägande av vattenkraften. Sedan fortsatte han
              resonemanget så här: Man ska ha kvar ett statligt majoritetsägande
              av vattenkraften. Är det meningen att man ska sälja ut en del
              av själva vattenkraften, helt enkelt? Det vore bra att få veta
              detta, åtminstone för mig, så slipper jag ligga och fundera på
              det i natt.
            </seg>
          </u>
          <note type="speaker" n="65688812">
            Anf. 260 MATS ODELL (KD) replik:
          </note>
          <u who="mats_odell_8b8cfa" xml:id="i-2b1ea12bce31df09-5" n="17b411ca">
            <seg n="99afe969">
              Fru talman! Jag är ledsen om jag rörde till begreppen för Krister
              Örnfjäder. Jag tror dock att jag var väldigt tydlig om två saker.
              Jag sade att vattenkraften i Sverige ska tillförsäkras svenska
              folkets ägande för evärdlig tid. Vattenkraftens ägande tillhör
              svenska folket.
            </seg>
            <seg n="e34d7697">
              Vattenfall som bolag äger olika typer av tillgångar i olika länder.
              Min uppfattning är att det ska finnas ett statligt majoritetsägande
              där. Varför använder jag det uttrycket? Jo, jag vet att Vattenfall
              står inför stora investeringar, inte minst i förnybar energi,
              och man står inför stora investeringar i andra länder än i Sverige.
              Här kommer det enligt bolaget självt att krävas väldigt mycket
              nytt kapital. En hel del av det kan lånas, men inte allt. Det
              kommer att behövas nytt ägarkapital, och då tycker inte jag att
              det är rimligt att vi i denna kammare ska besluta att ta pengar
              under utgiftstaket som behövs för sociala satsningar på välfärdsområden
              för att till exempel investera i energianläggningar i utlandet.
              Då är det rimligare att Vattenfall släpper in nya ägare på ett
              begränsat sätt. De får vara med och investera. Detta har statsministern
              sagt. Det har också jag och andra statsråd sagt. Detta ligger
              närmare till hands än att ta svenska folkets medel som ska användas
              för välfärdssatsningar i Sverige.
            </seg>
            <seg n="50ba5f59">
              Detta är beskedet. Beskedet är alltså tydligt: Vattenkraften
              tillhör svenska folket. För investeringar som behöver göras på
              olika håll får man vara beredd att släppa in nya ägare. Vi har
              exempelvis AP-fonderna som är intresserade av den här typen av
              investeringar om det skulle öppnas en möjlighet.
            </seg>
          </u>
          <note type="speaker" n="bd1096a1">
            Anf. 261 KRISTER ÖRNFJÄDER (S) replik:
          </note>
          <u who="krister_ornfjader_45d2c0" xml:id="i-b030fb5bc8cf7d4d-1" n="bb7329aa">
            <seg n="89e4cfcc">
              Fru talman! Mats Odell vet lika väl som jag att om man ska gå
              ut med en aktiepost i Vattenfall på den allmänna aktiemarknaden
              kommer det att vara väldigt svårt att säga att bara svenska intressen
              ska ha rätt att köpa dem, utan det kan vem som helst göra.
            </seg>
            <seg n="68ac1208">
              Jag tycker att resonemanget är rätt intressant, för det avslöjar
              en annan sida. Jag är väldigt tacksam för att Mats Odell har öppnat
              Pandoras ask som det är frågan om. Här kan det ju hända vad som
              helst nu.
            </seg>
            <seg n="6088b2a8">
              Regeringen har alltså gett sådana ägardirektiv till Vattenfall
              som än så länge gör det möjligt för dem att investera bara i Europa
              men inte i Sverige. Det är ju ungefär så det ser ut just nu. Man
              tar alltså ut pengar från Sverige man tjänar ändå ganska bra med
              pengar på sin verksamhet och för att kompensera det ska man ta
              in utländska intressen till Sverige som tar över Vattenfalls verksamhet
              och vinster, vilket i sin tur kan innebära att pengar flyter ut
              ännu en gång.
            </seg>
            <seg n="ea65bdfb">
              Slutsatsen måste ändå bli att det handlar om en allmän utförsäljning
              av Vattenfall. Det handlar inte om att försvara de svenska intressena,
              utom möjligen vattenkraften. Kärnkraften, vindkraften och eventuell
              solkraft kan man alltså göra sig av med, men vattenkraften är
              helig.
            </seg>
            <seg n="eeeb31c2">
              Detta är faktiskt lite Ebberöds bank. Jag tycker att man i stället
              borde tänka så här: Om det nu är det utländska som är problemet,
              så sätt stoppet där i stället!
            </seg>
          </u>
          <note type="speaker" n="9293967f">
            Anf. 262 MATS ODELL (KD) replik:
          </note>
          <u who="mats_odell_8b8cfa" xml:id="i-2b1ea12bce31df09-6" n="17b411ca">
            <seg n="aaaec528">
              Fru talman! Krister Örnfjäder har en väldigt livlig fantasi måste
              jag säga. Av denna lilla fjäder, som har varit regeringens officiella
              politik under lång tid, drar han nu hel del fantastiska slutsatser
              och spekulerar fritt. Det är en sen timme, och det är kallt i
              lokalen, som någon annan påpekade, men jag tycker inte att Krister
              Örnfjäder har hållit huvudet tillräckligt kallt.
            </seg>
            <seg n="8ea91fdd">
              Vad jag har sagt är att det inte finns några planer på att sälja
              ut Vattenfall. Det finns inte på en skala. Det vi har talat om
              är att om bolagets investeringsplaner ska fullföljas talar allt
              för att det kommer att behövas nytt kapital. Det skulle vara intressant
              att höra Krister Örnfjäder redogöra för sina synpunkter här. Är
              det rimligt att ta pengar miljarder under utgiftstaken för att
              investera i energi, i vilken form det vara må? Det är här som
              frågan ställs på sin spets. Vi har sagt att det då är bättre att
              överväga möjligheten att släppa in någon kompletterande ägare
              som kommer in med kapital för detta och som naturligtvis får en
              avkastning på kapitalet. Men slutsumman måste vara att svenska
              folket genom sitt ägande och genom investeringarna får en ännu
              större avkastning än i dag.
            </seg>
          </u>
          <note type="speaker" n="d8fe9fc4">
            Anf. 263 KRISTER ÖRNFJÄDER (S) replik:
          </note>
          <u who="krister_ornfjader_45d2c0" xml:id="i-b030fb5bc8cf7d4d-2" n="bb7329aa">
            <seg n="417edf8a">
              Fru talman! Jag måste ha varit väldigt oklar. Jag trodde att
              jag uttryckte en väldigt klar ståndpunkt.
            </seg>
            <seg n="3590d503">
              I ett läge där Vattenfall har brist på kapital skulle jag för
              min del föredra att man fick ägardirektiv som sade: Sälj det utländska
              ägandet och använd de pengarna för att investera i Sverige! Det
              är faktiskt fullt möjligt. Det fungerar på så sätt i många olika
              verksamheter. Man tar den typen av ställning när det gäller att
              bedriva affärsverksamheter.
            </seg>
            <seg n="198d1854">
              Jag räknar med att man från Vattenfalls sida inte har gjort dåliga
              affärer utomlands. Det hoppas jag att regeringen har haft kontroll
              på, så att man får tillbaka de pengar man har satsat i form av
              investeringar utanför Sveriges gränser och att man kan använda
              det kapitalet.
            </seg>
            <seg n="733d89f0">
              Jag tycker inte att jag på något sätt far i väg. Jag står nog
              på ganska god grund när det gäller att ta ställning till en praktisk
              affär för Vattenfalls del. Jag fick inte något svar från Cecilie
              Tenfjord-Toftby. Jag antar att man har lämnat någon form av besked.
            </seg>
          </u>
          <note type="speaker" n="462c48ad">
            Anf. 264 LARS JOHANSSON (S):
          </note>
          <u who="lars_johansson_8ee90d" xml:id="i-6df45170d35e798e-2" n="16bad21b">
            <seg n="9dce6c91">
              Fru talman! Jag begärde ordet med anledning av Mats Odells inlägg
              där han öppnar för samtal över blockgränserna, vilket jag tyckte
              var väldigt positivt. Jag har i dag i samband med frågestunden
              deklarerat att vi är intresserade av samtal. Det beror delvis
              på det som Mats Odell själv sade.
            </seg>
            <seg n="144eff75">
              Den nuvarande regeringens energipolitik bygger på en kompromiss
              med de partier som ingår i regeringen. Den har en brist, och det
              är att den vilar på en väldigt smal bas i riksdagen. Industrin
              tycker att det är oroväckande att det inte finns en blocköverskridande
              majoritet i riksdagen om energipolitiken långsiktigt. Det har
              vi tagit fasta på. Vi tycker därför att det finns anledning att
              föra samtal.
            </seg>
            <seg n="f12e0c07">
              Självklart utgår man i sådana samtal från de positioner man har.
              Det gör i så fall regeringen, och det kommer vi naturligtvis också
              att göra. Sedan får man se vad samtalet ger vid handen. Det är
              ändå lite intressant att komma ihåg historien för energipolitiken
              i Sverige, och framför allt från folkomröstningen år 1980. Jag
              hörde då för övrigt till Linje 2.
            </seg>
            <seg n="7c58dc98">
              Vi har haft olika beslut i riksdagen. Vi har också haft kärnkraftsolyckor,
              som tur är inte i Sverige. De har påverkat riksdagens ställningstagande
              i energipolitiken ganska avsevärt.
            </seg>
            <seg n="e2cb85f5">
              Jag vill påminna om det alla verkar vara överens om i den här
              debatten, nämligen att det är viktigt att satsa på nya energikällor.
              Det blev inte någon riktig fart på det förrän vi hade stängt Barsebäck
              1 och 2. Det var därefter som investeringarna i de nya alternativen
              tog fart, till exempel med vindkraften som nu successivt byggs
              ut i Sverige. Den startade efter det.
            </seg>
            <seg n="04f5b2bd">
              Det är en viktig signal att komma ihåg för framtiden när vi diskuterar
              hur energipolitiken ska utformas. Det är därför som jag tyckte
              att det var lite trist att man inte kunde få en blocköverskridande
              energipolitik för ett par år sedan.
            </seg>
            <seg n="e7763324">
              Det fanns många andra skäl till varför det blev som det blev.
              Naturligtvis ville den borgerliga regeringen bli överens inom
              sig. Det var det ena. Det andra var att man ville se möjligheten
              av att skapa en viss oreda hos oppositionen. Det var uppenbart
              att det var så.
            </seg>
            <seg n="b412193a">
              Nu har vi haft ett val, och det är fyra år till nästa val. Då
              kanske förutsättningarna finns för att kunna göra en överenskommelse
              eller i varje fall föra ett samtal om det. Vi får väl se vad det
              leder till.
            </seg>
            <seg n="7e6930f4">
              Vi går in i de diskussionerna utifrån de positioner vi har. Jag
              hoppas att regeringen nu är beredd att inbjuda till sådana samtal.
              Vi har samtal om andra politiska frågor.
            </seg>
            <seg n="5a0b4e41">
              Det vore konstigt om inte vi i ett demokratiskt land ska kunna
              föra samtal om energipolitiken, utan att prestigen ska vara helt
              avgörande och låsa energipolitiken för lång tid framöver. Jag
              tror att det är möjligt att hitta lösningar.
            </seg>
          </u>
          <note type="speaker" n="281cfdcf">
            Anf. 265 MATS ODELL (KD) replik:
          </note>
          <u who="mats_odell_8b8cfa" xml:id="i-2b1ea12bce31df09-7" n="17b411ca">
            <seg n="5779ba0b">
              Fru talman! Jag sade tidigare i mitt anförande att det kunde
              vara så att man kunde höra historiens vingslag här i kammaren
              i kväll. Jag är nog lite inne på det. Jag sade också att kärnkraftsfrågan
              har förgiftat svensk inrikespolitik i snart 40 år.
            </seg>
            <seg n="9a2dcea3">
              Jag är väldigt glad för Lars Johanssons inlägg här. Det vittnar
              om att det finns en beredskap för ett ansvarstagande från Socialdemokraterna
              trots att partiet befinner sig i en turbulent situation. Det är
              en styrka som jag vill gratulera till.
            </seg>
            <seg n="69759b83">
              Jag läste också i samma tidning där Lars Johansson uttalade sig
              att elpriset fortsatt ned. Spotpriset på el på den nordiska elbörsen
              Nordpool sattes till i snitt 72 öre per kilowattimme mot onsdagens
              102 öre per kilowattimme. De krånglande reaktorerna vid Ringhals
              levererar nu åter el på nätet, och så vidare.
            </seg>
            <seg n="83120dda">
              Det är klart att dessa saker och att man kommer till rätta med
              de tekniska problemen har betydelse också i det korta perspektivet.
              Men på det politiska området är det väldigt lovande. Jag gratulerar
              Lars Johansson till hans initiativ.
            </seg>
          </u>
          <note type="speaker" n="b1c7466e">
            Anf. 266 LARS JOHANSSON (S) replik:
          </note>
          <u who="lars_johansson_8ee90d" xml:id="i-6df45170d35e798e-3" n="16bad21b">
            <seg n="61624693">
              Fru talman! Vi hoppas att elpriserna inte kommer att fortsätta
              att stiga i den takt de har gjort under de senaste veckorna. Jag
              hoppas också att de tio kärnkraftverk som finns ska producera
              den el som de är byggda för att göra, eller i varje fall från
              början byggda för att göra.
            </seg>
            <seg n="44f327ee">
              Sedan har den uppgradering som vi talat om tidigare inte skett
              i den takt den skulle ske trots att det finns ett beslut sedan
              den socialdemokratiska regeringen. Det är en viktig fråga i samtalen
              att se till att man fullföljer det som finns för närvarande.
            </seg>
            <seg n="63146ef7">
              Jag kan notera att i samma artikel som Mats Odell hänvisar till
              säger också Vattenfall själva att det inte är aktuellt att diskutera
              någon ny kärnkraftsutbyggnad i dag. Det kanske är en diskussion
              som handlar om 1015 år fram i tiden.
            </seg>
            <seg n="eb78b0d2">
              Därför finns det egentligen ganska goda förutsättningar att föra
              samtal om den aktuella situationen och få fart på investeringarna
              i nya energislag så att vi kan hjälpa till på den punkten med
              en samlad syn på det.
            </seg>
          </u>
          <note type="speaker" n="650bd1b3">
            Anf. 267 MATS ODELL (KD) replik:
          </note>
          <u who="mats_odell_8b8cfa" xml:id="i-2b1ea12bce31df09-8" n="17b411ca">
            <seg n="11bf208f">
              Fru talman! Det är egentligen onödigt att ha flera repliker.
              Utgångspunkten för de olika parterna i sådana samtal är, precis
              som Lars Johansson sade, den politik som man har arbetat fram.
            </seg>
            <seg n="2e3d3721">
              Förhandlingar leder förhoppningsvis fram till en överenskommelse
              som är bra. Jag tror dock inte att den kan innefatta de element
              som för närvarande finns i oppositionens gemensamma politik, nämligen
              att kärnkraften ska stängas av framöver. Det mesta ute i verkligheten
              har trots allt visat att det inte är lösningen på framtidens problem.
            </seg>
            <seg n="f63b2c0b">
              Samtidigt ska man självklart satsa på den förnybara energin.
              Här har regeringen nu gjort historiska satsningar. Det är viktigt
              för oss att fortsätta dem samtidigt som den här typen av samtal
              kan pågå.
            </seg>
          </u>
          <note type="speaker" n="aa3bd135">
            Anf. 268 LARS JOHANSSON (S) replik:
          </note>
          <u who="lars_johansson_8ee90d" xml:id="i-6df45170d35e798e-4" n="16bad21b">
            <seg n="a77e6806">
              Fru talman! Jag vill avslutningsvis kort nämna, eftersom Mats
              Odell inte har rätt till någon ytterligare replik, att vi inser
              att vi har våra ståndpunkter och att regeringen har sina ståndpunkter.
              Ska man föra samtal ska man inte låsa sig. Därför gör jag inte
              det nu mer än så. Det är viktigt om vi ska kunna föra samtal.
            </seg>
            <seg n="a36f53c2">
              Sedan kan man diskutera hur samtalen ska se ut framöver. Jag
              hoppas det kan leda fram till att det blir en inbjudan från regeringens
              sida om dessa samtal. I annat fall får väl Socialdemokraterna
              ta initiativ. Men jag tycker att det är regeringens ansvar att
              inbjuda oppositionen till samtal.
            </seg>
          </u>
          <note n="75eab25e">
            Överläggningen var härmed avslutad.
          </note>
          <note n="5729f6d0">
            11 § Bordläggning och beslut om förlängd motionstid
          </note>
          <note n="bd9f42fd">
            Anmäldes och bordlades
          </note>
          <note n="52ec46b4">
            Kammaren biföll talmannens förslag att motionstiden för denna
            proposition skulle förlängas till fredagen den 21 januari 201l.
          </note>
          <note n="5acb17ee">
            12 § Anmälan om interpellation
          </note>
          <note n="04b2e6d7">
            Anmäldes att följande interpellation framställts
          </note>
          <note n="f080e120">
            den 16 december
          </note>
          <note n="17d29ed5">
            Lars Johansson
          </note>
          <note n="4b611833">
            Interpellationen redovisas i bilaga som fogats till riksdagens
            snabbprotokoll tisdagen den 21 december.
          </note>
          <note n="70615f48">
            13 § Anmälan om frågor för skriftliga svar
          </note>
          <note n="31ce47f6">
            Anmäldes att följande frågor för skriftliga svar framställts
          </note>
          <note n="f080e120">
            den 16 december
          </note>
          <note n="eb26c9d2">
            Désirée Liljevall
          </note>
          <note n="f306cef7">
            Lars Mejern Larsson
          </note>
          <note n="e3b8b432">
            Peter Hultqvist
          </note>
          <note n="e3b8b432">
            Peter Hultqvist
          </note>
          <note n="46b0a9c5">
            Ann-Kristine Johansson
          </note>
          <note n="c0b8d04a">
            Billy Gustafsson
          </note>
          <note n="6c879a05">
            Jörgen Hellman
          </note>
          <note n="73fbc665">
            Frågorna redovisas i bilaga som fogats till riksdagens snabbprotokoll
            tisdagen den 21 december.
          </note>
          <note n="86bfe27d">
            14 § Anmälan om skriftligt svar på fråga
          </note>
          <note n="f7153d66">
            Anmäldes att skriftligt svar på följande fråga inkommit
          </note>
          <note n="f080e120">
            den 16 december
          </note>
          <note n="ddc07d95">
            Sven-Erik Bucht
          </note>
          <note n="ce472ad7">
            Svaret redovisas i bilaga som fogats till riksdagens snabbprotokoll
            tisdagen den 21 december.
          </note>
          <note n="55a272fe">
            15 § Kammaren åtskildes kl. 21.49.
          </note>
          <note n="4c69ef8d">
            Förhandlingarna leddes
          </note>
          <note n="a3bdae51">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
