<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--83</head>
          <docDate when="2010-04-06">2010-04-06</docDate>
        </div>
      </front>
      <body>
        <div>
          <note n="965a8b5c">
            ﻿
          </note>
          <note n="bf2b9711">
            Riksdagens protokoll
          </note>
          <note n="48a710fd">
            2010/11:83
          </note>
          <note type="date" n="0dbe7e1a">
            Onsdagen den 6 april
          </note>
          <note n="023413dd">
            Kl. 09:00 - 20:28
          </note>
          <note n="d06cdcd5">
            1 § Val till Valprövningsnämnden
          </note>
          <note n="0a7274b0">
            Talmannen meddelade att till kammaren hade inkommit protokoll
            från valberedningen avseende val av ordförande och ersättare för
            ordföranden i Valprövningsnämnden.
          </note>
          <note n="a3878d40">
            Vidare hade överlämnats gemensamma listor för val av sex ledamöter
            och sex suppleanter i Valprövningsnämnden. En promemoria med föreslagna
            namn hade delats ut till kammarens ledamöter.
          </note>
          <note n="421b13fe">
            Företogs val av sex ledamöter och sex suppleanter i Valprövningsnämnden.
          </note>
          <note n="779298a0">
            Sedan den gemensamma listan godkänts av kammaren befanns följande
            personer, för tiden till dess nytt val till nämnden skulle äga
            rum, valda till
          </note>
          <note n="91ee92aa">
            ledamöter i Valprövningsnämnden
          </note>
          <note n="b2ffd39d">
            suppleanter i Valprövningsnämnden
          </note>
          <note n="b08ef1ec">
            Företogs val av ordförande och ersättare för ordföranden i Valprövningsnämnden.
          </note>
          <note n="a4d90c31">
            Enligt ett enhälligt förslag av valberedningen valdes, för tiden
            till dess nytt val skulle äga rum, till
          </note>
          <note n="95340389">
            ordförande i Valprövningsnämnden
          </note>
          <note n="c696beb5">
            ersättare för ordföranden i Valprövningsnämnden
          </note>
          <note n="e2c64da1">
            2 § Justering av protokoll
          </note>
          <note n="61a680d6">
            Justerades protokollet för den 31 mars.
          </note>
          <note n="0bac1cc5">
            3 § Avsägelse
          </note>
          <note n="17dd367b">
            Talmannen meddelade att Lars Elinderson (M) avsagt sig uppdraget
            som suppleant i kulturutskottet.
          </note>
          <note n="5004e681">
            Kammaren biföll denna avsägelse.
          </note>
          <note n="f1e70b5e">
            4 § Ledighet
          </note>
          <note n="87c014e8">
            Talmannen meddelade att Ann Arleklo (S) ansökt om ledighet under
            tiden den 6 april6 maj.
          </note>
          <note n="317e91c9">
            Kammaren biföll denna ansökan.
          </note>
          <note n="9e2c06ec">
            Talmannen anmälde att Christin Hagberg (S) skulle tjänstgöra
            som ersättare för Ann Arleklo.
          </note>
          <note n="5b1d3c48">
            5 § Anmälan om fördröjt svar på interpellation
          </note>
          <note n="d06a8a8f">
            Till riksdagen hade inkommit följande skrivelse:
          </note>
          <note n="224d3e60">
            Interpellation 2010/11:299
          </note>
          <note n="58a60578">
            Interpellation 2010/11:299 Konsekvenser för Sveriges ekonomi
            vid fler sjukdagar
          </note>
          <note n="cfe696f0">
            Interpellationen kommer att besvaras tisdagen den 26 april 2011.
          </note>
          <note n="5912aa5a">
            Skälet till dröjsmålet är redan inbokade engagemang.
          </note>
          <note n="b9a15172">
            Marianne Jenryd
          </note>
          <note n="4c0c1254">
            6 § Hänvisning av ärenden till utskott
          </note>
          <note n="20acfe84">
            Föredrogs och hänvisades
          </note>
          <note n="b01a3238">
            den 27 maj
          </note>
          <note n="12e9d577">
            den 31 maj
          </note>
          <note n="d535e836">
            7 § Förnyad bordläggning
          </note>
          <note n="7bd2ffaf">
            Föredrogs och bordlades åter
          </note>
          <note n="12f529ab">
            8 § Ändringar i skuldsaneringslagen m.m.
          </note>
          <note n="e826d680">
            Föredrogs
          </note>
          <note type="speaker" n="fcd59ebe">
            Anf. 1 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-527b5bed6713b22d-0" n="95ed1154" next="i-ae226e59ca77b198-0"/>
          <note n="7d2e5bcc">
            Herr talman! Jag börjar med att yrka bifall till punkterna 1,
            2 och 4 i utskottets betänkande och avslag på reservationerna
            i dem. Jag yrkar också bifall till reservation nr 2 i punkt 3.
          </note>
          <u who="hannah_bergstedt_528eb8" xml:id="i-ae226e59ca77b198-0" n="95ed1154" prev="i-527b5bed6713b22d-0">
            <seg n="422b9fcf">
              I höstas landade regeringens proposition Bättre möjlighet till
              skuldsanering på civilutskottets bord. Propositionen innehåller
              två förslag som Socialdemokraterna ställer sig bakom. Det gäller
              möjligheten för företagare som är aktiva att fortsätta bedriva
              företag och få skuldsanering samt förslaget om att skuldernas
              ålder inte särskilt ska beaktas när man tittar på möjligheten
              till skuldsanering. Det är mycket bra eftersom det är viktigt
              att man snabbt får möjlighet till skuldsanering ju snabbare desto
              bättre.
            </seg>
            <seg n="3acefcf7">
              Här tar dock hyllningskören slut eftersom det inte finns något
              mer att hylla. Möjligheten till skuldsanering blir inte så mycket
              bättre med regeringens förslag. Förslagen är för få. Av den utredning
              som tog fram förslag bidde det knappt en tumme. I höstas kom det
              en dom i Högsta domstolen som gör att de förslag som regeringen
              lägger fram riskerar att bli i princip verkningslösa. Domen fastställde
              att den som ska kunna komma i fråga för skuldsanering inte ska
              kunna betala sina skulder på 15 år i stället för den praxis som
              har gällt hittills. Det skulle innebära att färre får möjlighet
              till skuldsanering. På vilket sätt är det bättre? Propositionens
              namn blir ett hån mot alla dem som behöver skuldsanering.
            </seg>
            <seg n="a014f2d5">
              De flesta svenskar är skuldsatta. Vi har lån på hus, bilar och
              studier. Vi uppmuntras att ta lån eftersom konsumtionssamhället
              bygger på det, men det är skillnad på att vara skuldsatt och att
              vara överskuldsatt.
            </seg>
            <seg n="079078fb">
              Att låna är alltid att ta en risk. Vi förväntas kalkylera med
              vad vår ekonomi ska tillåta att vi lånar. Det är rimligt. De allra
              flesta klarar av det.
            </seg>
            <seg n="309892df">
              Vilka är det då som behöver skuldsanering? Överskuldsättning
              får förmodligen många att tänka på TV3:s Lyxfällan . Det handlar
              om överkonsumtion av lyxprylar och slarv med ekonomin som går
              att rätta till med försäljning och nya rutiner. Så ser inte verkligheten
              ut. De allra flesta som är i behov av skuldsanering är människor
              som inte kan betala sina skulder på många år och som råkat ut
              för livet. Det är sådant som kan drabba oss alla som arbetslöshet,
              sjukdom, skilsmässa eller dödsfall.
            </seg>
            <seg n="6b5c4635">
              Jag har sedan i höstas blivit kontaktad av många människor som
              blottat sig och trots skam och skuldkänslor velat delge sin historia
              för att berätta att de är helt vanliga människor som vill göra
              sitt allra bästa för att göra rätt för sig.
            </seg>
            <seg n="cb6aaf0e">
              Låt mig ge några exempel:
            </seg>
            <seg n="16e12792">
              Huset var för dyrt, men båda hade arbete. Det skulle ge oss mindre
              restid till jobbet och mer tid för familj och barn. Det vi inte
              kalkylerade med var att Anders skulle få cancer. På mindre än
              tre månader stod jag ensam med två barn och ett deltidsjobb. Jag
              hade inte råd. Huset fick säljas till underpris och jag stod ensam
              kvar med skulderna.
            </seg>
            <seg n="5ce6166a">
              Så skriver Karin som önskar att hennes ansträngningar till fler
              arbetstimmar skulle märkas åtminstone lite i lönekuvertet. För
              henne har varje krona betydelse.
            </seg>
            <seg n="141e1e75">
              Ett fåtal människor kalkylerar med sådana här situationer eller
              har en buffert för det. Vi socialdemokrater efterlyser en översyn
              av utsökningsbalken. Redan för ett år sedan inkom Kronofogdemyndigheten
              till regeringen med förslag om förenklad löneutmätning. Dagens
              system med löneutmätning har flera nackdelar. I dag finns inga
              incitament för den som är överskuldsatt att öka sina inkomster.
              Vi vill att regeringen ska återkomma med förslag som gör att det
              lönar sig att arbeta även för den som har skulder. Inte ens det
              vill regeringen göra. Vad hände med att det ska löna sig att arbeta?
            </seg>
            <seg n="b4049e6e">
              Mia blev sjuk av sitt jobb och började plugga på högskola. Hennes
              sambo jobbade. Med två barn var det lite tufft, men det gick att
              få ihop. En dag kom hennes sambo hem och berättade att han hade
              träffat en annan. Livet briserade. Mia klarade inte av sina studier,
              och hennes sjukdom blev värre. Hon klarade faktiskt inte av livet
              alls. Studieskulderna växte. Varannan vecka har hon barnen. Då
              kan de inte göra läxorna eftersom Mia inte har tillgång till dator.
              Barnen kan inte delta i sina fritidsaktiviteter eftersom Mia saknar
              bil, och där hon bor finns det ingen kollektivtrafik.
            </seg>
            <seg n="1164a3b0">
              Kronofogden räknar med att 400 000600 000 personer i Sverige
              är överskuldsatta. Hur många barn som lever i överskuldsatta familjer
              är oklart liksom hur många barn som lever i hushåll som genomgår
              skuldsanering. Vi har alldeles för dåliga kunskaper om hur överskuldsättning
              drabbar barnen och om det utanförskap det innebär. Det krävs inte
              alltför mycket kunskap om livet för att förstå vad detta kan innebära.
              Det är barn som till syvende och sist inte får samma möjligheter
              som andra att växa och utvecklas. Barn väljer inte sina föräldrar.
            </seg>
            <seg n="5b26edce">
              Vad hände med talet om att minska utanförskapet? Detta om något
              handlar om att minska utanförskap. I vårt förslag lyfter vi särskilt
              fram behovet av en översyn av barns och ungas situation i överskuldsatta
              familjer. Fattigdom är nämligen något som riskerar att gå i arv.
            </seg>
            <seg n="e8ca4ccc">
              Hans skriver så här: Jag startade ett litet företag. Under uppbyggnadsskedet
              tog jag lån med vårt hus som säkerhet. När 90-talskrisen kom fick
              banken kalla fötter och sade upp lånet vilket slutade med att
              huset såldes på exekutiv auktion. Efter försäljningen stod jag
              kvar med skulder på nära 600 000 kr.
            </seg>
            <seg n="57bcddfd">
              Eller slutade och slutade: 20 år senare kämpar Hans fortfarande
              med sina skulder. Han avslutar sitt brev: Jag är i dag 63 år och
              har några år kvar i arbetslivet. Men om min situation inte förändras
              orkar jag helt enkelt inte längre.
            </seg>
            <seg n="160f1b1e">
              Med det förslag som Socialdemokraterna, Miljöpartiet och Vänsterpartiet
              har lagt fram skulle fler få möjlighet att komma tillbaka till
              ett liv där det lönar sig att arbeta eller där det rentutav lönar
              sig att leva. Många överskuldsatta mår nämligen så dåligt att
              de hotar med att ta sitt liv och andra gör det också. Antalet
              fall som kronofogdemyndigheterna hanterar där människor hotar
              eller verkställer hot att ta sitt liv har ökat.
            </seg>
            <seg n="b82a25b8">
              Ohälsan bland dem som lever på obestånd är betydande. Det gäller
              framför allt stressrelaterade sjukdomar och psykisk ohälsa. Dödligheten
              är 30 gånger större hos den som är skuldsatt. Det leder givetvis
              till ett enormt personligt lidande, men det drabbar också familjen
              och får så klart samhällsekonomiska konsekvenser.
            </seg>
            <seg n="d2d45bcd">
              Vad får skuldsaneringen för effekter? Vad handlar det om? Ska
              människor inte ta ansvar? Har man skaffat sig en skuld får man
              lov att betala. Det är självklart. Men när lagen kom till var
              det redan då uttalat att den skulle ha en rehabiliterande effekt
              och hjälpa människor tillbaka. Det är just vad det handlar om.
              Ju fortare människor kan komma tillbaka desto bättre.
            </seg>
            <seg n="eb4d7ca9">
              I dag är det inte ovanligt att den som söker skuldsanering har
              levt med sina skulder under en lång tid. Det är lönsamt för både
              individen och samhället att människor kommer tillbaka så snabbt
              som möjligt. Därför föreslår vi att skulderna betalas av på tre
              år i stället för fem år.
            </seg>
            <seg n="1ff67143">
              Vilka tjänar på skuldsanering? Att det hjälper dem som är överskuldsatta
              är det ingen tvekan om. Det bör också understrykas att betalningsmoralen
              bland dem som får skuldsanering är hög. Hela 95 procent av dem
              som får skuldsanering klarar sin skuldsanering.
            </seg>
            <seg n="85ffe1fc">
              Överskuldsättningen bedöms leda till kostnader för sjukvård och
              produktionsbortfall som beräknas kosta samhället 3050 miljarder
              kronor per år. Vi hör ofta regeringen skryta med att den styr
              ett land som är bäst på de finansiella finanserna. Men ändå vägrar
              man att ställa sig bakom ett förslag som handlar om att hjälpa
              de mest utsatta i samhället och ge dem chansen att komma tillbaka.
            </seg>
            <seg n="8d7ed587">
              Det skulle löna sig även för samhället att hjälpa fler. Det förtjänar
              också att påpekas att många gånger får även den som är långivare
              bättre möjlighet att få tillbaka en del av skulden om människor
              får möjlighet till skuldsanering.
            </seg>
            <seg n="54eeaad7">
              Herr talman! Jag har själv bekanta som fått hjälp med skuldsanering
              och sett vad det i praktiken betyder. Jag har sett hur hälsan
              blir bättre och bättre och orken att ta vid i de studier som slutades.
              Det handlar om att få ett nytt jobb och självförtroendet som växte.
              I dag har Mia börjat fundera på om hon kanske till och med är
              värd lite kärlek. Till sommaren drömmer hon om att kunna ta med
              barnen på sin första semester. Det är förvisso en tältsemester,
              men det är ändå en semester.
            </seg>
            <seg n="ef014868">
              Det finns många budget- och skuldsanerare ute i landet. Många
              av dem som jag träffat har berättat historia efter historia om
              människor som får möjlighet att vara med och skapa sig nya möjligheter
              i sitt liv. För oss socialdemokrater handlar det om att göra det
              möjligt för människor att ta ansvar och komma tillbaka till ett
              värdigt liv. Skuldsanering är en rehabilitering som fungerar väl.
            </seg>
            <seg n="9f139ec3">
              Det är både rationellt och ekonomiskt att sätta människan först,
              och det är också solidariskt. Låt oss därför ställa oss bakom
              det förslag som i praktiken kommer att ge bättre möjlighet till
              skuldsanering.
            </seg>
          </u>
          <note n="36faf3d9">
            I detta anförande instämde Jonas Gunnarsson (S).
          </note>
          <note type="speaker" n="54446b8d">
            Anf. 2 ANTI AVSAN (M):
          </note>
          <u who="anti_avsan_e6e544" xml:id="i-35c34bf7b29e5c38-0" n="e5908acc" next="i-e3a92a0f1f032d79-0">
            <seg n="2035ef9d">
              Herr talman! Jag vill börja med att framhålla att det finns många
              människor som av olika anledningar som sjukdom, ålder eller andra
              skäl många gånger oförskyllt hamnar i stora svårigheter på grund
              av en dignande skuldbörda. Regeringens proposition, som avser
              ändringar i skuldsaneringslagen, syftar till att göra det lättare
              för alla att få skuldsanering.
            </seg>
            <seg n="4cdfdfac">
              I propositionen föreslår regeringen att möjligheten att bevilja
              skuldsanering för näringsidkare utökas så att även om näringsidkaren
              bedriver en verksamhet som är av mer än ringa omfattning ska han
              eller hon inte hindras från att få skuldsanering. Det föreslås
              också att skuldernas ålder inte längre ska beaktas särskilt vid
              bedömningen om det är skäligt att bevilja skuldsanering. Även
              i fall då merparten av skulderna är relativt nya ska skuldsanering
              kunna beviljas om detta i övrigt är motiverat. Just detta gäller
              alla som söker skuldsanering.
            </seg>
            <seg n="aa61ca9a">
              Det viktiga i propositionen är dock att förutsättningarna förbättras
              för att fortsätta att bedriva näringsverksamhet eller att starta
              om efter ekonomiska svårigheter. Det som många gånger har varit
              ett problem för många speciellt mindre företagare är att de måste
              gå i personlig borgen för skulder som uppkommer i näringsverksamheten.
              Det har medfört att många människor har hamnat i svårigheter.
              Utöver det föreslås det att förutsättningarna att gallra uppgifter
              i samband med kreditupplysningsverksamhet blir desamma för fysiska
              personer som bedriver näringsverksamhet som för andra fysiska
              personer.
            </seg>
            <seg n="88fb4731">
              Herr talman! Jag vill redan nu framhålla att jag yrkar bifall
              till utskottets förslag i betänkandet såvitt avser punkterna 1
              och 3. Det innebär att jag står bakom det som regeringen anfört
              i propositionen, och när det gäller reservationerna 2 och 4 står
              jag bakom innehållet.
            </seg>
            <seg n="374276d8">
              Herr talman! Jag ska först säga något ytterligare om skuldsanering
              i allmänhet och därefter ska jag särskilt beröra insolvensprognosen
              vid skuldsanering och frågan om överskuldsättning.
            </seg>
            <seg n="26aacabb">
              Möjligheten till skuldsanering i Sverige infördes genom 1994
              års skuldsaneringslag. Den lagen ersattes den 1 januari 2007 av
              den nuvarande skuldsaneringslagen. Skuldsanering innebär en möjlighet
              för fysiska personer att under vissa förutsättningar befrias från
              en övermäktig skuldbörda genom att helt eller delvis befrias från
              betalningsansvaret för de skulder som omfattas av skuldsaneringen.
            </seg>
            <seg n="ff26bcc1">
              Nuvarande förutsättningar för skuldsanering är att gäldenären
              är på obestånd och så skuldsatt att han eller hon inte kan antas
              ha förmåga att betala sina skulder inom överskådlig tid och det
              är skäligt med hänsyn till gäldenärens personliga och ekonomiska
              förhållanden att skuldsanering beviljas honom eller henne. Vid
              denna bedömning ska särskilt beaktas skuldernas ålder, omständigheterna
              vid deras tillkomst, de ansträngningar gäldenären har gjort för
              att fullgöra sina förpliktelser och det sätt på vilken gäldenären
              har medverkat i handläggningen av ärendet om skuldsanering.
            </seg>
            <seg n="d297c189">
              Särskilda begränsningar gäller för näringsidkare. En näringsidkare
              får beviljas skuldsanering endast om det finns särskilda skäl
              med hänsyn till verksamhetens ringa omfattning och enkla beskaffenhet.
              Begränsningen till verksamhet av ringa omfattning innebär att
              endast företagare som har sin huvudsakliga försörjning genom inkomst
              från annat håll än från företaget kommer i fråga för skuldsanering.
            </seg>
            <seg n="fc98efbd">
              Jag anser att det är positivt att regeringen har lagt fram de
              nu aktuella förslagen om ändringar i skuldsaneringslagen för att
              göra det lättare för alla att få skuldsanering. De har också som
              viktig utgångspunkt att förbättra förutsättningarna för näringsidkare
              att fortsätta att bedriva näringsverksamhet eller starta om efter
              ekonomiska svårigheter.
            </seg>
            <seg n="65784442">
              Herr talman! När det gäller insolvensprognosen vid skuldsanering
              vill jag säga följande. Socialdemokraterna, Miljöpartiet och Vänsterpartiet
              anser i en följdmotion att skuldsanering ska kunna komma i fråga
              om gäldenären är på obestånd och så skuldsatt att han eller hon
              kan antas sakna förmåga att betala sina skulder de närmaste åren.
              Vi har här alldeles nyss fått höra att det handlar om tre år.
            </seg>
            <seg n="d30e7175">
              Insolvensutredningen har som en parentes i den här delen nämnt
              en tidsperiod på upp till fem år. Detta ska ställas mot den nu
              gällande lagstiftningen som slår fast att skuldsanering får, under
              vissa förutsättningar, beviljas en gäldenär som är på obestånd
              och så skuldsatt att han eller hon inte kan antas ha förmåga att
              betala sina skulder inom överskådlig tid.
            </seg>
            <seg n="48f97c86">
              Detta är ett tillstånd som kallas kvalificerad insolvens och
              som mer konkret innebär att betalningsoförmågan ska antas vara
              om inte permanent så i varje fall bestående under en längre tid.
            </seg>
            <seg n="e3811fc8">
              Det ska i princip inte gå att se att insolvensen någonsin kommer
              att upphöra. Samtidigt är det viktigt att framhålla att en nettoskuldbörda
              som inte uppgår till mer än ett par hundra tusen kronor för en
              person med fast och regelbunden inkomst enligt tidigare förarbeten
              normalt har ansetts vara för liten för att skuldsanering ska kunna
              komma i fråga.
            </seg>
            <seg n="c437a52f">
              Med hänsyn till det ingrepp i den civilrättsliga avtalsrelationen
              i varje enskilt fall som en skuldsanering innebär bör skuldsanering
              reserveras för de fall då någon har avsevärda skuldproblem.
            </seg>
            <seg n="b10376d8">
              Skulle Insolvensutredningens förslag genomföras ökar risken för
              att ingångna förpliktelser inte fullföljs. Enligt Kronofogdemyndighetens
              beräkningar riskerar antalet ansökningar om skuldsanering att
              flerfaldigas. Även de som enligt gällande ordning inte omfattas
              av regelverket skulle kunna beviljas skuldsanering i mycket större
              omfattning.
            </seg>
            <seg n="280dee88">
              Risken finns att ett sådant förfaringssätt negativt kan påverka
              den allmänna betalningsmoralen. Om betalningsmoralen i samhället
              sjunker är det många som kan råka illa ut både direkt och indirekt.
              Är det för lätt att undgå betalningsansvar för sina skulder ökar
              också risken för kreditgivarna. Det kan då bli svårare att låna
              för personer med osäkra förhållanden, alldeles oavsett om personerna
              är ytterligt noggranna med att fullfölja ingångna förpliktelser.
            </seg>
            <seg n="a159a496">
              I det här sammanhanget bör det påpekas att förutsättningarna
              för att få skuldsanering ändrades så sent som 2007. Att det så
              kallade egenförsöket då togs bort ledde på kort tid till en fördubbling
              av antalet ansökningar om skuldsanering. Det är lämpligt att effekterna
              av den ändringen kan överblickas innan förutsättningarna ändras
              ytterligare. Enligt Kronofogdemyndigheten har allt fler ansökningar
              beviljats de senaste åren i och med att myndigheten i större utsträckning
              gjort en totalbedömning av gäldenärens förhållanden.
            </seg>
            <seg n="64bd5c7e">
              Jag delar regeringens bedömning att bestämmelsen om insolvensprognosen
              bör hållas oförändrad. Därmed bör utredningens förslag i den delen
              inte genomföras.
            </seg>
            <seg n="7aabf3d4">
              Herr talman! Här bör också nämnas det tidigare nämnda avgörandet
              från Högsta domstolen som prövat om en gäldenär uppfyllt kravet
              på kvalificerad insolvens enligt skuldsaneringslagen.
            </seg>
            <seg n="6926666b">
              I det aktuella fallet hade en gäldenär beviljats skuldsanering
              av Kronofogdemyndigheten. Skulderna som omfattades av skuldsaneringen
              uppgick till 347 284 kronor och avsåg obetalda studielån, banklån
              och kontokrediter samt skulder för övrig konsumtion. Betalningsplanen
              som fogades till beslutet om skuldsanering innebar att gäldenären
              detta är viktigt under fem år skulle betala ca 88 procent av skuldbeloppen,
              totalt 304 679 kronor, genom att erlägga månadsbetalningar om
              drygt 5 000 kronor till de borgenärer som angavs i planen.
            </seg>
          </u>
          <note n="1f21b073">
            Efter att beslutet överklagats till tingsrätten och därefter
            till hovrätten kom Högsta domstolen slutligen att pröva den aktuella
            frågan om skuldsanering.
          </note>
          <u who="anti_avsan_e6e544" xml:id="i-e3a92a0f1f032d79-0" n="e5908acc" prev="i-35c34bf7b29e5c38-0">
            <seg n="db032d09">
              Enligt Högsta domstolen var gäldenärens betalningsutrymme så
              pass stort att det inte torde vara omöjligt för henne att vara
              skuldfri på åtminstone 15 års sikt. Mot den bakgrunden ansåg Högsta
              domstolen att det inte var möjligt att säga att hon skulle sakna
              förmåga att betala sina skulder inom överskådlig tid. Gäldenären
              kunde därför inte anses uppfylla kravet på kvalificerad insolvens.
            </seg>
            <seg n="94f68061">
              Antalet personer som under de senaste åren beviljats skuldsanering
              har ökat väsentligt. En anledning är det så kallade egenförsöket
              som slopades den 1 januari 2007. Ytterligare lättnader införs
              nu genom att det ska vara möjligt att få skuldsanering omedelbart
              efter det att man blivit överskuldsatt. Detta väntas också leda
              till att fler får skuldsanering.
            </seg>
            <seg n="409729d7">
              Det har gjorts bedömningar som påvisar att ännu fler skulle kunna
              beviljas skuldsanering om de bara ansökte om det. Det finns en
              stor grupp gäldenärer som är så skuldsatta som krävs enligt lagen
              och som skulle kunna få skuldsanering men som inte ansöker om
              det. Man bör i första hand försöka nå dessa gäldenärer genom bättre
              informationsinsatser och rådgivning.
            </seg>
            <seg n="58d6e9b9">
              När det gäller själva förutsättningarna för att få skuldsanering
              bör i alla fall principen vara att en persons skulder ska skrivas
              av bara i de fall då skulderna inte kan bli betalda samt att borgenärerna
              därmed inte ska drabbas av någon reell förlust. Så är det ju.
              Kan man inte betala och det är prognosen blir det inte någon betalning
              någon gång. Här drabbas borgenärerna inte av någon reell förlust.
            </seg>
            <seg n="9f2d1c06">
              Långivare och leverantörer ska inte behöva avstå från att få
              betalt när en person faktiskt bedöms kunna betala om än efter
              en lång tid. Det är alltså för tidigt att närmare bedöma vilka
              konsekvenser Högsta domstolens avgörande kommer att få för rättspraxis
              eftersom domstolen bedömer omständigheterna i enskilda fall. Så
              har skett också i det här fallet. Det innebär att man måste sätta
              in uttalandet från Högsta domstolen i sitt sammanhang.
            </seg>
            <seg n="ebb5516c">
              Efter att regeringen beslutade om propositionen fattade Högsta
              domstolen beslut i fråga om det här aktuella avgörandet. Vi anser
              därför att det är för tidigt att bedöma konsekvenserna, som jag
              nyss nämnde.
            </seg>
            <seg n="b45cd1aa">
              Men det finns skäl för regeringen att analysera rättsläget beträffande
              tillämpningen av insolvensprognosen och återkomma till riksdagen
              med besked i frågan om huruvida Högsta domstolens beslut föranleder
              andra slutsatser än de som regeringen drar i propositionen och
              som jag här redogjort för. Vi förutsätter att detta kommer att
              ske utan att det behövs ett formellt tillkännagivande från riksdagen.
            </seg>
            <seg n="fc1d2828">
              Slutligen ska jag säga några ord om överskuldsättningen som sådan.
              Jag har inte någon annan uppfattning än vad som framgår av de
              aktuella motionerna när det gäller vikten av att vidta åtgärder
              mot överskuldsättning. Regeringen bedriver ett aktivt arbete med
              frågorna.
            </seg>
            <seg n="387f558e">
              Vi kan konstatera att både kommunerna och Konsumentverket har
              förstärkts med ytterligare resurser som använts till ökade insatser
              från de kommunala budget- och skuldrådgivarnas sida.
            </seg>
            <seg n="941dc2d1">
              I likhet med regeringen anser vi att det här bör kunna bidra
              till att fler gäldenärer fångas upp och får vägledning, till exempel
              när det gäller möjligheten till skuldsanering.
            </seg>
            <seg n="7c5e714c">
              Det finns ytterligare pågående arbete och ett flertal åtgärder
              som skulle kunna nämnas. Kronofogdemyndighetens rapport Förenklad
              löneutmätning innehåller förslag till åtgärder som ska sätta mindre
              press på gäldenärerna och som innebär en motivation för minskad
              skuldsättning och schabloniserade beräkningar att man får behålla
              en del av sina löneökningar. Avsikten är att det under år 2011
              ska komma en proposition till riksdagen angående detta.
            </seg>
          </u>
          <note n="3b368b08">
            I detta anförande instämde Maria Abrahamsson och Thomas Finnborg
            (båda M).
          </note>
          <note type="speaker" n="c4bd0b75">
            Anf. 3 HANNAH BERGSTEDT (S) replik:
          </note>
          <u who="hannah_bergstedt_528eb8" xml:id="i-032e9459ce5c76c4-0" n="95ed1154">
            <seg n="fc41c4b4">
              Herr talman! Enligt OECD är Sverige det land som har de strängaste
              reglerna om återbetalning. En mycket tung börda ligger på låntagaren.
              Redan i dag är det väldigt tufft när det gäller att få möjlighet
              till skuldsanering.
            </seg>
            <seg n="a860566c">
              Anti Avsan hänvisar i sitt anförande till förändringar som gjordes
              2007 då egenförsöket att den som är skuldsatt själv ska komma
              överens med den som han eller hon är skyldig pengar togs bort.
              Det här har gjort att fler kanske orkat ta sig till en skuldsanerare
              för att få hjälp.
            </seg>
            <seg n="b3e79280">
              Ja, antalet som ansökt om skuldsanering har ökat. Det gör dock
              inte att fler får rätt till skuldsanering. Det är helt enkelt
              att blanda äpplen och päron.
            </seg>
            <seg n="78b1dbcd">
              När det gäller domen som kom i höstas och som regeringen och
              reservanterna säger sig vilja invänta resultat av säger jag: Man
              behöver inte vänta. Det är bara att plocka upp telefonen och ringa
              någon av de budget- och skuldrådgivare som jobbar ute i landet.
              De kan berätta att man redan i dag hänvisar till domen när man
              fattar beslut hos Kronofogdemyndigheten om vilka som ska komma
              i fråga för skuldsanering. Antalet avslag har ökat med 10 procent
              efter att domen kom i Högsta domstolen.
            </seg>
            <seg n="309f6cc2">
              Anti Avsan säger sig vara rädd att fler ska få möjlighet att
              få skuldsanering. Jag trodde faktiskt att det var det som var
              propositionens poäng att fler skulle få möjlighet att komma tillbaka
              till ett liv och bidra till samhället.
            </seg>
          </u>
          <note type="speaker" n="ffbb1472">
            Anf. 4 ANTI AVSAN (M) replik:
          </note>
          <u who="anti_avsan_e6e544" xml:id="i-96995f9c9da6a3bb-0" n="e5908acc">
            <seg n="e5e55715">
              Herr talman! Man måste sätta skuldsaneringslagen i ett sammanhang.
              Skälet till att skuldsaneringslagen tillkom 1994 var förmodligen
              en effekt av kriserna på 80- och 90-talen, då kreditgivningen
              var ganska lättvindig. Det var väldigt lätt att få lån utan att
              man hade den betalningsförmåga som behövdes. Vi kunde se ett stort
              antal mål i domstolarna som en följd av kriserna under 80- och
              90-talen där människor krävdes på betalning och där den kreditprövning
              som skulle göras inte hade gjorts.
            </seg>
            <seg n="6d54b8f5">
              När det gäller kreditprövningen har vi nyligen antagit en ny
              lagstiftning här i riksdagen som syftar till att kreditpröva även
              sms-lån och mindre skulder. Det har skärpts högst väsentligt när
              det gäller kreditprövningen. För många människor som i dag lever
              i överskuldsättning och jag kan hålla med om att jag har sett
              många fall av orkeslöshet beror det på att de skuldsatt sig för
              länge sedan. De har en skuldbörda de aldrig har blivit kvitt.
            </seg>
            <seg n="8fc0aeda">
              Det viktiga om vi vill hjälpa människor som är i en svår situation
              är att inte ta bort incitament för människor att göra rätt för
              sig. Om man nu inte är drabbad på grund av sjukdom, ålder eller
              andra olyckliga omständigheter är det nämligen så att man har
              med sig att man kan bli av med sina skulder väldigt lätt. Hur
              är det med studieskulder, som ska betalas av under ganska lång
              tid? Det blir naturligtvis problem om man alltid kan räkna med
              att bli av med sina skulder på tre år. Då spelar det inte så stor
              roll. Det fordrar alltså ett visst ansvar från enskilda när de
              ingår avtal.
            </seg>
          </u>
          <note type="speaker" n="59727e81">
            Anf. 5 HANNAH BERGSTEDT (S) replik:
          </note>
          <u who="hannah_bergstedt_528eb8" xml:id="i-032e9459ce5c76c4-1" n="95ed1154">
            <seg n="ab17b0bf">
              Herr talman! I dagsläget, när andelen som lånar till större delen
              av sin inkomst ökar, när fler tar lån av sin disponibla inkomst
              och när bostadspriser ökar och räntor stiger skuldsätter sig fler
              människor alltmer. Vi har tidigare i kammaren debatterat risken
              för en kommande bostadsbubbla.
            </seg>
            <seg n="f07f4bba">
              Kronofogdemyndigheten beräknar i dag att 400 000 människor är
              i behov av skuldsanering. Det är människor som till större delen
              faktiskt har råkat ut för livet arbetslöshet, sjukdom, skilsmässa
              eller dödsfall i familjen. De allra flesta har inte lyxkonsumerat.
              Målet för samhället måste väl ändå vara att hjälpa dessa människor
              tillbaka. Det är faktiskt lönsamt att se till att dessa människor
              kommer tillbaka till ett liv där de kan vara med och bidra.
            </seg>
            <seg n="d52f9dfe">
              Jag skulle vilja säga att det i grund och botten handlar om en
              skillnad i människosyn. Människor vill nämligen göra rätt för
              sig. Det visar inte minst en rapport som Kronofogdemyndigheten
              själv har lagt fram och som heter just Alla vill göra rätt för
              sig . Jag tycker att det vore förnämligt att höra Anti Avsan förklara
              hur han ser på människor och sin människosyn när det handlar om
              överskuldsatta.
            </seg>
            <seg n="f893728b">
              Där ute finns nämligen människor som behöver vår hjälp och vårt
              stöd för att komma tillbaka till samhället. Det handlar inte om
              att smita undan, för människor vill faktiskt göra rätt för sig.
            </seg>
          </u>
          <note type="speaker" n="a1923746">
            Anf. 6 ANTI AVSAN (M) replik:
          </note>
          <u who="anti_avsan_e6e544" xml:id="i-96995f9c9da6a3bb-1" n="e5908acc">
            <seg n="3d663db3">
              Herr talman! Man kan inte generalisera, men man måste titta på
              frågorna i ett samhällsperspektiv. Det är klart att det fordras
              en balanspunkt när det gäller betalningsmoral och möjligheten
              att bli fri från skulder.
            </seg>
            <seg n="6aa0e7c7">
              Naturligtvis handlar det om att få människor på banan igen, och
              det är ganska tydligt i detta fall också med koppling till arbetslinjen
              och alla dessa småföretagare som har tvingats gå i personlig borgen
              och många gånger aldrig kan komma tillbaks men kanske är duktiga
              entreprenörer. Det gäller människor med vanliga arbeten också.
              Det är ingen skillnad i människosyn, utan det kanske är fråga
              om att man inte bestämmer sig på förhand och säger vad som är
              rätt eller fel utan försöker väga samman alla olika aspekter som
              finns på detta.
            </seg>
            <seg n="f78935ee">
              Apropå Hannah Bergstedts tidigare replik angående vad som har
              sagts från budget- och skuldrådgivarnas sida när det gäller insolvensprognosen
              är min uppfattning att vi inte kan dra så långtgående slutsatser
              att det alltid ska vara 15 år. En domstol skapar rättspraxis,
              och enskilda fall bedöms utifrån dessa förutsättningar.
            </seg>
            <seg n="c7ec1c0e">
              En grundförutsättning är fortfarande att man inte har en skuldbörda
              på mer än ett par hundra tusen kronor och en inkomst, om man inte
              är sjuk, om man över huvud taget ska komma i fråga för skuldsanering.
              Det fall som Högsta domstolen avgjorde var väldigt nära där. Nu
              beviljade Kronofogdemyndigheten skuldsanering i detta fall.
            </seg>
            <seg n="38d2ce25">
              Antalet människor som har fått skuldsanering har ökat, därför
              att Kronofogdemyndigheten har tillämpat regelverket på ett mer
              nyanserat sätt genom att göra en totalbedömning. Det är vad det
              handlar om: Människor som faktiskt kan komma tillbaka och bidra
              ska naturligtvis få möjlighet att göra det, men det måste också
              finnas incitament så att man är medveten om att man ska fullgöra
              sina förpliktelser i samhället.
            </seg>
          </u>
          <note type="speaker" n="473c963d">
            Anf. 7 JAN LINDHOLM (MP):
          </note>
          <u who="jan_lindholm_73d248" xml:id="i-3b8c9418e408820f-0" n="9e9b1c38" next="i-34c245e77dc301fd-0"/>
          <note n="cb3633eb">
            Herr talman! Civilutskottets betänkande nr 9 handlar alltså om
            skuldsaneringslagen. Efter Hannah Bergstedts anförande finns det
            egentligen inte särskilt mycket att tillägga.
          </note>
          <u who="jan_lindholm_73d248" xml:id="i-34c245e77dc301fd-0" n="9e9b1c38" prev="i-3b8c9418e408820f-0">
            <seg n="d52250c3">
              Jag tänkte i likhet med Hannah börja med att bena ut yrkandena,
              eftersom vi tidigare har haft lite problem med dem när de sett
              ut på det här sättet. När det gäller betänkandets punkter 1, 2
              och 4 yrkar jag bifall till utskottets förslag. När det gäller
              punkterna 2 och 4 yrkar jag dessutom avslag på reservationerna.
              Slutligen yrkar jag bifall till reservation 2, som hör till punkt
              3. Då har vi klarat ut det.
            </seg>
            <seg n="da1e16aa">
              Den första punkten, att underlätta för näringsidkare att kunna
              beviljas skuldsanering, ligger helt i linje med Miljöpartiets
              syn på hur regelverket bör fungera. Vi tycker att det är en väldigt
              bra utveckling. Vi utgår från att regeringen även fortsättningsvis
              kommer att följa frågan noggrant, eftersom det trots de formuleringar
              som nu antas är rätt svårt att bedöma vilka konkreta förändringar
              det i praktiken innebär för dem som berörs. Det kan hända att
              det visar sig att det behövs justeringar för att man ska nå de
              mål som är avsedda.
            </seg>
            <seg n="d01f5ced">
              När det gäller punkt 2 har jag ganska svårt att se motivet bakom
              att den moderatledda högeroppositionen anser sig ha behov av att
              skriva en reservation. Eftersom Högsta domstolens beslut kom efter
              det att regeringen hade lagt fram sin proposition tycker jag inte
              att det hade varit märkligt på något sätt om regeringen, som i
              detta fall hamnar i minoritet i utskottet, hade justerat sin position
              och ändrat uppfattning.
            </seg>
            <seg n="b1355386">
              Det är ganska tydligt i reservationstexten att även högerpartierna
              anser att det finns starka motiv för att se över insolvensprognosen
              och hur den tillämpas. Jag tycker att man skulle ha valt att låta
              utskottet vara enigt på denna punkt. Att man väljer att inte göra
              så kan kanske tolkas på olika sätt, men jag uppfattar nog att
              man mer vill markera att man från regeringspartiernas sida anser
              att sådana beslut inte ska tas i kammaren när man påpekar att
              regeringen inte har tänkt rätt från början. Jag gillar inte den
              principen.
            </seg>
            <seg n="a2e36173">
              I ett sådant här fall skulle det ha varit ganska lätt att avstå
              från en reservation, för att vara i linje med den reservation
              man har skrivit. Det hade varit möjligt för regeringspartierna
              att ta hem en poäng och visa att man är öppen för verkligheten
              på ett annat sätt än vad den här reservationen visar.
            </seg>
            <seg n="398dcad8">
              När det gäller punkt 3 i betänkandet, som det har sagts mest
              om hittills, är det tydligt att regeringen har en helt annan uppfattning
              än vad utredaren och remissinstanserna har. Att de har en annan
              uppfattning tycker jag är svårt att hitta grunden för i betänkandetexten.
              Man kan ana sig till, och det har redan sagts här, att regeringssidan
              inte har den tilltro till människors goda vilja att göra rätt
              för sig som jag tycker att vi kan se att remissinstanserna anser
              att vi kan räkna med. Det är kanske det som är grundorsaken till
              skiljelinjen.
            </seg>
            <seg n="5979af4a">
              Vår erfarenhet i Miljöpartiet är, som sagts tidigare, att medborgarna
              i det längsta försöker reda ut sakerna på egen hand, ibland med
              hjälp från släkt och vänner eller andra privata långivare som
              går in, och man gör många försök under många år. När man väljer
              att ta steget att vända sig till samhället menar vi att det är
              viktigt att det betyder någonting, att man får en horisont, ett
              tidsperspektiv som inte är alltför långt. Då menar vi att förändringen
              från fem till tre år som norm skulle vara bra.
            </seg>
            <seg n="99824b9f">
              Vi är övertygade om att regeringen egentligen kommer att komma
              till samma slutsats som vi, men man förstår av betänkandetexten
              att det kommer att ta ett antal år, onödiga år för dem som det
              berör.
            </seg>
            <seg n="74b7ed55">
              När det gäller den fjärde punkten uppfattar jag att regeringssidan
              egentligen delar utskottsmajoritetens synpunkter, men man kan
              inte tillåta sig att erkänna att följdmotionen tar upp många bra
              saker.
            </seg>
            <seg n="50be4bed">
              Jag blir inte särskilt förvånad om det som föreslås i motionerna
              dimper ned på riksdagens bord i form av propositioner. Det är
              så som spelets regler är här i riksdagen. Det är kul om det går
              åt rätt håll i och för sig, men det kan gå snabbare. Jag hoppas
              att regeringen lyssnar på utskottsmajoriteten i det här fallet.
              Jag tror att man har tagit till sig mycket av det som föreslås
              i följdmotionen så att det kommer att ske ändringar, oavsett hur
              det går i voteringen. Det är ändå en majoritet bakom reservationen.
            </seg>
          </u>
          <note n="b4ae06bc">
            I detta anförande instämde Hannah Bergstedt (S) och Marianne
            Berg (V).
          </note>
          <note type="speaker" n="65298d00">
            Anf. 8 JAN ERTSBORN (FP):
          </note>
          <u who="jan_ertsborn_2e66ba" xml:id="i-5cfdf38ac3381c66-0" n="eff99962">
            <seg n="3ae47b75">
              Herr talman! I april 2007 fattade regeringen beslut om att tillsätta
              en utredning om ett samordnat insolvensförfarande. Det innefattade
              också de frågor som vi har på bordet i dag. Jag vill inleda med
              att citera ur utredningsdirektiven. Först skrivs angående företagsrekonstruktion
              och konkurs, men sedan kommer det:
            </seg>
            <seg n="7d15c42b">
              Vidare skall utredaren lämna förslag om skuldnedsättning för
              överskuldsatta företagare med personligt ansvar för företagets
              skulder. I ett samhällsekonomiskt perspektiv är det av betydelse
              att en seriös företagare snabbt kan komma tillbaka efter en konkurs,
              ofta mer erfaren och med större utsikter till framgång.
            </seg>
            <seg n="63a42188">
              Utredaren skall också undersöka varför privatpersoner som är
              så skuldsatta att de inom överskådlig framtid inte kan betala
              sina skulder inte söker, eller inte beviljas, skuldsanering. Utredaren
              skall, beroende på vad undersökningen visar, föreslå åtgärder
              som underlättar för dessa gäldenärer att ta sig ur överskuldsättningen.
            </seg>
            <seg n="540ca4f8">
              Jag fick det utredningsuppdraget av regeringen, och i den utredning
              som presenterades hösten 2008 och som heter Vägen tillbaka för
              överskuldsatta har jag lagt fram förslag som helt överensstämmer
              med direktiven. I dag har vi att diskutera en del av de förslag
              som utredningen lade fram. Jag ska börja med frågan om aktiva
              näringsidkare. Den frågan penetrerade vi väldigt noga i utredningen,
              och vi ställde oss frågan om skuldsanering var rätt instrument
              för en aktiv företagare eller om det skulle vara företagsrekonstruktion
              eller ackord.
            </seg>
            <seg n="da2ff0fc">
              Med aktiva näringsidkare menas personer som driver ett företag
              och fortsätter att driva ett företag. Jag tycker att det är viktigt
              att vi har det klart för oss därför att företagare som har upphört
              med sin verksamhet, antingen avvecklat den eller gått i konkurs,
              alltid har kunnat få skuldsanering alltsedan skuldsaneringslagen
              infördes. Det är alltså fråga om att kunna fortsätta driva sitt
              företag samtidigt som man får skuldsanering.
            </seg>
            <seg n="cf9661d2">
              Då vill regeringen öppna en möjlighet för fler än enligt den
              gällande lagen. Det är en väldigt liten möjlighet man öppnar,
              det är en mycket liten grupp som kommer i fråga. Jag tycker att
              man har exemplifierat det ganska bra i propositionen där det talas
              om personer som bedriver hushållsnära tjänster eller enklare konsultverksamhet.
              Tidigare hade man som exempel en hantverkare eller en frisör.
            </seg>
            <seg n="97e6fe46">
              Det är alldeles uppenbart i underlaget att man inte kan ha företagsintecknade
              lån, det vill säga vanligtvis checkkrediter, man kan inte ha varulager
              i någon omfattning, man kan inte ha fordringar i någon omfattning
              och man kan inte ha anställda. Det blir alltså en väldigt liten
              grupp. Man undrar naturligtvis hur en frisör ska kunna bli så
              skuldsatt att han kan få skuldsanering om vi bibehåller det kvalificerade
              insolvensrekvisitet på det sätt som det ser ut i dag.
            </seg>
            <seg n="735e3d6c">
              Nu tycker jag personligen inte att detta är någon stor fråga,
              men bakgrunden till att jag vill ta upp det är att vi i utredningen
              föreslog att man inte skulle få skuldsanering därför att vi såg
              att man skulle göra företagskonstruktioner eller ackord i stället.
              Men jag ställer mig bakom regeringens bedömning. Jag tycker inte
              att det är något problem att släppa in några enstaka företagare
              i skuldsaneringen, för det kommer inte att bli någon som helst
              mängd.
            </seg>
            <seg n="3ed264ad">
              Det andra förslaget i regeringens proposition, att man bland
              rekvisiten skulle slopa det särskilda kravet att beakta skuldernas
              ålder, är ett förslag som överensstämmer med utredningens förslag.
              Det har varit ett hinder i vissa fall. Det hindret kommer nu bort,
              och det är naturligtvis enbart positivt att så sker. Det är motiverat
              av att en företagare har både gamla och nya skulder.
            </seg>
            <seg n="e80e0ae2">
              Den stora frågan i dagens debatt, och säkert i den fortsatta
              debatten om skuldsanering, gäller de andra två delarna.
            </seg>
            <seg n="f2daef03">
              Kvalificerad insolvens: I utredningen diskuterade vi mot bakgrund
              av de direktiv vi fick om vi skulle stryka ordet kvalificerad,
              om det skulle räcka med insolvens, som alltså är detsamma som
              att man är konkursmässig. Vi kom fram till att det var att gå
              ett steg för långt, så vi ville behålla begreppet kvalificerad
              insolvens. Men för att uppfylla direktiven om att fler skulle
              få skuldsanering ville vi lätta upp kravet om kvalificerad insolvens.
            </seg>
            <seg n="d7ebc169">
              Vi såg oss naturligtvis också runt hur det ser ut i Europa. Vad
              vi fastnade för var den variant som man har i Danmark, där man
              har begreppet de närmaste åren, och med det menar man upp till
              fem år. Om man för in det begreppet får man ned det skuldbelopp
              som krävs för att få skuldsanering.
            </seg>
            <seg n="a3eba1a2">
              För att tillmötesgå direktiven när det gällde företagares möjligheter
              att få skuldsanering ansåg vi det nödvändigt att förkorta betalningstiden.
              Vi fastnade för att man skulle övergå från fem år till tre år.
              Det var alltså helt baserat på företagarsituationen. Här kan man
              naturligtvis tänka sig varianter som man skulle ha kunnat förhandla
              om, om situationen hade varit sådan. Jag vill påminna om att redan
              2001 föreslog Riksskatteverket och Konsumentverket att man skulle
              förkorta betalningstiden, men det har ju inte blivit så.
            </seg>
            <seg n="c94736ed">
              Dessa båda förslag, som nu utskottets majoritet står bakom, förskjuter
              balanspunkten mellan kreditgivare och kredittagare i någon utsträckning,
              och naturligtvis då till kreditgivarens nackdel och till förmån
              för kredittagaren. Det kommer med de förändringarna att bli lättare
              att få skuldsanering.
            </seg>
            <seg n="f028d34d">
              Detta är enligt min uppfattning samhällsekonomiskt oerhört bra.
              Det är inte bara inbesparade bidrag i socialförsäkringssystemen
              till personer som kan komma ur sin skuldfälla, utan det är helt
              enkelt också så att personer kan bli, som många andra, vanliga
              löntagare eller företagare och tjäna sin egen försörjning och
              betala skatt.
            </seg>
            <seg n="ad602222">
              Det finns en annan aspekt som är oerhört viktig i det här sammanhanget,
              och det är naturligtvis de personer som berörs av skuldsanering
              och som har suttit i den så kallade skuldfällan i många år. De
              är i mycket stor utsträckning sjuka. De är långtidssjukskrivna,
              arbetslösa, förtidspensionerade och så vidare. Det är ett personligt
              lidande som kostar väldigt mycket för den enskilde.
            </seg>
            <seg n="7cb8f6b1">
              Varför vill då utredningen som jag ledde göra detta? Jo, vi följde
              direktiven, som vi tyckte var klara och tydliga, och jag tycker
              fortfarande att det är ett led i arbetslinjen att bekämpa det
              utanförskap som en överskuldsättning är. Det är ett utanförskap
              av mycket stor omfattning.
            </seg>
            <seg n="c6e4723c">
              Vi tycker också att det är oerhört viktigt att man använder skuldsaneringsinstrumentet
              och inte några andra alternativ bland möjligheterna att lösa skuldproblematiken.
              Då tänker jag på skälighetsbedömningen. Den totala skälighetsbedömningen
              i skuldsaneringen är oerhört viktig. Den innebär att oseriösa
              kredittagare, eller kanske till och med kriminella individer,
              inte kommer i fråga för skuldsanering.
            </seg>
            <seg n="14d49c9a">
              Hur togs då utredningen emot av remissinstanserna? Där måste
              jag säga att ett av bekymren börjar med den regering som jag själv
              utgör underlag för, för det har man inte redovisat. Men det var
              faktiskt 31 remissinstanser som tillstyrkte alla utredningens
              förslag. Det är ganska många. Och det var betydande remissinstanser:
              Kronofogdemyndigheten, Skatteverket, Konsumentverket, Konkurrensverket,
              Sveriges Kommuner och Landsting, Svenskt Näringsliv, Företagarna,
              budget- och skuldrådgivare, ett stort antal domstolar och kommuner
              med flera jag ska inte räkna upp alla.
            </seg>
            <seg n="f645e4f1">
              I utredningen var vi dessutom eniga om förslagen. Det fanns ett
              särskilt yttrande från representanter från Bankföreningen och
              Svensk Inkasso, som ju helt klart har egna intressen att bevaka
              i sammanhanget. Övriga stod bakom utredningen. Det är naturligtvis
              ett bekymmer när man sedan ser att regeringen inte ställer upp
              och lägger fram de här förslagen.
            </seg>
            <seg n="4e81dda7">
              Jag har försökt få till stånd lite debatt. Jag har försökt förstå
              vad regeringen menar när man talar om att försämra den allmänna
              betalningsmoralen. Jag har jämfört med Danmark, och jag har inte
              kunnat finna några belägg för att det faktiskt är på det viset.
              Det skulle kunna bli lite svårare att få krediter om vi ändrade
              i skuldsaneringslagen det kan jag nog medge i varje fall för dem
              som är sämst ställda i samhället. Men det kanske inte är helt
              fel att någon gång säga nej till en kredit. Det tycker jag att
              man ska beakta.
            </seg>
            <seg n="ec6baa8c">
              Jag tycker också att man ska beakta, när man talar om intresset
              av att betala sina skulder, att det oftast inte är till den ursprunglige
              fordringsägaren som de betalas efter ett antal år. Våra stora
              svenska banker säljer sina gamla och dåliga krediter som tas över
              av inkassobolag, finansbolag och också av ett antal företag. Det
              tycker jag att man också ska beakta.
            </seg>
            <seg n="fed786d0">
              Jag ser inte några stora bekymmer med att ändra skuldsaneringslagen
              och tycker fortfarande att det var väldigt bra förslag som lades
              fram av mig såsom utredare, vilket kanske inte förvånar någon.
            </seg>
            <seg n="f9a0b334">
              Jag tog också upp i utredningen att man borde gå vidare och titta
              på preskriptionsreglernas användning, det vill säga att Kronofogdemyndigheten
              borde titta på preskriptionsfrågan innan man verkställer indrivningsåtgärder,
              och att man borde fundera över avräkningsreglerna så att man skulle
              räkna upp kapital i stället för ränta. Jag hoppas att det kommer.
            </seg>
            <seg n="94af56b8">
              Nu är situationen den att regeringen inte i detta skede har accepterat
              de här förslagen. Jag har förhoppningen att man kommer att göra
              det i ett nästa steg, för det här kan jag inte se som något annat
              än första steget. Jag tänker fortsätta att arbeta för att få igenom
              förslag som ger flera skuldsatta personer möjligheter till skuldsanering
              och ett mer ekonomiskt ordnat liv.
            </seg>
            <seg n="ec356724">
              Jag vill också göra den förklaringen att mina kolleger i Folkpartiet
              ställer upp, som vanligt, på den överenskommelse som har träffats
              i Regeringskansliet om propositionen och på hanteringen bakom
              besluten. Men personligen tillåter jag mig att fortfarande ha
              uppfattningen att vi borde ha genomfört förslagen i enlighet med
              den utredning som jag lämnade för några år sedan.
            </seg>
          </u>
          <note n="b6ee9e53">
            I detta anförande instämde Gunnar Andrén, Karin Granbom Ellison
            och Lars Tysklind (alla FP), Hannah Bergstedt (S) och Ola Johansson
            (C).
          </note>
          <note type="speaker" n="6bc55305">
            Anf. 9 PER LODENIUS (C):
          </note>
          <u who="per_lodenius_87c57d" xml:id="i-d63864c7c070939b-0" n="5cd4876f">
            <seg n="ce3df9d6">
              Herr talman! Det är svårt att gå upp i talarstolen efter Jan
              Ertsborn i den här frågan. Han är ju den som har störst kunskap
              och som kan den här frågan genom sin utredning bland annat.
            </seg>
            <seg n="1e544ff1">
              Herr talman! Att leva på existensminimum är påfrestande på väldigt
              många sätt, inte minst mentalt. Men vetskapen om att man aldrig
              kommer att bli skuldfri är nog än mer påfrestande. Därför är det
              viktigt för den svårt skuldsatte att vi har en lagstiftning som
              innebär att ljuset i tunneln kan skönjas.
            </seg>
            <seg n="b6cac18e">
              Om den skuldsatte kan komma tillbaka till ett normalt ekonomiskt
              liv gör även samhället en vinst. Det innebär inte bara att en
              människa och kanske en hel familj kan återgå till ett mer normalt
              liv utan också får möjlighet att må bättre både psykiskt och i
              många fall fysiskt.
            </seg>
            <seg n="a0bbb8d6">
              I många andra länder är reglerna uppbyggda på en balans mellan
              långivarens ansvar och den skuldsattes ansvar. Det ger betydligt
              större möjligheter för den skuldsatte att komma tillbaka.
            </seg>
            <seg n="3e00e908">
              Överskuldsattas skulder kan härstamma från misslyckade affärsprojekt
              med tillhörande borgen mot banker. Andra kan ha blivit svårt skuldsatta
              på grund av arbetslöshet, sjukdom eller kanske skilsmässa. Många
              av dessa fall kommer dessutom från den ekonomiska krisen i början
              av 90-talet.
            </seg>
            <seg n="18f6036c">
              Att ge fler hårt arbetande människor och företagare en andra
              chans är en utmaning vi som lagstiftare måste ta på största allvar.
            </seg>
            <seg n="5cd5cf2b">
              Jan Ertsborns insolvensutredning, som överlämnades till regeringen
              2008, innehåller som bekant förslag om lättnader i skuldsaneringslagen.
              Två av de viktigaste förändringarna är att mildra det så kallade
              kvalificerade insolvensrekvisitet och att förkorta betalningstiden.
            </seg>
            <seg n="58b51366">
              När det gäller insolvensrekvisitet innebär nuvarande lydelse
              att den överskuldsatte inte kan antas ha förmåga att betala sina
              skulder inom överskådlig tid. Utredningen föreslår att det byts
              till sakna förmåga att betala sina skulder inom de närmaste åren.
            </seg>
            <seg n="bec52cb3">
              I utredningen föreslås också, som vi hörde Jan Ertsborn berätta,
              att betalningstiden förkortas från fem till tre år.
            </seg>
            <seg n="3755266e">
              Dessa förändringar skulle ge betydligt fler överskuldsatta personer
              en chans att komma tillbaka. Förslagen har också fått ett starkt
              stöd av forskare och sakkunniga inom samhällsekonomi och folkhälsa.
            </seg>
            <seg n="25c308c9">
              Herr talman! I lagtexten står det alltså i dag inom överskådlig
              tid. Det är en formulering som Högsta domstolen i oktober 2010
              tolkade som 1015 år medan kronofogden tidigare har tolkat överskådlig
              tid som 510 år. Det handlar alltså om den kortaste tid en person
              ska bedömas ha möjlighet att betala tillbaka sina skulder på för
              att kunna beviljas skuldsanering.
            </seg>
            <seg n="affb6b67">
              Det är i och för sig lite för tidigt att närmare bedöma vilka
              konsekvenser domen i Högsta domstolen kommer att få för gällande
              rättspraxis, men det finns starka skäl för regeringen att noga
              följa upp rättsläget beträffande tillämpningen av insolvensprognosen.
              Redan nu får vi signaler om att domen har påverkat situationen
              för landets överskuldsatta. Budget- och skuldrådgivare runt om
              i kommunerna vittnar om att avslag från kronofogden ökar vid skuldsaneringsansökningar.
              Om konsekvenserna av Högsta domstolens dom blir att fler tvingas
              leva kvar i fattigdom som överskuldsatta måste vi agera.
            </seg>
            <seg n="44b6c361">
              Människor måste uppmuntras att aktivt ta sig ur sin situation.
              Det är en humanitär och samhällsekonomisk utmaning. Regeringen
              bedriver ett aktivt arbete med dessa frågor. Kommunerna och Konsumentverket
              har förstärkts med ytterligare resurser att användas för ökade
              insatser, bland annat från de kommunala budget- och skuldrådgivarna.
              Det borde leda till att fler gäldenärer fångas upp och får vägledning.
            </seg>
            <seg n="829f4987">
              I sammanhanget bör också den nya konsumentkreditlagen uppmärksammas
              som trädde i kraft den 1 januari i år. Det är en lagstiftning
              som syftar till att motverka de skuldsättningsproblem som sms-lån
              och andra så kallade snabblån kan föra med sig.
            </seg>
            <seg n="8e8eb3a3">
              Herr talman! Jag välkomnar regeringens ambition att utvidga möjligheten
              att bevilja skuldsanering för näringsidkare. Att få en möjlighet
              att fortsätta att bedriva näringsverksamhet eller att starta om
              efter ekonomiska problem är en viktig del.
            </seg>
          </u>
          <note type="speaker" n="6b586873">
            Anf. 10 MARIANNE BERG (V):
          </note>
          <u who="marianne_berg_919366" xml:id="i-8c599c8612bae5cf-0" n="2ba415ce">
            <seg n="76c8cc11">
              Herr talman! Ändringar i skuldsaneringslagen är en fråga som
              dragits fram och tillbaka under en hel del år i riksdagen. Efter
              anförandena från Jan Lindholm, Miljöpartiet, och Hanna Bergstedt,
              Socialdemokraterna, vet jag inte riktigt vad jag ska ta upp eftersom
              vi har en gemensam reservation i ärendet.
            </seg>
            <seg n="a0c75b62">
              Herr talman! Jag väljer ändå att beröra punkt 3 om betalningsplan
              vid skuldsanering. Vänsterpartiet välkomnar Insolvensutredningens
              förslag att huvudregeln för betalningsperioden vid skuldsanering
              sänks från fem till tre år. Alliansen anser dock att den ska ligga
              kvar oförändrad. Trots att flera remissinstanser är positiva till
              denna förändring har Alliansen inte tagit till sig det.
            </seg>
            <seg n="f6530ec2">
              Skulder kan uppkomma på grund av en eller annan omständighet.
              Det kan ligga missbruk, arbetslöshet, sjukdom eller skilsmässa
              bakom. Listan kan göras lång. I många fall där en skuld ska drivas
              in handlar det om ett snabblån, en barnomsorgsräkning, en tv-licens,
              en elräkning eller till och med en skolfotoräkning. Många kanske
              tycker att det är små skulder, men för den som berörs är den ofantligt
              stor.
            </seg>
            <seg n="1e8d3e9a">
              Under återbetalningsperioden lever skuldsatta på existensminimum,
              vilket är tärande såväl fysiskt som psykiskt. Barn drabbas särskilt
              hårt av föräldrarnas eller förälderns skuldsättning. Därför är
              det viktigt att också ur ett barnperspektiv se på den uppkomna
              situationen och hjälpa personen i fråga att komma igen och stå
              på egna ben så att läget blir ljusare. Ett steg mot detta är att
              ändra i huvudregeln för återbetalningsperioden så att den minskas
              från fem till tre år.
            </seg>
            <seg n="99ed2fed">
              Herr talman! Många barn lever i dag i fattigdom. Alla i riksdagen
              brukar säga att detta ska bekämpas. Vi har dock olika verktyg
              för att nå målet. Barn till överskuldsatta lever också i fattigdom.
              Det finns väl ingen här som inte håller med om att vi med alla
              medel som står till buds ska försöka se till att barnfattigdomen
              minskar och till sist försvinner.
            </seg>
            <seg n="c048a8a6">
              Barn i vårt land ska över huvud taget inte behöva uppleva fattigdom
              oavsett orsak. Många som upplevt fattigdom förföljs av det långt
              upp i livet eller under hela livet. Det sätter djupa spår och
              är en bidragande orsak till att känslan av utanförskap förstärks.
              Detta kan vi aldrig acceptera.
            </seg>
            <seg n="bbc33a83">
              Högeralliansen talar ofta om att det är viktigt att ge personer
              en andra chans. Mantrat under åren i regeringsställning har varit
              att minska utanförskapet. Jag har dock inte sett det i verkligheten,
              inte på något område och inte heller här.
            </seg>
          </u>
          <note n="c4e97999">
            Herr talman! Jag yrkar bifall till reservation 2 i betänkandet.
          </note>
          <note type="speaker" n="f904f7bc">
            Anf. 11 OTTO VON ARNOLD (KD):
          </note>
          <u who="otto_von_arnold_3b8093" xml:id="i-b7e0402e9cd72f64-0" n="be0c1dd3">
            <seg n="2acbb8bd">
              Herr talman! Överskuldsättning är ett stort samhällsproblem.
              Det innebär att en person inte kan betala sina skulder under överskådlig
              tid. Det innebär också att man uppfyller skuldsaneringslagens
              krav på så kallad kvalificerad insolvens.
            </seg>
            <seg n="87968953">
              Vi har under ett flertal år sett en ökning av överskuldsatta.
              I kronofogdens rapport från 2008 med det talande namnet Alla vill
              göra rätt för sig uppskattar man antalet överskuldsatta till mellan
              400 000 och 600 000. Det är mer än 10 procent av den arbetsföra
              befolkningen. Den årliga kostnaden för dessa uppskattas till mellan
              30 och 50 miljarder. 38 miljarder är sjukskrivningskostnader;
              resten är produktionsbortfall. Siffrorna baserar sig på 400 000
              överskuldsatta. Skulle det vara 600 000 blir kostnaden väsentligt
              högre.
            </seg>
            <seg n="87589648">
              Det är klart att det är ett samhällsekonomiskt problem när människor
              inte är i arbete och vi inte kan uppfylla arbetslinjen.
            </seg>
            <seg n="be1072a7">
              Med de senaste årens globalisering och avreglering av de olika
              marknaderna, även kreditmarknaden, har riskerna i samhället ökat
              men också möjligheterna för individen att själv rå över sin situation
              och kunna fatta gynnsamma ekonomiska beslut och styra sin utveckling.
              Detta bejakar vi i Alliansen såväl i regering som i riksdag.
            </seg>
            <seg n="9c71f9bd">
              Alla klarar det dock inte. Det finns många olika orsaker till
              att människor hamnar i en skuldsituation. Är de slösaktiga eller
              betalningsovilliga? Tittar man på tv-programmet Lyxfällan kan
              man lätt tro det. Det flesta är dock seriöst arbetande människor
              med hög etisk moral som av olika anledningar drabbats av avgörande
              förändringar i sina liv, vilket lett till överskuldsättning. Det
              kan vara en skilsmässa eller ett dödsfall, vilket nämnts tidigare.
              Ofta är det borgensåtaganden för privata företag där man själv
              gått i borgen, prisras på bostäder och så vidare.
            </seg>
            <seg n="66f158be">
              Det är också viktigt att notera att dessa människor vill göra
              rätt för sig och gör rätt för sig genom skuldsaneringsprocessen.
            </seg>
            <seg n="abbbb889">
              Högsta domstolen avkunnade nyligen en dom, och det finns anledning
              att befara att det kan ta betydligt längre tid innan skuldsaneringsförfarandet
              inleds. Det befaras både av Kronofogdemyndigheten och av andra
              institutioner. En dom från Högsta domstolen är trots allt vägledande.
              Det får vi inte glömma bort. Då är det viktigt att ha en effektiv
              skuldsaneringslag som ger den skuldsatte möjlighet att komma igen
              till ett värdigt liv. Det ska ske inom rimlig tid utan alltför
              lång väntan på att man ska komma till rätta med det hela.
            </seg>
            <seg n="304855be">
              Vi kristdemokrater sätter alltid människan i centrum. Genom en
              flexibel skuldsaneringslag vill man ge möjlighet till en snabb
              sedvanlig prövning, som jag vill påstå är ganska tuff. Det är
              ett tufft nät att komma igenom den skuldsaneringsprövning som
              görs av Kronofogdemyndigheten, och det är inte alla som klarar
              av det. Men man har en ganska hög genomförandeprocent, som jag
              tidigare har nämnt.
            </seg>
            <seg n="1aa7fe5c">
              Lagstiftningen bör ge incitament till både gäldenär och borgenär
              så att de aktivt kan medverka till en skuldsanering. Det är också
              positivt att man kan ta in företagande i det hela.
            </seg>
            <seg n="729fdbcf">
              Samtidigt bör samhället verka för en kraftig minskning av överskuldsättning
              genom informations- och utbildningsinsatser.
            </seg>
            <seg n="2966f54d">
              Herr talman! Jag ser Jan Ertsborns utredning som en god grund
              för det fortsatta arbetet.
            </seg>
          </u>
          <note type="speaker" n="9bca08e9">
            Anf. 12 CARINA HERRSTEDT (SD):
          </note>
          <u who="carina_herrstedt_8950a1" xml:id="i-228b9e47d67413a2-0" n="9a7bdb83" next="i-eb8fd9531e6640cc-0"/>
          <note n="2d33d12c">
            Herr talman! Jag börjar med att yrka bifall till utskottets förslag
            i betänkandet.
          </note>
          <u who="carina_herrstedt_8950a1" xml:id="i-eb8fd9531e6640cc-0" n="9a7bdb83" prev="i-228b9e47d67413a2-0">
            <seg n="b35ca364">
              Detta är en fråga som har dragits alltför länge i långbänk, och
              massor av förhoppningsfulla människor sitter i dag och väntar
              på att vi ska fatta ett bra beslut.
            </seg>
            <seg n="bc1befce">
              Med anledning av detta ärende har det, som Hannah Bergstedt sade,
              kommit massor av mejl, brev och telefonsamtal, inte bara till
              oss utan förmodligen till alla här. Det ena tragiska livsödet
              efter det andra har delgetts oss. Man blir inte bara berörd utan
              man blir väldigt förundrad över hur saker och ting verkligen går
              till.
            </seg>
            <seg n="22325fe9">
              Jag skulle vilja påstå att arbetet med en ny skuldsaneringslag
              egentligen bara har börjat. Det finns så mycket mer att ta i beaktande,
              men vi vill först se utfallet av de förslag som vi beslutar om
              i dag.
            </seg>
            <seg n="48adde4b">
              I många av de mejl som har sänts till oss nämns absolut preskription
              som ett alternativ, och kanske är det i framtiden den bästa lösningen,
              och kanske är det den rätta vägen att gå för att alla ska behandlas
              och bedömas lika. Det är just godtyckligheten i bedömningarna
              som har varit ett återkommande ämne i de mejl och samtal som vi
              har fått. Kanske är det den rätta vägen att gå. Jag vet inte,
              jag vet bara att det är ett alternativ som jag tycker är intressant
              och som jag vill belysa.
            </seg>
            <seg n="2f00368d">
              Mångårig forskning visar att människor som lever i överskuldsatthet
              ofta drabbas av hälsoproblem, psykiskt lidande, överdödlighet
              och passivitet. Detta blir en samhällskostnad, och vi vinner alla
              på att försöka undvika att människor hamnar i denna situation.
            </seg>
            <seg n="f5f14b87">
              Sverigedemokraternas politik tar sin utgångspunkt i människors
              vardag, och där är barnperspektivet en viktig och naturlig del.
              Det finns inga lätta beslut gällande människor som hamnat på obestånd,
              men vårt ansvar är att möjliggöra en väg tillbaka in i samhället
              för dem och samtidigt ge dem rätt verktyg för att klara av att
              betala av det skuldberg som har byggts upp och som har blivit
              övermäktigt.
            </seg>
            <seg n="4e760338">
              Barn som växer upp i hem där föräldrarna är överskuldsatta får
              extremt dåliga förutsättningar i det fortsatta livet. Det är orimligt
              att samhället sviker dessa barn i stället för att skapa och ge
              dem bättre förutsättningar.
            </seg>
            <seg n="6ce83df7">
              Företagare är, som vi har hört här i dag, i praktiken utestängda
              från möjligheten till skuldsanering. Jag menar att vi måste tro
              på människan, på dem som satsar och har idéer men också på dem
              som redan har satsat och tyvärr har misslyckats.
            </seg>
            <seg n="a4a2fa34">
              Många av dem som drabbas av stora skulder är just människor som
              är entreprenörer. Människor som är entreprenörer och som vågar
              satsa på företag är precis vad vi behöver i vårt samhälle.
            </seg>
            <seg n="36ebd633">
              I dag har vi lagar och regler som gör att det är många som tvekar
              att starta företag just av rädsla för att misslyckas och gå i
              konkurs. En konkurs är inte bara ett företagsekonomiskt misslyckande
              utan kan även bli en privatekonomisk katastrof som i många fall
              kan leda till en familjekris där barn och livspartner också drabbas.
            </seg>
            <seg n="4ffb1071">
              Sverigedemokraterna anser att vi måste se till människors bästa,
              och i detta fall överensstämmer det med samhällets bästa.
            </seg>
            <seg n="45933a3c">
              Det är oroväckande om människor nekas skuldsanering på grund
              av en orimlig tolkning av tidsvillkor i domstolen. Skuldsanering
              är tänkt som en sista utväg för människor som har hamnat på obestånd
              att komma tillbaka in i samhället. Att fler människor kommer tillbaka
              in i samhället och får möjlighet att följa arbetslinjen torde
              ligga i allas intresse. Om inte alla vill ställa upp för arbetslinjen
              och ett rättvist samhälle lovar jag att i alla fall vi sverigedemokrater
              kommer att göra det.
            </seg>
          </u>
          <note n="7827f017">
            Herr talman! Jag yrkar bifall till utskottets förslag.
          </note>
          <note n="81b6e38f">
            Överläggningen var härmed avslutad.
          </note>
          <note n="656b41f6">
            9 § Plan- och byggfrågor
          </note>
          <note n="e826d680">
            Föredrogs
          </note>
          <note type="speaker" n="178f5b81">
            Anf. 13 KATARINA KÖHLER (S):
          </note>
          <u who="katarina_kohler_c6b83a" xml:id="i-2f2501faa9a88bf9-0" n="e0d7d001">
            <seg n="b7ff7e01">
              Herr talman! Jag börjar med att yrka bifall till reservationerna
              12, 13, 14 och 16. Vi har fler reservationer, men för tids vinnande
              yrkar jag bifall till dessa reservationer, men vi står naturligtvis
              bakom även våra andra reservationer.
            </seg>
            <seg n="3f496659">
              Vi socialdemokrater välkomnar den förändrade plan- och bygglagen.
              En sådan behövdes. Arbetet har pågått i flera år, och nu ska denna
              lag sättas i sjön den 2 maj.
            </seg>
            <seg n="a067d0d7">
              Vi har haft synpunkter på den kommande lagen när det gäller sakfrågorna,
              men kanske framför allt för att vi tycker att den emellanåt varit
              slarvigt handlagd.
            </seg>
            <seg n="8e66451f">
              I morgon kommer vi förhoppningsvis att anta den sista kompletteringen,
              alltså förändringen, av den tidigare lagen, och den kommer att
              börja gälla den 2 maj.
            </seg>
            <seg n="bf64bffb">
              Jag ska säga något om våra motioner som handlar om tillgänglighet.
              Vi socialdemokrater vill vidga begreppet tillgänglighet. Det finns
              flera dimensioner. Vi anser att man ska behandla tillgängligheten
              ur ett vidare perspektiv än vad som hittills gjorts.
            </seg>
            <seg n="233d919d">
              Vi vill att det ska finnas en helhetssyn som inkluderar den offentliga
              miljön såväl inne som ute men också tillgängligheten i våra bostäder
              för dem som har funktionshinder men också för dem som är äldre.
              Vi tänker till och med så långsiktigt att vi planerar våra bostäder
              med tanke på att det kan hända saker under livets gång men att
              vi ändå ska kunna bo kvar i våra bostäder trots att vi kanske
              får ett funktionshinder redan i låg ålder.
            </seg>
            <seg n="c02d4d6f">
              Vi tycker alltså att det är viktigt att vi från nu och framåt
              har ett tänkande på det hållbara när det gäller detaljplaner och
              nybyggnationer, alltså att de ska vara ekonomiskt, ekologiskt
              och socialt hållbara. När vi gör nytt ska vi tänka lång tid framåt,
              och vi ska också sätta in tillgänglighetsfrågorna i samtliga delar.
              Det skulle kunna betyda sparade pengar och sparade resurser på
              annat sätt både i äldreomsorgen och i arbetet med funktionshindrade.
              Det skulle kunna betyda att vi bryter segregation mellan grupper
              av människor och i stället skapar någonting bra med mångfald och
              gemenskap som minskar fördomar och inskränkthet med mera.
            </seg>
            <seg n="18bb534f">
              Vi ska kunna vara delaktiga och aktiva medborgare oberoende av
              ålder eller funktionshinder. Men om vi ska kunna vara det krävs
              att hela samhället är tillgängligt att det finns hissar i flerfamiljshus
              och att det finns utrymme nog i badrummen så att man kan få in
              en rullator om det behövs. Tvättstugan kanske inte alltid ska
              ligga i källaren, och köken kan byggas på ett sätt som gör att
              breda grupper kan använda köket även om det händer någonting.
            </seg>
            <seg n="4249d8b0">
              Att vara en aktiv och delaktig medborgare betyder också att man
              ska kunna gå på konsert, bio eller möten i offentliga lokaler
              och att det ska vara möjligt att ta sig dit.
            </seg>
            <seg n="b245ceb6">
              Det var meningen att vi 2010 skulle vara klara med enkelt avhjälpta
              hinder. Det har vi inte klarat av. Vi är långt ifrån ett tillgängligt
              samhälle. Nu är det dags att prioritera dessa frågor och att göra
              de inventeringar och den översyn som det finns krav på i motionerna.
              Och det ska göras i detta bredare perspektiv som jag pratar om.
              Vi måste i lagstiftningen visa att vi menar allvar med ett tillgängligt
              Sverige.
            </seg>
            <seg n="9527f45f">
              När det gäller byggande i framtiden måste vi också med kraft
              skärpa kraven på energieffektivisering. Bostadssektorn står för
              nästan 40 procent av vår energianvändning. Jag ska säga några
              ord om motion N369.
            </seg>
            <seg n="45f9a8c9">
              I regleringsbrevet för 2009 fick Boverket i uppgift att påbörja
              arbetet med att se över gällande energikrav i Boverkets byggregler.
              Det har resulterat i ett förslag som visserligen innebär skärpta
              krav på byggnadens energianvändning för bostäder och lokaler som
              har annan uppvärmning än elvärme. Men förslaget som Boverket har
              kommit med innebär att reglerna för nybyggnader i södra delen
              av landet ändras från 110 till 90 kilowattimmar per kvadratmeter
              och år och vidare uppåt i landet till upp till 130 kilowattimmar
              per kvadratmeter och år.
            </seg>
            <seg n="15dc6141">
              Vi menar att den största effektiviseringspotentialen på kort
              och medellång sikt finns i den befintliga bebyggelsen. Många äldre
              byggnader har en klimat- och energistatus som ligger långt under
              vad som är möjligt att uppnå i dag. Det är därför viktigt att
              alla möjligheter till energieffektivisering tas till vara, särskilt
              i samband med större ombyggnader och upprustningsåtgärder. Även
              här är det viktigt att framhålla det hållbara. Vi har inte råd
              att låta bli det.
            </seg>
            <seg n="ab686f1d">
              Socialdemokraternas, Vänsterns och Miljöpartiets gemensamma förslag
              innebär en ytterligare skärpning. Vi menar att det går att få
              ned energiförbrukningen till 70 kilowattimmar per kvadratmeter
              och år i södra Sverige när det gäller nybyggnationer och upp till
              100 kilowattimmar per kvadratmeter och år längst uppe i norr.
              Det kommer vi att klara om vi vågar det. Vi måste kunna ställa
              krav på byggbranschen, och vi måste klara av att förändra attityder
              och att ge mer och ökade kunskaper på detta område. Men vi måste
              framför allt våga ta i denna fråga i politiken. Nu har vi pratat
              nog, tycker vi. Det är dags för handling.
            </seg>
            <seg n="2353ae62">
              Vi socialdemokrater vill skapa villkor som gör det möjligt och
              lockande för människor och företag att energieffektivisera. Det
              vill vi göra bland annat genom att sätta ned fastighetsavgiften
              till 0 kronor i tre år för dem som sänker sin elförbrukning med
              minst en tredjedel. Genom ett utvidgat ROT-avdrag kan detta ske
              också i flerfamiljshus. Inte minst viktigt är detta i de stora
              miljonprogramsområden där behoven är stora.
            </seg>
            <seg n="cb37f379">
              Vi vill utveckla kompletterande stödformer till förnybar energi.
              Fram till dess att vi har ett långsiktigt program finns det många
              sätt på vilka vi kan stimulera till en ökad energieffektivisering.
              Jag vill passa på att från Socialdemokraterna även i dag vi har
              sagt det tidigare säga till regeringen att vi vill ha en blocköverskridande
              överenskommelse om energipolitiken. Det är viktigt att Sverige
              har en ansvarsfull politik på detta område. Vi uppmanar regeringen
              igen att bjuda in till förnyade samtal om energipolitiken.
            </seg>
            <seg n="b6987f91">
              Herr talman! Jag ska också säga några ord om motion C301 som
              handlar om allmänna sammankomster på offentlig plats.
            </seg>
            <seg n="7c96e725">
              Demokratin förutsätter debatt, opinionsbildning och det offentliga
              samtalet. Yttrandefriheten är en förutsättning för demokrati.
              Men möjligheterna att använda yttrandefriheten blir alltmer en
              fråga om ekonomiska resurser. Den som har pengar kan köpa reklamplatser,
              köpa tv-reklam, ge ut tidningar och så vidare och på så sätt sprida
              sina åsikter.
            </seg>
            <seg n="bd9deea0">
              För folkrörelserna har det offentliga rummet i alla tider fått
              ersätta de ekonomiska resurserna. Genom direktkommunikation med
              medborgare på gator och torg, utanför affärer och på andra allmänna
              platser har vi inbjudit till samtal och diskussioner om samhällsfrågor
              och politik. En förutsättning för detta är att publika platser
              är allmänna och att man därmed har rätt att torgföra sina åsikter.
              Tyvärr går utvecklingen snabbt mot en privatisering av de allmänna
              platserna, och därmed blir möjligheterna för åsiktsutbyte och
              opinionsbildning mindre för många.
            </seg>
            <seg n="4ad077fb">
              I valrörelsen 2010 visade sig detta bland annat i stadsdelen
              Rosengård i Malmö. Centrumanläggningen liksom all omgivande mark
              är i dag privatägd. Fastighetsägarna och markägarna förbjöd all
              politisk verksamhet. I ett område där alla andra krafter verkar
              för att öka integrationen och valdeltagandet förbjöds de politiska
              partierna att verka.
            </seg>
            <seg n="6798dba8">
              Framväxten av stora köpcentrum med inomhustorg som är omgärdade
              av stora parkeringsplatser begränsar möjligheterna. Fastighetsbolaget
              och köpmannaföreningen som äger marken har bestämmanderätt över
              vilka åsikter, föreningar eller rörelser som får sprida sina budskap.
              Oftast tillåts ingen opinionsbildning alls. Trenden förstärks
              inne i städerna där affärsgatorna ersätts av inomhusgallerior
              som också hindrar opinionsbildning av olika slag.
            </seg>
            <seg n="d18e8e95">
              I en alltmer mediestyrd värld är det personliga samtalet ännu
              viktigare om mångfalden ska kunna bevaras i vår demokrati. Då
              krävs det att människor och organisationer fritt kan framföra
              sina uppfattningar och informera och argumentera på de platser
              där människor finns i vardagen. Därför måste den typen av platser
              göras tillgänglig för yttrandefriheten.
            </seg>
            <seg n="22f350b0">
              Alla partier säger sig i dag värna om precis det jag talar om.
              Därför hoppas jag att allianspartierna verkligen tänker om och
              vågar ta ställning för demokratin, för yttrandefriheten och för
              de offentliga samtalen. Aktiva, delaktiga medborgare är den viktigaste
              faktorn för det goda samhället.
            </seg>
          </u>
          <note type="speaker" n="be83f02d">
            Anf. 14 JAN LINDHOLM (MP):
          </note>
          <u who="jan_lindholm_73d248" xml:id="i-ffca4a0c965a7cc3-0" n="9e9b1c38">
            <seg n="2334ec9e">
              Herr talman! I civilutskottets betänkande 22 om plan- och byggfrågor
              behandlas 69 olika yrkanden från riksdagens ledamöter. Fler än
              en tredjedel av förslagen, eller mer exakt 37 procent av dem,
              har lagts fram av ledamöter från Miljöpartiet. Jag vill bara säga
              detta som en förklaring till att nästan hälften av alla reservationer
              i betänkandet kommer från just Miljöpartiet.
            </seg>
            <seg n="9d83810e">
              Den moderatledda högerregeringens politik går i huvudsak ut på
              att färre saker ska skötas gemensamt och att den enskilde därmed
              i ökad utsträckning ska klara sig utan stöd från sina medmänniskor.
              Genom kraftigt sänkta skatter är avsikten att den enskilde också
              ska få ökade möjligheter att klara sig utan det allmänna, utan
              det gemensamma eller, ändå tydligare uttryckt, utan medmänniskor.
            </seg>
            <seg n="1ba55bfc">
              Resultatet av den förda högerpolitiken har naturligtvis blivit
              kraftigt växande klyftor i samhället. De med de lägst taxerade
              villorna har fått en höjning av fastighetsskatten med runt 1 000
              kronor per år medan de med de högst taxerade villorna har fått
              en sänkning av fastighetsskatten med minst 1 000 kronor inte per
              år utan per månad. Andra skatte- och avgiftssänkningar innebär
              sammantaget att skillnaderna i disponibel inkomst under moderatstyrets
              tid kan ha ökat med över 3 000 kronor per månad mellan dessa grupper.
              Samhällsplanering är ett område där konsekvenserna av kraftigt
              ökade klyftor mellan människor blir väldigt påtagliga.
            </seg>
            <seg n="4a34d613">
              Saker som har låg prioritet i den privata plånboken tenderar
              att bli eftersatta när ekonomin har den utveckling som den fått
              under högerregeringens styre. Skötsel och underhåll av gemensamma
              lokaler är mindre prioriterade i den egna plånboken än skötsel
              och underhåll av egna och privata lokaler. Det betyder att lokaler
              för barnomsorg, fritidsverksamhet, äldreomsorg och sjukvård eftersätts
              medan bostäder och fritidshus får dessa resurser från vinnarna
              i skattesänkarpolitiken.
            </seg>
            <seg n="b5eaac2e">
              Snöröjning och kollektivtrafik är likaså lågt prioriterade i
              den privata plånboken, vilket gör att kvaliteten sjunker på dessa
              områden. Vinnarna i skattesänkarpolitiken tar sig fram med sina
              stora, tunga stadsjeepar medan förlorarna har svårt att hinna
              till skolan och arbetet.
            </seg>
            <seg n="6e04ec5d">
              Men det är inte enbart genom att den förda politiken ger kommuner
              och landsting realt lägre köpkraft och därmed tvingar dem att
              dra ned sina ambitioner för det offentliga rummet, för parker,
              för lekplatser, för skola, vård och omsorg som förlorarna på den
              här skattesänkarpolitiken får sämre möjligheter.
            </seg>
            <seg n="0e06081a">
              Plan- och bygglagens syfte är att vara den spelplan eller arena
              på vilken medborgarna ska göra upp om de intressekonflikter som
              ibland uppstår. När de ekonomiska klyftorna ökar mellan medborgarna
              i samhället så ökar även skillnaderna i möjligheter att hävda
              sina intressen i hela den process för samhällets planering som
              plan- och bygglagen reglerar. Det finns nog inget annat område
              än samhällsbyggnadsområdet där det är så tydligt att alla politikområden
              på något sätt hänger samman. Vill man bygga ett samhälle för alla
              eller gör man som högerregeringen, väljer en modell där de med
              vassa armbågar tillåts ta för sig på bekostnad av dem som inte
              är lika snabba?
            </seg>
            <seg n="de057530">
              I praktiken blir resultatet för medborgarna väldigt olika om
              man, som vi miljöpartister, anser att samhället blir bättre om
              det byggs med grundvärderingen att i första hand tänka på sina
              medmänniskor i stället för att byggas på den moderata grundtanken
              att det samhälle där den enskilde inte behöver några medmänniskor
              är det bästa.
            </seg>
            <seg n="dc992b5b">
              För oss miljöpartister är det alltså viktigt att värna det gemensamma
              beslutsfattandet i samhällsplaneringen. Individen ska självklart
              ha sin sfär där individen rår sig själv, men vi menar att samhällsbyggandet
              måste utformas så att alla medborgare inte bara i teorin utan
              även i praktiken har lika stora möjligheter att delta och påverka.
            </seg>
            <seg n="076678c3">
              Bland alla de förslag som vi lyfter fram genom motioner och som
              behandlas i det här betänkande finns förslag på ökat lokalt inflytande
              när stora bostadsområden, som exempelvis de som byggdes under
              den så kallade miljonprogramstiden, ska moderniseras och renoveras.
              Vi anser att man ska utveckla metoder för att i ökad utsträckning
              involvera även barn och ungdomar i det arbetet. Vi anser att det
              är viktigt att de förändringar som man vill genomföra granskas
              genom barnkonsekvensanalyser och att frågor om tillgänglighet
              lyfts upp mer och får en högre prioritet. Vi menar att personer
              med funktionshinder är en viktig grupp som kan tillföra stora
              mervärden i dessa områden med sina erfarenheter.
            </seg>
            <seg n="2d6682c5">
              Vi vill se en planering där bullerfrågor, luftmiljöfrågor och
              andra hälsofrågor tillåts gå före framkomligheten för bilar när
              det uppstår konflikter. Tyvärr visar erfarenheten att kommersiella
              intressen oftast går före både kulturell hänsyn och hänsyn till
              miljömål och biologisk mångfald. Bilen är i dag normen vid all
              planering. Lagstiftningen är till stora delar utformad utifrån
              bilens förutsättningar och behov. Vi i Miljöpartiet menar att
              det är hög tid att lagstiftningen ses över med syftet att bryta
              den gammalmodiga grundsynen.
            </seg>
            <seg n="e443c3e1">
              Om vi menar allvar med tanken att bygga en hållbar framtid är
              det hög tid att cykeln, gångtrafiken och kollektivtrafiken prioriteras
              före bilen i de verktyg vi skapar med vår lagstiftning. Som det
              cyklisternas parti vi ser oss själva som skulle vi miljöpartister
              helst vilja se en lagstiftning som går så långt att den innehåller
              miniminormer för framkomlighet med cykel. Vi föreslår i en av
              våra motioner att regeringen ska utreda sådana möjligheter.
            </seg>
            <seg n="94774d47">
              Vi miljöpartister hävdar att med en ökad urbanisering blir betydelsen
              av tillgång till natur nära boendet allt viktigare. Vi föreslår
              i en motion dels att regeringen ska uppdra åt Boverket att utarbeta
              planeringsstöd åt kommunerna, dels att regeringen ska skapa resurser
              för kompetensutveckling i kommunerna för att de ska klara av att
              uppnå ett mål om bostadsnära natur.
            </seg>
            <seg n="0c01f50f">
              Miljöpartiet anser även att den utveckling som vi sett, och som
              fortfarande pågår, med ett snabbt växande antal externa köpcentrum
              är en utveckling som blir svår att förena med bygget av det hållbara
              samhället. Vi menar att ett nytt sätt att tänka för service- och
              varuförsörjning måste utvecklas där alla medborgare räknas och
              där hänsyn tas till hela kedjan av transportarbete. Den suboptimering
              som styrs av kortsiktiga vinstintressen kan inte i längden vara
              rätt väg att gå. Miljöpartiet föreslår därför i en motion ett
              femårigt stopp för nya externa köpcentrum i landet för att ge
              utrymme för ett nytänkande.
            </seg>
            <seg n="a2f55e01">
              Herr talman! Som jag påpekade i min inledning är det de allra
              svagaste som har minst möjlighet att påverka hur vårt samhälle
              byggs. Det är likaså ofta dessa de svagaste som råkar mest illa
              ut.
            </seg>
            <seg n="96995694">
              Ett exempel är den första generationens datafrälsta, det vill
              säga de personer som introducerade ADB-hantering med stordatorer
              under 1970-talet och som senare under 1980-talet var de som brann
              för att införa persondatorer på våra arbetsplatser. I likhet med
              många elektronikingenjörer som utvecklade den trådlösa tekniken
              är det bland dessa som vi hittar de människor som i dag står längst
              bort från samhällets gemenskap, nämligen de som blir sjuka av
              digitala magnetfält.
            </seg>
            <seg n="26f50b0f">
              Elöverkänslighet var ett begrepp som växte fram på den tiden
              när kraftigt strålande bildskärmar skadade väldigt många människor.
              Det fanns stora problem med lysrörstekniken också. Den här problematiken
              har blivit mycket svårare med åren, och i dag talar man om problem
              med icke-joniserande strålning.
            </seg>
            <seg n="009077f3">
              Vi i Miljöpartiet menar att det är ohållbart med en plan- och
              bygglag som inte ger kommunerna möjligheter att skapa det skydd
              som de enligt socialtjänstlagen är skyldiga att arrangera för
              sina kommunmedborgare när de far illa av de här problemen. Här
              har vi ett exempel på en fråga där lagarna inte samverkar på ett
              sådant sätt att man kan nå de mål som man har satt upp. Vi föreslår
              därför att regeringen tar fram justeringar av plan- och bygglagen
              som innebär att kommunerna också i praktiken kan hävda områden
              med låga strålningsnivåer för de medborgare som är i behov av
              sådana miljöer för att kunna arbeta och leva ett normalt liv.
            </seg>
            <seg n="7ce023d8">
              Vi anser även att det är märkligt att Sverige är ett av de få
              länder som inte kräver bygglov för basstationer och antenner för
              trådlös kommunikation. I de länder som har dessa krav kan man
              planera för lägre strålningsnivåer. Den som söker bostad eller
              planerar en semesterresa kan där väga in strålningsriskerna i
              sina beslut. I Sverige väljer vi att helt och hållet blunda för
              en fråga som i omvärlden får allt högre prioritet för vart år
              som går. Vi anser att regeringen borde titta på detta och komma
              med förslag till riksdagen.
            </seg>
            <seg n="62917347">
              Det finns även en reservation i betänkandet som handlar om energikrav
              i bebyggelse. Vi var från början ganska tveksamma till huruvida
              vi skulle ställa oss bakom reservationstexten eftersom vi tyckte
              att kraven var på tok för låga både i befintlig bebyggelse, vid
              renovering och för nybyggnation. Byggindustrin klarar redan i
              dag de i reservationen föreslagna nivåerna så det är lite som
              att slå in öppna dörrar. Att regeringen inte vill gå ens så långt
              som att föreslå regler som ligger i nivå med det som i dag är
              standard i byggsektorn är för mig helt obegripligt.
            </seg>
            <seg n="390c9bd4">
              Från Miljöpartiets sida tycker vi samma sak som byggindustrin.
              Det är bra med regler som utmanar. Industrin vill ha utmaningar,
              men de vill också ha tid på sig för att kunna uppnå tufft ställda
              krav. En trappa med stegvis ökade krav på energieffektivitet,
              exempelvis vart fjärde eller femte år och med några år till det
              första trappsteget så att man har en tydlig förutsägbarhet i vad
              som kommer att krävas, det är vad byggindustrin säger till mig
              att de vill ha. Det är det som bäst stimulerar utveckling och
              nytänkande. Det är precis så vi miljöpartister skulle vilja se
              den politiska styrningen utformad.
            </seg>
            <seg n="5f1d27ff">
              Nu ställer vi oss bakom reservationen ändå eftersom några krav
              trots allt är bättre än inga krav alls. Det är dock en sorts signal
              till branschen, en signal som de gärna vill se.
            </seg>
            <seg n="9764086f">
              Herr talman! Det finns ett stort antal nya tekniska lösningar
              som vi pekar ut i våra motionsförslag där vi anser att politiskt
              tryck kan bidra till snabbare utveckling. Det kan ske på många
              olika sätt genom stegvis höjda krav, genom samordnad teknikupphandling
              som samhället initierar, genom riktat stöd till forskning och
              genom pilotprojekt.
            </seg>
            <seg n="b5a4cf8b">
              Den moderatledda högerregeringen har naturligtvis avslagit alla
              våra framsynta, moderna och gröna idéer, men vad annat kan man
              förvänta sig? Självklart, herr talman, står vi i Miljöpartiet
              bakom alla våra reservationer i betänkandet, men för tids vinnande
              yrkar jag bifall enbart till reservation 3 om ökat medborgarinflytande
              i samhällsplaneringen.
            </seg>
          </u>
          <note type="speaker" n="b2c6312e">
            Anf. 15 AMINEH KAKABAVEH (V):
          </note>
          <u who="amineh_kakabaveh_836342" xml:id="i-42294994c1d47dbe-0" n="d4c4a712">
            <seg n="50cd850d">
              Herr talman! I Vänsterpartiets bostadspolitiska partimotion har
              vi lagt fram ett antal förslag som inriktar sig på att öka medborgarnas
              inflytande samt på demokratiska inslag på bostadsmarknaden och
              samhällsplaneringen. Samtidigt vill vi att marknadskrafternas
              inflytande begränsas. Vi anser att det är nödvändigt att se över
              och förändra flera av de regelsystem som styr planering, byggande
              och förvaltning av bland annat bostäder.
            </seg>
            <seg n="72d9157d">
              Den nya plan- och bygglag som träder i kraft den 2 maj 2011 innehåller
              emellertid inte några påtagliga förändringar som kan leda till
              en mer demokratisk och effektiv detaljplaneprocess. Det finns
              därför behov av en fortsatt översyn av plan- och bygglagen i syfte
              att åstadkomma verkliga förbättringar och förändringar i dessa
              avseenden.
            </seg>
            <seg n="02d28d90">
              Herr talman! Vi anser att det är viktigt med lokalt medborgarinflytande
              i samhällsplaneringen utifrån barns, kvinnors och funktionsnedsattas
              perspektiv. I dag tas de flesta beslut som berör medborgarnas
              närmiljö över deras huvuden. Människor har marginella möjligheter
              till ett reellt lokalt inflytande. Den lokala demokratin måste
              därför förbättras. Samhället måste skapa större möjligheter för
              lokalt inflytande i stadsplaneringen så att medborgarna på allvar
              får vara med och bestämma hur samhället ska se ut i framtiden.
            </seg>
            <seg n="811b372a">
              I det sammanhanget är det viktigt att även ta vara på barns och
              ungdomars intressen och behov. Jag menar att barn har ett begränsat
              rörelseområde. Därför är det särskilt viktigt hur närmiljön utformas
              och påverkas. Ett bostadsområde och en stad som inte har en trygg
              miljö för barn ger inte heller trygghet till vuxna, särskilt föräldrar.
              Föräldrar ska inte behöva vara oroliga för sina barn vare sig
              i hemmiljön eller i skolmiljön. En stad som tar till vara barns
              och ungdomars möjligheter är en stad för alla.
            </seg>
            <seg n="635f1008">
              Barn tillbringar oftast en större del av sin tid i närheten av
              bostaden. Samhällets planering ska baseras på barnperspektivet
              så att barn kan cykla och gå mellan exempelvis bostaden och skolan
              och till och från andra aktiviteter. Städer som har bostadsområden
              där det finns mer grönska, mindre bilar och färre parkeringsplatser
              ger bättre luft, mindre buller, en ökad rörlighet och mer trygghet
              för barn och unga. Det behöver utvecklas metoder för att barn
              och ungdomar ska få inflytande i planarbetet. Ett förslag kan
              vara barnråd. Det behövs. Det är dags att ta till vara barns och
              ungdomars möjligheter.
            </seg>
            <seg n="24ce4837">
              Barn- och jämställdhetsperspektiven måste genomsyra alla politiska
              beslut, inte minst när det gäller samhällsplaneringen. Regeringen
              bör återkomma till riksdagen med en strategi för att skapa bättre
              möjligheter för barn, unga och funktionsnedsatta att kunna delta
              i samhällsplaneringen.
            </seg>
            <seg n="432c0a3e">
              Herr talman! Vänsterpartiet vill stärka människors möjligheter
              att välja var de ska bo. Vi menar att bostadspolitiken är ett
              viktigt instrument för att aktivt bekämpa segregationen. Sverige
              behöver fler bostadsområden med blandade boende- och upplåtelseformer.
              Vi menar att det leder till minskad segregation och fler valmöjligheter
              för den enskilde. Det behövs mer kompletteringsbebyggelse som
              är inriktad på hyresrätter i utpräglade villaområden och i områden
              där bostadsrätterna dominerar. Dessa aspekter måste genomsyra
              planprocessen.
            </seg>
            <seg n="59d7c86a">
              Herr talman! Ett stort problem i dagens stadsplanering är att
              bilen fortfarande är den norm som styr utformningen av bostadsområden
              och trafikmiljön. Vi i Vänsterpartiet har tillsammans med Miljöpartiet
              och Socialdemokraterna lagt fram ett antal förslag på åtgärder
              som kan leda till en mer miljöanpassad stadsplanering och underlätta
              användandet av cykel och kollektivtrafik. Dessa förslag innebär
              att cykeln och kollektivtrafiken bör vara centrala i den nya normen
              för transporter vid stadsplanering.
            </seg>
            <seg n="e82b81e0">
              Planeringen av bostadsområden bör utgå från bland annat närhet
              till kollektivtrafik och en förändrad syn på behovet av fordonsparkering.
              Kommunerna tillämpar i dag riktlinjer för hur många parkeringsplatser
              för bilar som ska finnas vid nybyggnation av bostäder. Däremot
              saknas motsvarande riktlinjer för cykelparkering. Det bör därför
              utformas en miniminorm för antalet cykelparkeringar vid nybyggnation
              av bostäder i tätorter.
            </seg>
            <seg n="35dd4211">
              Det ska också vara möjligt att tänka på tillgängligheten till
              kollektivtrafiken när behovet gällande parkering fastställs. Boverket
              bör få i uppdrag att utfärda rekommendationer för kommunernas
              detaljplanering utifrån detta perspektiv.
            </seg>
            <seg n="6e715e37">
              Herr talman! Plan- och bygglagen ställer krav på att det ordnas
              platser för parkering i samband med byggande av bland annat bostäder.
              Kommunernas tillämpning av dessa bestämmelser leder ibland till
              krav på onödigt många parkeringsplatser. Inte minst gäller det
              studentbostäder där behovet av parkeringsplatser är begränsat.
              Kravet på parkeringsplatser kan också leda till att bostadsbyggnadsprojekt
              försenas och att byggkostnaderna stiger.
            </seg>
            <seg n="e52fd4c4">
              Jag anser mot denna bakgrund att regeringen bör se över förutsättningarna
              för att bygga bostäder, exempelvis studentlägenheter, utan tillhörande
              andra parkeringsplatser än handikapplatser.
            </seg>
            <seg n="63ec5e65">
              En annan viktig fråga beträffande stadsplanering och övrig fysisk
              planering är att frågorna ibland är alltför inriktade på byggnader
              och infrastruktur. Behovet av grönområden och platser för lek
              kan glömmas bort eller beaktas alltför sent i planeringsprocessen.
              Vi har lagt fram förslag om hur detta behov bättre ska kunna tillgodoses
              i planeringen.
            </seg>
            <seg n="15a93407">
              Herr talman! Boverket bör därför utarbeta riktlinjer och stöd
              för kommunerna så att de kan säkerställa att alla medborgare har
              tillgång till bostadsnära natur. Det ska också gälla utarbetning
              av riktlinjer för hur kommunerna kan skapa mer plats för grönområden,
              lekplatser och kultur i städerna. Detta kan exempelvis ske genom
              att behovet av parkeringsplatser minskar då fler använder cykel
              eller åker kollektivt.
            </seg>
            <seg n="dfa51a3c">
              Herr talman! I sammanhanget är det viktigt att lyfta fram tillgången
              till platser för barns lek. Som jag sade tidigare är en stad trygg
              först när både barn och vuxna känner sig trygga. Städer måste
              vara tillgängliga. Det gäller särskilt större städer som Helsingfors,
              Malmö och Göteborg, där det är väldigt mycket trafik. Det irriterar
              och tryggar inte barn och ungdomar särskilt.
            </seg>
            <seg n="88a37e78">
              Jag vill påpeka att samhällsplaneringen i stor utsträckning förväntas
              vara till lika stor nytta för kvinnor som för män. Utgångspunkten
              i den fysiska planeringen och markanvändningen har ofta en könsblind
              hållning. Planeringen tar sin utgångspunkt i att den är till för
              alla, men kön har betydelse för samhällsplaneringen, och det är
              vanligt att planeringen i högre grad svarar mot männens behov
              och mindre mot kvinnornas. Jämställdhetsperspektivet ska alltid
              finnas med i ett boendeplaneringsprogram.
            </seg>
            <seg n="11a5dcb0">
              Jag yrkar bifall till reservationerna 2, 4, 6 och 20. Jag står
              också bakom yrkandena 14 och 15 tror jag det var om tillgänglighet,
              som Vänsterpartiet har i socialutskottet. Jag har väckt en motion
              om tillgänglighet som jag vill lyfta fram här, för tillgängligheten
              är jätteviktig för oss.
            </seg>
          </u>
          <note type="speaker" n="37119d72">
            Anf. 16 EVA BENGTSON SKOGSBERG (M):
          </note>
          <u who="eva_bengtson_skogsberg_b2451b" xml:id="i-477cd416965e4610-0" n="e85266ef" next="i-90f2bb092d0add54-0">
            <seg n="9f4489ce">
              Herr talman! I betänkandet behandlas motioner och yrkanden som
              gäller plan- och byggfrågor. Jag anser att flera av dessa tillgodoses
              i och med att den nya plan- och bygglagen träder i kraft nästa
              månad samt i de uppdrag som regeringen har gett till Boverket.
            </seg>
            <seg n="fb68248f">
              I den nya plan- och bygglagen var ett övergripande syfte att
              så långt som möjligt begränsa tidsåtgången för planläggning och
              ange tidsfrister för handläggningen där det är möjligt. Det införs
              en handläggningstid på högst tio veckor för bygglov och krav på
              att exploatörer ska få besked inom fyra månader om huruvida kommunen
              avser att ta fram en detaljplan för området. Detaljplaneprocessen
              har också förenklats.
            </seg>
            <seg n="122f5740">
              Medborgarnas inflytande över samhällsplaneringen har stärkts
              i den nya lagen. Den krets som ges tillfälle till samråd har utökats
              med kommunens medlemmar. Ett viktigt perspektiv är att barn och
              ungdomars inflytande tas upp. Trafikverket fick tillsammans med
              Boverket i december 2009 uppdraget att starta, samordna och stödja
              projekt som ska öka barns och ungas inflytande i kommuners samhällsplanering.
              Projektet ska återrapporteras till regeringen hösten 2012.
            </seg>
            <seg n="6787b24a">
              I andra kapitlet i den nya lagen anges att planläggningen ska
              främja en från social synpunkt god livsmiljö som är tillgänglig
              och användbar för alla grupper. Hänsyn ska tas till behovet av
              framtida förändringar och möjlighet att anordna en rimlig samhällsservice.
              Kommunerna har även ett stort ansvar när det gäller trafikplanering,
              framför allt med hänsyn till miljön och klimatet. Boverket beskriver
              detta i rapporten Planer som styrmedel för att minska samhällets
              klimatpåverkan .
            </seg>
            <seg n="cfbc51ad">
              Boverket fick 2009 i uppdrag att utarbeta hur cykelparkering
              ska beaktas i den fysiska planeringen och har gett ut skriften
              Gör plats för cykeln Vägledning och inspiration för planering
              av cykelparkering vid stationer och resecentra . Trafikverket
              har också publicerat ett antal rapporter med samma inriktning.
              Trafikverket och Transportstyrelsen har fått i uppdrag att i samråd
              med kommuner, berörda organisationer och myndigheter utarbeta
              en strategi och handlingsplan för ökad och säker cykling. Redovisning
              ska ske senast den 1 december i år.
            </seg>
            <seg n="4de231a5">
              I september förra året tillsatte regeringen en särskild utredare
              som i första hand ska se över de nuvarande bestämmelser som reglerar
              trafikmiljön och trafikreglerna för cykeltrafik, men även se över
              regler och förutsättningar som påverkar cykelparkering. Redovisning
              ska ske senast den 1 maj 2012. Jag tycker att regeringen gör väldigt
              mycket. Jag vet inte vad oppositionen tycker att vi ska göra mer.
            </seg>
            <seg n="cfb1b755">
              Hänsyn till behovet av parker och andra grönområden ska tas vid
              all planering, liksom plats för lek, motion och övrig utevistelse.
              Även på detta område har Boverket gett ut flera skrifter. Bostadsnära
              natur inspiration och vägledning ska ge stöd till kommunerna i
              deras arbete med att säkra tillgången till de grönområden som
              finns nära bostäderna. Mångfunktionella ytor Klimatanpassning
              av befintlig bebyggd miljö i städer och tätorter genom grönstruktur
              syftar till att öka medvetenheten och kunskapen om grönstrukturen
              och friytorna i stad och tätort. Broschyren Låt staden grönska
              syftar till att ge inspiration till beslutsfattare i stad och
              kommun.
            </seg>
            <seg n="8e615577">
              Ett samhälle ska självklart vara tillgängligt för alla. Prövningen
              av tillgänglighetsfrågor har lyfts fram i den nya plan- och bygglagen,
              bland annat genom en utvidgning av bygglovsprövningens omfattning.
              Till skillnad från tidigare ska kraven på ändamålsenlighet och
              tillgänglighet behandlas redan i bygglovsprövningen. Byggnader
              ska vara tillgängliga och användbara för personer med nedsatt
              rörelse- eller orienteringsförmåga. Dessa krav har funnits länge
              vid ny- och ombyggnad. I lokaler dit allmänheten har tillträde
              ska hinder mot tillgänglighet alltid avhjälpas, men med tillägget
              att det gäller om hindren med hänsyn till de praktiska och ekonomiska
              förutsättningarna är enkelt avhjälpta. I detta tillägg finns utrymme
              för olika tolkningar, vilket tyvärr innebär att mycket återstår
              att göra. Det finns sanktionsmedel som kan användas när lagens
              krav inte efterlevs. Byggsanktionsavgifter kan tas ut när någon
              bryter mot byggbestämmelserna.
            </seg>
            <seg n="96e6f2a7">
              Herr talman! Vi har en åldrande befolkning, vilket gör att bostäder
              anpassade till äldres behov har uppmärksammats i olika sammanhang.
              Önskvärt är att göra det möjligt för äldre att bo kvar längre
              i sitt ordinära boende. Bo bra hela livet är ett slutbetänkande
              som Äldreboendedelegationen överlämnade i slutet av 2008. Flera
              myndigheter har haft uppdrag som syftat till ökade kunskaper om
              tillgänglighet i dagens byggnadsbestånd med förslag om förbättringar.
            </seg>
            <seg n="5b784744">
              En annan grupp som efterlyst bostäder är studenterna. Därför
              ändrades bestämmelserna den 1 januari i år. I enskilda bostadslägenheter
              för studerande eller ungdomar behöver rummen inte längre vara
              avskiljbara då det gäller daglig samvaro, sömn, vila och matlagning.
              Förhoppningen är att på detta sätt få ned kostnaderna.
            </seg>
            <seg n="b039fd0a">
              Herr talman! Det har varit en lång process att ta fram den nya
              plan- och bygglagen. Det finns områden som inte hann beredas klart.
              Jag har här räknat upp flera åtaganden som gjorts eller är på
              gång genom Boverket och Trafikverket. Låt oss nu se effekterna
              av den nya plan- och bygglagen och hur kommunerna lever upp till
              kraven som ställs!
            </seg>
          </u>
          <note n="55e9b412">
            Jag yrkar bifall till förslaget i utskottets betänkande och avslag
            på motionerna.
          </note>
          <u who="eva_bengtson_skogsberg_b2451b" xml:id="i-90f2bb092d0add54-0" n="e85266ef" prev="i-477cd416965e4610-0">
            <seg n="960f717b">
              Jag strök en hel del ur mitt anförande och ser nu att jag har
              lite tid kvar och kan bemöta Katarina Köhler, som uppehöll sig
              länge kring köpcentrum och liknande publika platser som hon vill
              ska gälla som allmän plats där man ska kunna hålla opinionsmöten.
              Det finns tydligen privata ägare som motsätter sig politisk verksamhet
              och annan opinionsbildning, men utredaren som regeringen tillsatte
              2006 bedömde att detta inte var särskilt vanligt. Jag tror att
              man kan komma överens med många av dessa privata ägare om man
              tillfälligt eller för en kortare tid vill ha något möte eller
              dela ut valbroschyrer.
            </seg>
            <seg n="39a21392">
              Med samtal med ägaren går det säkert bra. Låt oss inte göra problemet
              större än det är. Som ett exempel kan jag nämna att när Håkan
              Juholt valdes till partiledare visades det på storbildsskärm i
              Gallerian i Oskarshamn, och även dagen efter kunde man följa hela
              hans installationstal.
            </seg>
          </u>
          <note type="speaker" n="89b1e062">
            Anf. 17 KATARINA KÖHLER (S) replik:
          </note>
          <u who="katarina_kohler_c6b83a" xml:id="i-2f2501faa9a88bf9-1" n="e0d7d001">
            <seg n="c706837b">
              Fru talman! Jo, lagen sätts i sjön nu. Vi får väl se vad det
              blir. Jag ordar inte mer om det nu utan går i stället in på detta
              med allmänna platser.
            </seg>
            <seg n="b245eba1">
              Regeringen tillsatte en enmansutredning 2006. Utredaren kom fram
              till att det inte var något dilemma. Han sade i princip det du,
              Eva Bengtson Skogsberg, sade, men han lade också till att EU:s
              regler för äganderätten kan ställa till problem här. Under de
              fem år som har gått sedan utredningen gjordes har allt fler fastighetsägare
              kring torg och köpcentrum blivit tydliga med att ingen form av
              opinionsbildning får ske på dessa platser. Jag tror också att
              det är som du säger och att det finns sådana man kan komma överens
              med, men allt oftare får man nej när man vill ha allmänna möten
              på det vi tidigare har sett som allmän plats.
            </seg>
            <seg n="80bab5c9">
              Detta är en viktig fråga, och detta är en av de brister som det
              är oerhört viktigt att komma till rätta med i den nya plan- och
              bygglagen. Jag tror inte att problemet är så litet som regeringen
              vill göra gällande.
            </seg>
          </u>
          <note type="speaker" n="1605c7c7">
            Anf. 18 EVA BENGTSON SKOGSBERG (M) replik:
          </note>
          <u who="eva_bengtson_skogsberg_b2451b" xml:id="i-0dff835caa137ea4-0" n="e85266ef">
            <seg n="e44592eb">
              Fru talman! Jag har inte stött på problemet så ofta. Det finns
              ju några som inte tycker om att man står där, och jag kan på sätt
              och vis förstå dem. Många kunder skräms ju bort av att det står
              ett massivt uppbåd av reklamutdelare oavsett vad det är de gör
              reklam för, men särskilt inför ett val drar sig eventuellt många
              kunder för att gå dit. Men jag tror ändå att det är möjligt att
              göra upp i de olika partierna om att man finns på plats under
              planerade tider alltså inte hela tiden och att man kanske står
              en bit därifrån.
            </seg>
            <seg n="f8d1ff0f">
              Sedan tycker jag att de möten man hade förr, torgmöten med megafon,
              är något förlegat. Nu är det samtalsformen som jag förordar. Att
              man dyker på människor är det nog inte bara markägaren som inte
              gillar. Jag tror att kunder som passerar vill kunna välja om de
              vill få politisk information och inte bli påprackade den. Men
              jag tror fortfarande på en dialog och att man kan komma överens
              med markägaren.
            </seg>
          </u>
          <note type="speaker" n="f9be6f22">
            Anf. 19 KATARINA KÖHLER (S) replik:
          </note>
          <u who="katarina_kohler_c6b83a" xml:id="i-2f2501faa9a88bf9-2" n="e0d7d001">
            <seg n="0d54efb2">
              Fru talman! Jag håller helt med om att vi inte ska flyga på människor
              och pracka på dem vår information oavsett om det sker inne i köpcentrumen
              eller utanför. Det handlar inte om det.
            </seg>
            <seg n="29dcbfae">
              I alla tider har olika grupper, föreningar och organisationer
              kunnat vara utomhus och tala med och till folk. Det är oerhört
              viktigt att vi också får göra det i framtiden. Jag tycker att
              Eva Bengtson Skogsberg negligerar problemet. Det sker allt oftare
              och allt tydligare att privata fastighetsägare och markägare säger
              nej, och man är medveten om sin äganderätt och säger ifrån. Men
              konsekvensen av det blir ju, med allt det mediebrus vi har runt
              omkring oss, att människors möjlighet att ta del av politisk och
              annan opinionsbildning blir allt mindre. Jag tror att det är farligt
              för samhället. Jag vidhåller att detta är en viktig fråga för
              oss.
            </seg>
          </u>
          <note type="speaker" n="2fc4b423">
            Anf. 20 EVA BENGTSON SKOGSBERG (M) replik:
          </note>
          <u who="eva_bengtson_skogsberg_b2451b" xml:id="i-0dff835caa137ea4-1" n="e85266ef">
            <seg n="de7983d6">
              Fru talman! Självklart är det en viktig fråga att vi får komma
              ut med vårt budskap, men jag tycker inte att vi ska luckra upp
              äganderätten genom lagstiftning. Vi har ju fortfarande möjlighet
              att föra ut vårt budskap i stadskärnorna. Vi behöver inte gå ut
              i köpcentrumen. Det är många här som förordar att stadskärnorna
              ska vara levande, och då kan ju vi politiker få en möjlighet att
              leva upp till det.
            </seg>
          </u>
          <note type="speaker" n="26805839">
            Anf. 21 LARS TYSKLIND (FP):
          </note>
          <u who="lars_tysklind_527bfb" xml:id="i-b423cfc6e95ebc70-0" n="4c4ee510">
            <seg n="c2acc48f">
              Fru talman! Jag ska börja med att instämma i Eva Bengtson Skogsbergs
              anförande. Sedan vill jag yrka bifall till utskottets förslag
              och avslag på samtliga reservationer.
            </seg>
            <seg n="0e8413bc">
              Detta handlar alltså om 37 motioner och 67 yrkanden från allmänna
              motionstiden 2010. Det finns en stark koppling till den nya plan-
              och bygglag som börjar gälla om knappt fyra veckor, den 2 maj.
              Därför kommer diskussionen naturligtvis att handla om det.
            </seg>
            <seg n="6c2481f3">
              Den nya plan- och bygglagen är ett väldigt viktigt steg som Alliansen
              har tagit för att skapa långsiktiga spelregler för samhällsplanering
              och byggande. Man kan också konstatera att det under den gångna
              mandatperioden, alltså från maktskiftet 2006, också har genomförts
              en del ändringar i plan- och bygglagen som naturligtvis finns
              med i den nya lagen. En av de viktigare som jag skulle vilja lyfta
              fram är att det från den 1 januari 2008 finns tydligt inskrivet
              att man vid planläggning ska ta hänsyn till risk för översvämningar
              och erosion. Detta är något som tillkom i skuggan av framtida
              klimatförändringar och vad de kan föra med sig. Detta finns tydligt
              med sedan den 1 januari 2008, och vid samma tidpunkt fick friggebodarna
              bli lite större i och med att man gick från 10 till 15 kvadratmeter.
            </seg>
            <seg n="d4e504c0">
              Jag kan konstatera att Folkpartiet och Alliansen har jobbat intensivt
              för att förenkla plan- och bygglagen. Men även om det nu gäller
              en tydligare och enklare plan- och bygglag kan man konstatera
              att de grundläggande syftena finns kvar. Det gäller det så kallade
              kommunala självstyret. Man pratar ofta om att vi i riksdagen ska
              lagstifta om allt, men i grunden är det här en ramlag som det
              kommunala självstyret har att hantera. Det finns ett delat ansvar
              i dessa frågor, och det är kommunerna som har det grundläggande
              ansvaret för planeringen.
            </seg>
            <seg n="227912ad">
              Det som lagstiftningen ska garantera vilket den också gör och
              vilket vi har lagt stor vikt vid i den nya plan- och bygglagen
              är medborgarnas rätt att medverka i en öppen och rättssäker process.
              Det handlar om att kunna delta i samrådet, alltså om att det ska
              vara öppet och att man ska få ha inflytande och lämna synpunkter.
              Och om man inte tycker att saken blivit bedömd på det sätt man
              tycker är rätt ska man kunna få ärendet överprövat på ett rimligt
              sätt. Detta har man tagit hänsyn till parallellt med syftet att
              förenkla och effektivisera lagstiftningen.
            </seg>
            <seg n="5c3d0bc8">
              En av de grundläggande målsättningarna har varit att förkorta
              de olika processerna utan att för den skull minska möjligheterna
              till inflytande för medborgarna. Snarare vill man öka medborgarnas
              möjligheter till inflytande och att processerna ska vara förutsägbara.
            </seg>
            <seg n="e64c480b">
              Detta med att förenkla och förkorta planprocessen har stor betydelse
              inte minst när det gäller konkurrensen inom byggbranschen. Vi
              diskuterar ju ofta kostnadsbilden inom byggbranschen. De facto
              har de små och medelstora byggföretagen ofta svårt att hantera
              långa processer. De slås ut redan på det stadiet eftersom de inte
              har de ekonomiska och finansiella resurserna att dra runt processer
              som pågår i sju, åtta eller kanske tio år. Även ur den synvinkeln
              är det väldigt viktigt att effektivisera processen.
            </seg>
            <seg n="7b29cf94">
              Fru talman! Jag ska ta några exempel på vad som kommer att hända
              den 2 maj. De flesta förslagen i den nya lagen utgår från den
              enskildes perspektiv. Jag tror att det var Eva Bengtson Skogsberg
              som tog upp att man ska kunna få besked om bygglov inom tio veckor.
              Det gäller även att man ska få besked om planläggning inom fyra
              månader.
            </seg>
            <seg n="d0b6441b">
              Som jag nämnde tidigare har en ökad klimat- och miljöhänsyn lyfts
              in och förtydligats i planeringsarbetet. Tidigare i den här debatten
              har frågan om tillgänglighet tagits upp. Även detta har skärpts
              och blivit mycket tydligare i den nya lagstiftningen. Det viktigaste
              är att tillgänglighetsfrågorna ska finnas med redan i bygglovsprövningen.
              Förut var risken oerhört stor att detta kom in alldeles för sent
              i processen, men nu ska man redan i bygglovsprövningen se till
              att man har beaktat tillgänglighetsfrågorna.
            </seg>
            <seg n="2a436f61">
              Från Folkpartiets sida vill jag också lyfta fram den lagstiftning
              som finns om, som det heter, enkelt avhjälpta hinder och hinder
              i lokaler där allmänheten har tillträde. Detta är en fråga som
              har stötts och blötts en del, men även här skärps lagstiftningen
              till att hinder ska avhjälpas om det är möjligt.
            </seg>
            <seg n="cfd1b70f">
              Om tillgängligheten kan man som en parentes säga att även Boverket
              har jobbat med frågan och i december 2010 lagt fram sex delmål
              som i mångt och mycket riktar sig till kommunernas arbete. Det
              gäller tillsyn och uppföljning, och man har även riktlinjer för
              hur kommunerna ska kunna arbeta med tillgänglighetsaspekterna.
              Det handlar om fysisk planering, om bostadsanpassningsbidrag och
              att man i kommunerna ska få ett stöd i hur man ska arbeta med
              dessa frågor.
            </seg>
            <seg n="48a9987a">
              Rätten till grönområden har också diskuterats här. Grönområden
              är en otroligt viktig faktor i tätbebyggda områden, för det har
              visat sig att grönområden bara genom sin blotta existens främjar
              människors hälsa, och inte minst är det väldigt viktigt för den
              biologiska mångfalden.
            </seg>
            <seg n="f922c475">
              Att rätten till de här grönområdena ska beaktas vid all planläggning
              är också något som kommer med väldigt tydligt i lagstiftningen.
              Amineh Kakabaveh från Vänsterpartiet tog upp det här med parkeringar
              och att man planerar för bilen, men jag tycker nog att den nya
              lagstiftningen verkligen gör tydligt att om det blir konkurrens
              om markyta så är det friytor för lek och utevistelse som har företräde
              framför parkering. I den lag som börjar gälla den 2 maj står det
              i klartext att det är grönområdena som har företräde.
            </seg>
            <seg n="39547ce7">
              I det här sammanhanget kan man också lyfta fram det arbete som
              regeringen har gjort kring hållbara städer. Huvuduppgiften för
              Delegationen för hållbara städer är att jobba just med den långsiktigt
              hållbara staden. I detta ligger väldigt mycket kring hållbara
              transporter och även att vi ska bevara grönområden och skapa nya
              grönområden, rätten till gröna stråk och så vidare.
            </seg>
            <seg n="b6197109">
              Översiktsplanens roll har stärkts, och en av de viktiga sakerna
              är att man i översiktsplanen ska ha samordning med andra mål,
              planer och program som har betydelse för utvecklingen i kommunen.
              Där kan man lyfta in just miljökvalitetsmål, planer för infrastruktur,
              transportpolitiska mål och tillväxt- och utvecklingsplaner i övrigt.
            </seg>
            <seg n="07cf5361">
              Jag tror att det nämndes tidigare att samrådsförfarande vid översiktsplanering
              har breddats, för hela målsättningen är naturligtvis att man ska
              få fram så bra underlag som möjligt när man fattar beslutet. Det
              är ju inte så att någon inte ska få vara med.
            </seg>
            <seg n="45944e17">
              Jag tycker också att det är väldigt viktigt är att det finns
              samordningsdiskussioner, att man ska samordna processerna enligt
              plan- och bygglagen och miljöbalken. När det gäller att ha insyn
              och kunna påverka är det väldigt viktigt för den enskilde medborgaren
              att man begriper vad det handlar om. När man har processer som
              går parallellt och man inte riktigt vet när man ska ha synpunkter
              är det inte lätt för den enskilde, men när man samordnar finns
              det en frågeställning. För den enskilde har det ju inte så stor
              betydelse exakt var och i vilken lag paragrafen står, utan det
              är vad det i praktiken innebär för henne eller honom själv.
            </seg>
            <seg n="d6dc7b5e">
              Den 2 maj får vi också en ny instansordning. Förhoppningen och
              avsikten med den är att vi ska få en snabbare process också när
              det gäller överprövning.
            </seg>
            <seg n="6b33af2b">
              Ytterligare en sak jag vill nämna, eftersom den finns med i betänkandet,
              är byggfelsförsäkringen. Det finns inga reservationer kring detta,
              men den finns ändå med och är omtalad. Det handlar om att från
              den 2 maj tas självbyggarna ur den obligatoriska byggfelsförsäkringen.
              Där finns nu även en diskussion om att byggfelsförsäkringen inte
              uppfyller det den var meningen att uppfylla, så det finns planer
              på att man tar bort obligatoriet som helhet.
            </seg>
            <seg n="e05caab0">
              Det var en kortfattad genomgång av saker och ting som kommer
              att hända den 2 maj, men det ger ändå svar på en hel del av de
              frågor som tas upp i det här betänkandet. Jag avstår därför från
              att gå in på någon speciell reservation utan yrkar bifall till
              förslaget i betänkandet och avslag på samtliga reservationer.
            </seg>
          </u>
          <note n="ed74fa12">
            I detta anförande instämde Jan Ertsborn (FP).
          </note>
          <note type="speaker" n="45bcad06">
            Anf. 22 OLA JOHANSSON (C):
          </note>
          <u who="ola_johansson_34dd4e" xml:id="i-f07e28400712ca50-0" n="377eb2fa">
            <seg n="86cb5c16">
              Fru talman! Närvarande ledamöter och åhörare! Fysisk planering
              brukar ofta benämnas hårda frågor, sådant som är förbehållet manliga
              politiker att syssla med och som inte så ofta attraherar de personer
              som brukar gilla mjuka frågor, alltså sådant som handlar om människors
              hälsa och välfärd.
            </seg>
            <seg n="26220b0a">
              Det är en olycklig motsättning, och dess värre är den väldigt
              svår att få bort. Det blir lätt en massa fyrkantiga och tråkiga
              plankartor, betong, asfalt och byggteknik. Människan och hennes
              behov, nu och i framtiden, behöver få en mer framträdande roll
              i samhällsplaneringen. Det är vi säkert överens om.
            </seg>
            <seg n="951adf36">
              Fru talman! Det är inte alla de 37 motionerna och 17 reservationerna
              som jag tycker att man ska kritisera i sak. Det finns säkert förbättringsområden
              i den nuvarande plan- och bygglagen som nu ska justeras, annars
              skulle vi inte behöva sitta här i framtiden. Vi vill alla både
              ha en snabbare handläggningstid, färre instanser som kan överklaga,
              en ökad rättssäkerhet och ett ökat medborgarinflytande, men det
              är ofrånkomligt att dessa ambitioner ibland kan komma att motverka
              varandra. Öppenhet och samråd är sådant som tar tid, för att inte
              tala om överklaganden som kanske kommer till följd av att just
              planarbetet gått för fort ibland.
            </seg>
            <seg n="711652ae">
              Centerpartiet tycker att det är viktigt att det finns bostäder
              med varierade upplåtelseformer som är anpassade till varierande
              tjocklek på plånboken och för skeden i livet: för studenter, ålderspensionärer,
              personer med funktionshinder och så långt det är möjligt även
              för personer som lider av exempelvis elöverkänslighet.
            </seg>
            <seg n="a8088005">
              De gröna kilarna, stadsnära skog och natur, lekplatser och strövområden
              för människor och djur är viktiga i kommunernas stadsplanering
              i dag. Men en grönyta kan också vara en idrottsplats, en 18-håls
              golfbana, en lantbruksfastighet med djur, alternativt en hästgård.
            </seg>
            <seg n="d7dd3382">
              Då blir det genast mer problematiskt. En motion från Miljöpartiets
              Tina Ehn vill jag gärna tala om. Den tar upp hästrelaterade frågor
              i planeringen. Min bild av detta är att det på många håll finns
              en överdriven rädsla för djurhållning i närhet av bebyggelse.
              När ett luktproblem uppstår för att bebyggelse kommit för nära
              är det nästan alltid näringsidkaren och djurhållaren som måste
              anpassa sig och maka på sig, annars finns kanske risken att han
              eller hon blir anmäld för djurplågeri av sina grannar, vilket
              jag vet händer.
            </seg>
            <seg n="fa7f5b7d">
              I stället skapar kommunerna med stöd av regler skyddsavstånd
              mellan bebyggelse och inhägnad på flera hundra meter med mark
              däremellan som inte har något värde för någon. Ökad kunskap på
              området behövs förstås, och syftet ska vara att öka acceptansen
              för djur i bebyggelse.
            </seg>
            <seg n="3ce50595">
              Fru talman! Den stora skillnaden mellan Centerpartiet och reservanterna
              är synen på vad staten ska lägga sig i och vilken tilltro man
              har till Boverket, kommunerna och de olika aktörerna på bygg-
              och bostadsmarknaden, det vill säga dem som finns närmast de människor
              och miljöer som berörs.
            </seg>
            <seg n="af7a9e48">
              Det yttersta exemplet på sådan klåfingrighet är förslaget från
              Miljöpartiet om ett femårigt moratorium mot externetableringar
              av handelscentrum. Handelns utredningsinstitut har kommit fram
              till att handel i städernas utkant generellt sett inte har slagit
              ut några småbutiker i stadskärnorna, tvärtom! Säkert finns enstaka
              exempel på motsatsen också, men det är ingenting vi kommer åt
              med ett förbud. Oftast kan det bero på att handlarna och fastighetsägarna
              i stadskärnorna är dåliga på att samverka på det sätt som butiksägarna
              gör med fastighetsägaren i ett samlat köpcentrum.
            </seg>
            <seg n="9a8e5124">
              Min erfarenhet från kommunal verksamhet är att aktiv centrumutveckling,
              ett delat ansvar mellan fastighetsägare, butiksägare och kommunen
              vid planeringen, kan öka attraktionskraften för stadskärnorna.
              Där ingår inte minst trottoarer, cykelmöjligheter och avställningsplatser
              för till exempel cyklar och kollektivtrafik, men också parkeringsplatser
              för bilar i utkanterna av stadskärnorna.
            </seg>
            <seg n="0ae4bb64">
              Ett planeringsförbud som är riktat mot kommunerna tar ifrån dem
              möjligheten att själva råda över markanvändningen. Det hindrar
              att arbetstillfällen skapas i handeln, och det minskar tillgängligheten
              till varor för människor som bor i anslutning till staden eller
              i angränsande kommun. Tillgänglighet till varor är viktig, inte
              minst till arbetstillfällena. I min egen hemkommun är de största
              arbetsgivarna faktiskt den här typen av större butiker.
            </seg>
            <seg n="2b945ac4">
              Fru talman! Centerpartiet vill förenkla reglerna för att bygga
              studentbostäder. Enklare föreskrifter skulle öppna dörrarna för
              billigare och snabbare byggtekniker som kan mildra den akuta bostadsbristen
              bland ungdomar och studenter. Det kan göras till exempel med modulbostäder
              som kan flyttas. I dag finns det en mängd föreskrifter i Boverkets
              byggregler som reglerar badrummens storlek, förrådsutrymmen, tillgången
              på solljus, cykelrum med mera. Det hindrar en sådan utveckling.
            </seg>
            <seg n="9f60c8bb">
              Oavsett om vi är för att liberalisera bostadspolitiken eller
              förordar statliga subventioner och reglering kommer det att ta
              ett antal år innan unga människor får tillgång till ett billigare
              och bredare bostadsutbud i landet. Studentboenden är till sin
              natur tillfälliga boenden. För studenterna är det viktigare att
              det finns någonstans att bo till ett rimligt pris på studieorten
              än att bostäderna håller strikta bekvämlighetskrav. Här ser vi
              ett utmärkt område att pröva mer industriellt byggande med enkla,
              mobila lösningar, eller att flera ges möjlighet att dela på en
              och samma bostad.
            </seg>
            <seg n="e5a9048e">
              För att det snabbt ska kunna skapas fler och billiga hyresrätter
              har vi tidigare föreslagit att privatpersoner ska få hyra ut upp
              till halva sin bostad skattefritt. Nu har vi dessutom sett till
              att höja schablonavdraget för andrahandsuthyrning. Jag tror att
              det skapar fler ungdomsbostäder än något annat planeringsmål,
              någon subvention eller reglering av byggandet och hyressättningen.
            </seg>
            <seg n="65f0c39e">
              Fru talman! Den sparade kilowattimmen är alltid den bästa, brukade
              min föregångare från Halland Ivar Franzén säga. Därför är energieffektivt
              byggande kanske den enskilt viktigaste energipolitiska åtgärden
              vi kan diskutera här. För fastighetsägaren och hyresgästen måste
              det vara ekonomiskt fördelaktigt att förbruka så lite energi som
              möjligt. Om vi ska fastställa den ena gränsen i byggreglerna eller
              den andra blir ju snarare en diskussion om påvens skägg där vi
              helt är i händerna på den tekniska utvecklingen och vad den för
              närvarande säger att vi ska göra.
            </seg>
            <seg n="755a633d">
              Nuvarande byggregler syftar till att få ned användningen av direktverkande
              el och öka andelen fjärr- och spillvärme, som är biobränslebaserad
              när det gäller fjärrvärme. Jag är osäker på om riksdagen är kompetent
              att fastställa nya definitiva gränser på det sätt som föreslås.
              Det viktigaste anser Centerpartiet är att forma och genomföra
              en politik som syftar till att spara el och styra över mot mer
              förnybar energi på det sätt som alliansregeringen och Centerpartiet
              nu gör.
            </seg>
          </u>
          <note n="7fb99b0f">
            Med detta, fru talman, yrkar jag bifall till förslaget i betänkandet
            och avslag på samtliga reservationer.
          </note>
          <note n="46dd6ea7">
            I detta anförande instämde Per Lodenius (C).
          </note>
          <note type="speaker" n="33bbdd60">
            Anf. 23 JAN LINDHOLM (MP) replik:
          </note>
          <u who="jan_lindholm_73d248" xml:id="i-ffca4a0c965a7cc3-1" n="9e9b1c38">
            <seg n="5364d713">
              Fru talman! Jag kunde inte låta bli att begära ordet när jag
              hörde Ola Johansson prata om externetableringar och sprida lite
              felaktig information.
            </seg>
            <seg n="cfa69a9d">
              Det är inte så att vi i argumentationen i vår motion har påstått
              att externhandeln skulle tömma stadscentrumen. Vi påtalar att
              det minskar möjligheten till service där människor bor. Det är
              faktiskt så att externetableringar inte ger fler jobb utan färre
              jobb. Alla externetableringar minskar antalet jobb i det närområde
              där människorna bor. Däremot finns det vissa exempel på att när
              man gör mycket stora externetableringar kan man dra sysselsättning
              från andra orter till den ort där man då gör den här externetableringen.
              Men summan arbetstillfällen minskar faktiskt med den typen av
              struktur för varudistribution om man jämför med närhandel.
            </seg>
            <seg n="9b2f3a06">
              Sedan talade Ola Johansson om tillgängligheten. Det är också
              helt felaktigt. Tillgängligheten minskar ju för alla dem som inte
              har tillgång till bil. Det finns en stor grupp kunder som får
              en kraftigt försämrad tillgänglighet med den typen av strukturförändring
              i varudistributionen som externetablering innebär.
            </seg>
            <seg n="28a8aa40">
              Jag vill bara lyfta fram detta därför att det är viktigt att
              ha en korrekt bild av vilka förändringar den här typen av etableringar
              innebär.
            </seg>
          </u>
          <note type="speaker" n="a9d7af4b">
            Anf. 24 OLA JOHANSSON (C) replik:
          </note>
          <u who="ola_johansson_34dd4e" xml:id="i-f07e28400712ca50-1" n="377eb2fa">
            <seg n="bfaeed2b">
              Fru talman! Miljöpartiet föreslår ett moratorium, Jan Lindholm,
              det vill säga att några nya externetableringar inte ska få göras.
              Det är det som står emot mitt sätt att resonera. Miljöpartiet
              vill förbjuda och reglera kommunernas markanvändning i lag. Det
              innebär att kommunerna fråntas rätten att i samråd med butikerna,
              näringsidkarna och kommuninvånarna planera för hur varuförsörjningen
              ska gå till på ett miljövänligt sätt, med minskat beroende av
              bilen och med ett tillvaratagande av näringslivsintressena.
            </seg>
            <seg n="68a38629">
              Det är klart att förändringar i handelsstrukturen medför förändringar
              i var butiker är lokaliserade någonstans. Men jag är inte alls
              säker på att det skräckscenario elände, elände som Jan Lindholm
              beskriver är resultatet om man ser till att exempelvis centrumhandeln,
              som jag tog som ett exempel, blir bättre på att samverka med fastighetsägarna
              i centrum och förbättra sitt utbud till kunderna.
            </seg>
          </u>
          <note type="speaker" n="d79243a7">
            Anf. 25 JAN LINDHOLM (MP) replik:
          </note>
          <u who="jan_lindholm_73d248" xml:id="i-ffca4a0c965a7cc3-2" n="9e9b1c38">
            <seg n="9df2f6a8">
              Fru talman! Nu är ju inte erfarenheterna att det är centrumhandeln
              som lider. Initialt kanske, under en kortare tid, men det brukar
              inte vara något större problem för centrumhandeln med externetableringar.
            </seg>
            <seg n="39e39aaf">
              Det handlar om just den varudistribution vi behöver till de människor
              som framför allt på ålderns höst behöver kunna sköta sina dagliga
              inköp själva, vilket alltså är oerhört väsentligt att man kan.
              När man tar bort den möjligheten, genom att det inte finns någon
              handel ute i de bostadsområden där människor bor, för det är den
              handeln som stryker på foten när vi gör sådana här stora externetableringar,
              tappar de människorna den sociala och fysiska hälsa det ger att
              komma ut på dagarna. Jag vet att till många av de butiker som
              fortfarande finns kvar kommer de äldre damerna och herrarna inte
              bara en gång utan kanske två gånger om dagen därför att när man
              sköter sina inköp själv är det en anledning att gå ut.
            </seg>
            <seg n="d4e8d977">
              Det är också så att när man tar bort den här möjligheten ökar
              kostnaden för samhället. När äldre människor inte har möjlighet
              rent fysiskt att sköta sina inköp själva tilltar så att säga den
              motoriska försämringen snabbare, och så måste socialtjänsten skjuta
              till hjälp med livsmedelsinköpen tidigare än annars. Vi får ju
              en ökad kostnad där som man inte heller tar hänsyn till.
            </seg>
            <seg n="fa4e62e6">
              Jag menar att det är just den diskussion som gäller de områden
              där människor faktiskt bor, kringområden runt städer där problemen
              inträffar, som vi bör föra. Om det nu är så att Ola Johansson
              ser problematiken men vänder sig emot just det förslag som vi
              har jag kan tycka att ett femårigt moratorium kanske inte är det
              mest kreativa, men det är i alla fall ett sätt att markera den
              här frågan är Ola Johansson väldigt välkommen att väcka andra
              förslag om hur vi kan angripa själva problematiken, för den tycker
              jag att vi borde kunna vara överens om.
            </seg>
          </u>
          <note type="speaker" n="9c9a4802">
            Anf. 26 OLA JOHANSSON (C) replik:
          </note>
          <u who="ola_johansson_34dd4e" xml:id="i-f07e28400712ca50-2" n="377eb2fa">
            <seg n="0bea5a9f">
              Fru talman! Jan Lindholm får nog visa mig den statistik som säger
              att butiker läggs ned till följd av externetablerade livsmedelsbutiker.
              Nu talar vi om en begränsad del av det hela. Min uppfattning är
              att där det finns ett kundunderlag för livsmedel och basvaror
              där finns det också butiker. Det gäller i bostadsområden även
              utanför tätorten och vid sidan av de stora externetableringarna.
              Jag talar gärna om annat än centrumutveckling.
            </seg>
            <seg n="720ae1dc">
              Vad finns det då för intresse i bostadsområdena och bygderna
              att ha försäljning av tv-apparater, färg, tapeter, sportkläder,
              skor och annat? Det är ofta den typen av butiker som samlas i
              ett handelscentrum. Jag anser att det är viktigt att de samlas
              och görs tillgängliga på ett och samma ställe. Det utesluter inte
              mindre butiker i centrum. Det är inte heller så att det skapar
              ett underlag för den typen av butiker i bostadsområdena. Det har
              heller aldrig funnits, åtminstone inte under lång tid.
            </seg>
          </u>
          <note type="speaker" n="abdbcb09">
            Anf. 27 AMINEH KAKABAVEH (V) replik:
          </note>
          <u who="amineh_kakabaveh_836342" xml:id="i-42294994c1d47dbe-1" n="d4c4a712">
            <seg n="de7b99a4">
              Fru talman! Jag hakade också upp mig på två saker som Ola Johansson
              talade gott om. Den ena gällde studentlägenheter och den bostadsbrist
              som råder i Sverige. Den är historisk. Hundratusentals ungdomar
              och andra människor saknar bostäder. Vi hörde här att Centerpartiets
              politik bygger på att man ska ge dem möjligheten. Vad har Centerpartiet
              gjort för att underlätta för studenterna, människorna, som saknar
              bostäder?
            </seg>
            <seg n="fff6f68e">
              Under den högerregering som har funnits i fem år har köerna blivit
              längre och längre. I dag finns ett förslag i betänkandet om plan-
              och bygglagen. Vad är det som underlättar för studenterna, för
              de 300 000 människor, som står i bostadskön?
            </seg>
            <seg n="1f127162">
              Den andra saken gällde att Ola Johansson påpekade att vi vill
              styra bostadsmarknadens parter, till exempel Boverket. Det är
              inte vi som styr utan det är egentligen ni som styr. De rättar
              sig efter regelverk och de möjligheter ni ger. Om de får möjlighet
              kan de bygga. De inser självklart behovet. Det är lätt att i talarstolen
              tala om saker och ting. I teorin är det alltid lätt, men hur åstadkommer
              man detta i praktiken? Det är viktigt. På vilket sätt kan Centerpartiet
              och Ola Johansson påverka att plan- och bygglagen blir bättre
              i fråga om tillgänglighet och möjligheten att värna om studenterna?
            </seg>
          </u>
          <note type="speaker" n="417ae01c">
            Anf. 28 OLA JOHANSSON (C) replik:
          </note>
          <u who="ola_johansson_34dd4e" xml:id="i-f07e28400712ca50-3" n="377eb2fa">
            <seg n="15a09306">
              Fru talman! Amineh Kakabaveh undrade först vad Centerpartiet
              har gjort för att underlätta för studenter att snabbt få en bostad.
              I slutet av mitt anförande talade jag om vad vi har gjort.
            </seg>
            <seg n="436feb4f">
              Vi har höjt schablonavdraget för uthyrning av bostad eller del
              av bostad till exempelvis studenter. Om Centerpartiet ensamt fick
              bestämma skulle vi gärna göra sådan uthyrning helt skattefri.
              Den frigör nämligen bostadsyta. Många människor bor i lite för
              stora lägenheter därför att de har blivit änka eller änkling eller
              har fått plats över när barnen har flyttat ut. Det skapar möjligheter
              att använda för mycket bostadsyta till att hyra ut till en ung
              student. Det är det viktigaste förslaget.
            </seg>
            <seg n="c386e43c">
              Det andra förslaget gäller ägarlägenheter. Jag tror att många
              människor som äger lägenheter kommer att få möjlighet att hyra
              ut dessa på ett enklare sätt än att komma över en bostadsrätt
              eller för den delen en hyresrätt. Jag tror mycket på ägarlägenheter.
            </seg>
            <seg n="2fd97159">
              Jag tog upp exempel på att genom att förenkla byggreglerna och
              skapa mer modulärt och prefabricerat byggande för studentlägenheter
              få fram fler bostäder för unga. Jag tror att det finns en potential
              inte bara för att skapa fler ungdomslägenheter utan också för
              att få ett effektivare och billigare byggande av bostäder för
              alla. Jag anser att det här är ett område som man mycket väl kan
              utveckla, speciellt för student- och ungdomslägenheter.
            </seg>
          </u>
          <note type="speaker" n="3335bff1">
            Anf. 29 AMINEH KAKABAVEH (V) replik:
          </note>
          <u who="amineh_kakabaveh_836342" xml:id="i-42294994c1d47dbe-2" n="d4c4a712">
            <seg n="eaf2639c">
              Fru talman! Ekvationen går inte ihop. Å ena sidan vill man underlätta
              ett byggande av bostäder för ungdomar och studenter, å andra sidan
              tror man på ägarlägenheter och andrahandsuthyrning. Det går inte.
              Man måste ha en av dem. Om man vill göra så måste man bygga och
              satsa på hyresrätter. Alla har inte råd att äga sin egen lägenhet.
              Så är det.
            </seg>
            <seg n="6d4a937b">
              Vi i Vänsterpartiet menar att det måste ske en reglering. Om
              man från början tänker på studentbostäder och hyresrätter det
              regleras redan i plan- och bygglagen garanteras dessa möjligheter.
              I dag saknar vi en sådan aspekt. Därför håller det inte att här
              tala om att marknaden ska bestämma, att människor ska få äga lägenheter
              eller hyra ut sina stora bostäder i andra hand. Vi säger inte
              att det är förbjudet, men det är inte lösningen. Lösningen är
              att se till att det redan i plan- och bygglagen finns en garanti.
              Det handlar om att inte enbart tänka på parkeringsplatser utan
              på enkla, billiga, bra och användbara hus för de hundratusentals
              människor och studenter som står i bostadskön. Det är vad jag
              saknar i svaren.
            </seg>
          </u>
          <note type="speaker" n="448c70f6">
            Anf. 30 OLA JOHANSSON (C) replik:
          </note>
          <u who="ola_johansson_34dd4e" xml:id="i-71105a79f25c6325-0" n="377eb2fa" next="i-eb50bf1652c1da6c-0">
            <seg n="c602f108">
              Fru talman! Både Amineh Kakabaveh och jag är överens om behovet
              av många studentlägenheter. Behoven är stora och starka. Det Amineh
              Kakabaveh efterlyser är en omorientering av bostadspolitiken.
              Det kanhända att vi går ifrån mer beslutsfattande centralt, mer
              statlig reglering och skattesubventioner, eller så håller vi oss
              till den bostadspolitik som finns i dag som faktiskt har resulterat
              i att antalet byggda bostäder har ökat.
            </seg>
            <seg n="e5c509d8">
              Amineh Kakabaveh sade att vi styr över regelverket. Samtidigt
              säger Amineh Kakabaveh att hon skulle vilja påverka regelverket
              så att kommuner fråntas ansvaret för sin egen bostadsförsörjning
              och reglera det genom lagstiftning eller andra typer av direktiv
              och stimulanser. Ursäkta mig, Amineh Kakabaveh, men jag tycker
              att det är en felaktig väg. En kommun med en högskola inom sitt
              område är angelägen om att de studenter som söker sig dit får
              en bostad och tak över huvudet.
            </seg>
            <seg n="ba68d3cb">
              För inte så hemskt länge sedan var jag kommunpolitiker, och jag
              hyllar det kommunala planmonopolet på det sättet att man genom
              att använda det på ett aktivt sätt kan få fram den mix av bostäder
              som man önskar sig och som kommuninvånarna eller de som tillfälligt
              vistas i kommunen om de är studenter eller tar tillfälliga jobb
              efterfrågar.
            </seg>
            <seg n="134015e3">
              Jag är för en ökad flexibilitet på bostadsmarknaden. Den flexibiliteten
              får du genom att addera fler upplåtelseformer till hyresrätten,
              bostadsrätten och den traditionella villabebyggelsen. Då talar
              vi om ägarlägenheter och möjligheten till andrahandsuthyrning.
              Vi talar om möjligheten att dela upp en bostad i mindre delar
              där man kan hyra ut ett rum eller ett pentry utan att betala alltför
              mycket i skatt för detta. Det har vi möjliggjort i alliansregeringen.
            </seg>
          </u>
          <note n="2d491472">
            Anf. 31 ANDREAS NORLÉN (M):
          </note>
          <u who="ola_johansson_34dd4e" xml:id="i-eb50bf1652c1da6c-0" n="377eb2fa" prev="i-71105a79f25c6325-0">
            <seg n="ab754e9a">
              Fru talman! Jag vill ägna några minuter åt att tala om motion
              2010/11:C312 som tas upp i betänkandet. Den handlar om riktvärden
              för flygbuller och har mig som upphovsman.
            </seg>
            <seg n="5cb79617">
              Motionen handlar om ett allvarligt problem som uppstår när olika
              myndigheters riktlinjer kolliderar. Det är en kollision som drabbar
              Linköping i Östergötland särskilt hårt men även påverkar andra
              platser. Det handlar å ena sidan om Boverkets allmänna råd för
              byggnation i områden som påverkas av flygbuller som styr tillämpningen
              av plan- och bygglagen när det gäller till exempel beviljande
              av bygglov. Å andra sidan handlar det om Naturvårdverkets riktvärden
              också när det gäller flygbuller i bebyggelse som påverkar tillämpningen
              av miljöbalkens regler om miljöstörande verksamhet.
            </seg>
            <seg n="05fdfec9">
              I Linköping bygger Saab Gripenflygplan ett projekt av stort nationellt
              intresse. Samtidigt är Linköping en av rikets större städer och
              en expansiv del av fjärde storstadsregionen LinköpingNorrköping
              med omnejd och har därmed behov av omfattande nybyggnation av
              bostäder.
            </seg>
            <seg n="92983761">
              Grundproblemet är att Naturvårdsverket i sina riktvärden säger
              att genomsnittligt utomhusbuller vid bostäder inte bör överstiga
              55 decibel medan det inte bör förekomma enstaka bullertoppar utomhus
              vid bostäder på mer än 70 decibel. Det är det sistnämnda som är
              problematiskt. När ett Gripenplan startar överstiger bullret 70
              decibel inom ett stort område runt flygplanet, och eftersom planet
              rör sig fort sprids bullret över en stor yta. Det innebär att
              kortvariga bullertoppar på mer än 70 decibel förekommer över stora
              delar av Linköpings stadskärna och kringliggande landsbygd. Det
              skulle då vara oförenligt med Naturvårdsverkets riktlinjer för
              flygbuller i bebyggelse.
            </seg>
            <seg n="05438b70">
              Den grundläggande kritiken mot tillämpningen av riktvärden för
              bullertoppar är att de angriper ett problem som man kan ifrågasätta
              i vilken utsträckning det föreligger. Det som har störst betydelse
              för kvaliteten i boendet är rimligen nivån på den totala mängd
              buller som man som boende utsätts för, och det bör rimligen bäst
              mätas genom ett genomsnittsmått. Att några få gånger under en
              dag bli överröstad av ett startande Gripenplan är inget stort
              problem utan, som jag ser det, en naturlig del av att bo i en
              flygstad som Linköping. Det finns heller inga entydiga forskningsresultat
              när det gäller hur människor påverkas av att någon eller några
              gånger per dag bli utsatta för enstaka bullertoppar.
            </seg>
            <seg n="daf9cb49">
              Boverket har i sina allmänna råd uttryckt sig på ett sätt som
              skulle undanröja huvuddelen av de problem som det här ger upphov
              till i Linköping. Boverket säger att man inte längre vid tillämpningen
              av plan- och bygglagen ska tillämpa riktvärdet för maxbuller från
              flyg och i stället låta genomsnittliga bullernivåer vara avgörande
              i kombination med att man begränsar antalet bullertoppar som får
              förekomma nattetid. Naturvårdsverket vidhåller däremot att riktvärdet
              för maxbuller ska fortsätta att vara styrande.
            </seg>
            <seg n="c87341a1">
              Det innebär att Boverkets allmänna råd angående flygbuller står
              i konflikt med Naturvårdsverkets allmänna råd om riktvärden för
              flygbuller, och det är en orimlig situation.
            </seg>
            <seg n="37ee935e">
              När Linköpings kommun beviljar bygglov i den zon som är godtagbar
              för boende enligt Boverkets riktlinjer men inte godtagbar för
              boende enligt Naturvårdsverkets riktlinjer överklagar Saab regelmässigt
              de byggloven. Saab vill inte riskera att vid en framtida miljöprövning
              av sin verksamhet tvingas begränsa sin verksamhet med hänvisning
              till flygbuller i nyuppförda bostäder som överstiger riktvärdena.
              Det finns ett antal rättsfall i förvaltningsdomstolarna från senare
              år där förvaltningsdomstolarna har gått Saab till mötes och upphävt
              bygglov i den här zonen, som omfattar en stor del av Linköpings
              stadskärna och kringliggande landsbygd. Det innebär att möjligheterna
              att bygga bostäder i Linköping är kraftigt beskurna.
            </seg>
            <seg n="237bfb6e">
              Jag vill framhålla att det är en orimlig situation. Kommuner,
              företag och enskilda medborgare måste kunna få ett och samma svar
              från staten när det är samma intresse som skyddas, nämligen boendes
              intresse av att inte behöva utsättas för skadligt flygbuller.
              Kommuner och enskilda ska inte behöva vänta på att förvaltningsdomstolarna
              löser tvister om vilken statlig myndighet som har rätt.
            </seg>
            <seg n="442b5050">
              Linköpings kommun arbetar just nu med planärenden som rör ungefär
              2 000 nya bostäder och som direkt påverkas av hur den här frågan
              hanteras. Om ingen ändring kommer till stånd riskerar det att
              allvarligt hämma bebyggelseutvecklingen i Linköping.
            </seg>
            <seg n="7f999665">
              Det innebär att min slutsats oundvikligen blir att regeringen
              måste lösa denna konflikt mellan sina myndigheter och att regeringen
              bör ta ställning för Boverkets riktlinjer, inte för Naturvårdsverkets
              riktlinjer. Det kan ske exempelvis i en ny proposition. Då skulle
              domstolarna och förvaltningsmyndigheterna få en tydlig signal
              om vad som gäller, och det är vad som nu behövs.
            </seg>
            <seg n="f2fbd89d">
              Gripenprojektet är av stort nationellt intresse. Det är av stort
              nationellt intresse att man kan bygga tusentals nya bostäder i
              rikets fjärde storstadsregion. Det är orimligt att spela ut de
              här intressena mot varandra på det sätt som nu sker. Regeringen
              och riksdagen måste lösa det problem som har uppstått. Det är,
              fru talman, orsaken till att jag har skrivit motionen.
            </seg>
          </u>
          <note type="speaker" n="4bdb8841">
            Anf. 32 OTTO VON ARNOLD (KD):
          </note>
          <u who="otto_von_arnold_3b8093" xml:id="i-b7e0402e9cd72f64-1" n="be0c1dd3">
            <seg n="292f46a7">
              Fru talman! Ärade deltagare och åhörare! Vi har i dag att diskutera
              plan- och byggfrågor, ett stort och viktigt område där vi kan
              se två klara skiljelinjer.
            </seg>
            <seg n="47c1658a">
              Den ena är oppositionen, som vill detaljstyra kommunerna och
              ibland köra över medborgarna och bortse från äganderätten, även
              när det gäller det kommunala planmonopolet. Det har vi hört här
              ett antal gånger. Det är i och för sig inga nyheter, men det tål
              att nogsamt påpekas.
            </seg>
            <seg n="085c85b1">
              I den nya plan- och bygglagen har vi infört ett antal nya friheter
              och möjligheter för enskilda att bestämma och styra över sin närmiljö.
              Det är en lagstiftning som ska förenkla och föra det närmare medborgarna.
              Samtidigt är det viktigt att rättsprocessen är säker. Genom de
              nya mark- och miljödomstolarna en proposition antogs som lag förra
              året kommer vi också att få ett rättssäkrare system. Tidigare
              kunde samma fall hanteras på fem olika sätt, hos kommunen, länsstyrelsen
              och olika förvaltningsdomstolar, som kunde komma till olika slutsatser.
              I dag har vi ett system där det är betydligt mer enhetligt och
              där man är tvungen att sammanföra tidigare olika mål till ett
              ställe. Det är en klar förbättring när det gäller rättssäkerheten
              i plan- och byggfrågor.
            </seg>
            <seg n="c5407160">
              En viktig fråga är också att vi inför en översiktsplan där människor
              snabbt kan få insyn och påverka sin närmiljö. Vi har diskuterat
              cykelfrågor, grönområden och anläggning av externa handelscentrum.
              Denna översiktsplan blir ett betydligt mer effektivt instrument,
              dock utan beslutanderätt. Det är ett sätt att sprida informationen,
              att det tidigt kan komma till medborgarnas kännedom hur planeringen
              ser ut. Det är också viktigt att samordna inom regionen, inte
              bara med infrastruktur utan också när det gäller anläggande av
              stora köpcentrum, hur det påverkar en hel region. Det är viktigt
              att man tidigt kan komma in och planera detta, och det är någonting
              som den nya plan- och bygglagen ger möjlighet till.
            </seg>
            <seg n="186cd1a0">
              Jag vill påpeka att vi kan hitta svar på många av motionerna
              i Boverkets pågående utredningsarbete.
            </seg>
            <seg n="fcc55492">
              Fru talman! Detta var en ytterligt kort sammanfattning av vad
              som har sagts tidigare. Jag vill yrka bifall till förslaget i
              betänkandet och avslag på samtliga motioner.
            </seg>
          </u>
          <note n="81b6e38f">
            Överläggningen var härmed avslutad.
          </note>
          <note n="4d3545a3">
            10 § Ersättnings- och insolvensrättsliga frågor
          </note>
          <note n="e826d680">
            Föredrogs
          </note>
          <note type="speaker" n="21b23cf6">
            Anf. 33 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-032e9459ce5c76c4-2" n="95ed1154">
            <seg n="c1306f8e">
              Fru talman! I denna debatt behandlar vi motioner från allmänna
              motionstiden. Jag vill börja med att yrka bifall till våra två
              reservationer rörande trafikskadeersättningen och försäkringsskyddet
              när det gäller barn, reservationerna 2 och 3.
            </seg>
            <seg n="a9f4c095">
              Trafikskadelagen är från 1975, och när det gäller beräkningen
              av framtida inkomstbortfall för barn har det varit tydligt från
              lagstiftarens sida att det inte ska förekomma några beräkningar
              utifrån den sociala närmiljön eller utifrån ett socialgruppstänkande,
              alltså vilken bakgrund man har.
            </seg>
            <seg n="61675bcf">
              Svensk skadeståndsrätt bygger på en individuell bedömning i varje
              enskilt fall utifrån beräknat framtida inkomstbortfall. När det
              gäller vuxna är det lättare att beräkna, men när det gäller barn
              har det visat sig vara svårare att göra rättvisa bedömningar.
            </seg>
            <seg n="8de69c27">
              Tyvärr visar det sig i ett flertal ärenden hos Trafikskadenämnden
              att nämnden fortfarande tar hänsyn till familjeförhållanden. Nämnden
              har också i vissa ärenden tittat på vilken utbildningsnivå som
              barnets föräldrar och syskon har. Dessa fall har kallats barn
              med karriäreffekt trots den tydliga markeringen från lagstiftaren.
            </seg>
            <seg n="7e94bfd5">
              Det är en rättvisefråga att barn ska få lika förutsättningar
              i livet oavsett hur utbildade deras föräldrar är. Principen om
              alla människors likhet inför lagen och alla människors lika värde
              är grundläggande. Vi kan inte tala om barn med karriäreffekt!
              Om lagstiftningen ger utrymme för att ersätta barn olika beroende
              på barnets grundläggande förutsättningar och sociala bakgrund
              måste vi som lagstiftare agera.
            </seg>
            <seg n="c4d01a77">
              I dag har ca 70 procent av barnen i Sverige en individuell försäkring.
              För 25 år sedan var det bara ett fåtal som hade en särskild barnförsäkring.
              Samtidigt saknar många barn en försäkring. Orsakerna är framför
              allt ekonomiska. Barn helt utan försäkring finns i dag främst
              i invandrargrupper.
            </seg>
            <seg n="1d31d592">
              Fru talman! Ett annat problem när det gäller barnförsäkringar
              är att bara 75 procent av ansökningarna beviljas utan några förbehåll
              och att 7 procent av alla barn får avslag. Adoptivbarn och barn
              som har låg födelsevikt eller är för tidigt födda är bara några
              exempel på barn som brukar få nej från försäkringsbolagen. Barn
              med ärftliga sjukdomar och medfödda fel brukar inte heller få
              teckna en försäkring.
            </seg>
            <seg n="103fed88">
              Men olika bolag har olika riskbedömningar. Ett barn som har fått
              avslag hos ett visst bolag kan få möjlighet att teckna en försäkring
              hos ett annat. Alla barns lika värde borde i dag vara en självklarhet.
              Det borde också gälla alla barns möjligheter att få tillgång till
              ett rimligt försäkringsskydd.
            </seg>
            <seg n="568c6164">
              I dag resulterar försäkringsbolagens värderingar av barns ohälsa
              vid ärftliga sjukdomar i ett försämrat försäkringsskydd för många
              barn. Det är orimligt.
            </seg>
            <seg n="3d4a4a62">
              Men det finns även andra komplikationer. En vanlig kritik är
              att bolagens vanor att begära in journaler har påverkat personalens
              journalföring på barnavårdscentralerna. Många undviker att skriva
              om sina reflexioner kring ett barn för att inte ställa till problem
              för familjerna i försäkringssammanhang,
            </seg>
            <seg n="d7ac009c">
              Mot bakgrund av att vissa grupper av barn riskerar att helt stå
              utan möjlighet till ett rimligt försäkringsskydd bör man se över
              möjligheterna för hur fler barn ska få tillgång till en barnförsäkring.
            </seg>
          </u>
          <note n="7283e9f0">
            I detta anförande instämde Jonas Gunnarsson och Carina Ohlsson
            (båda S) samt Marianne Berg (V).
          </note>
          <note type="speaker" n="09258568">
            Anf. 34 JAN LINDHOLM (MP):
          </note>
          <u who="jan_lindholm_73d248" xml:id="i-3b8c9418e408820f-1" n="9e9b1c38" next="i-34c245e77dc301fd-1">
            <seg n="1066da6d">
              Fru talman! Civilutskottets betänkande 16 om ersättnings- och
              insolvensrättsliga frågor tar upp många olika frågor som är intressanta.
              Hannah Bergstedt har argumenterat väl för två av reservationerna,
              så jag tänker i mitt anförande hålla mig till att argumentera
              för reservation 1, som handlar om kärntekniska olyckor. Jag yrkar
              också bifall till reservation 1.
            </seg>
            <seg n="16f1170e">
              Skadeståndsansvarets omfattning är av mycket stor betydelse för
              den som överväger att investera i ny kärnteknisk verksamhet av
              något slag. Men skadeståndsansvarets omfattning är även av stor
              betydelse för den som drabbas om en olycka skulle vara framme.
            </seg>
            <seg n="910e23b1">
              Det är inte ovanligt att de som drabbas av olyckor känner sig
              lurade när den trygghet de trodde sig ha genom till exempel en
              försäkring innebär att inte mer än bråkdelar av de kostnader som
              uppstår täcks.
            </seg>
            <seg n="00d7d7ec">
              Oftast är orsaken till överraskningen att de som drabbas inte
              har haft möjlighet eller kunskap att inse hur omfattande kostnaderna
              blir när det man inte vill ska ske ändå ibland inträffar. Det
              är en erfarenhet som många har gjort exempelvis vid arbetslöshet,
              vid långvarig eller kronisk sjukdom, efter en trafikolycka eller
              efter en brand i bostaden eller sommarstugan.
            </seg>
            <seg n="7e025fb9">
              Men väldigt få svenska medborgare har erfarenhet av hur obefintligt
              ersättningsskyddet är vid en olycka i en anläggning där radioaktivt
              material är inblandat kanske ingen. Bristen på erfarenhet beror
              i stor utsträckning på att väldigt få olyckor av det slaget har
              inträffat och att många av de olyckor som har inträffat faktiskt
              har hemlighållits.
            </seg>
            <seg n="92ccb37d">
              År 1952 skedde en explosion i en reaktor i Chalk River i Kanada,
              med en partiell härdsmälta som resultat.
            </seg>
          </u>
          <note n="69c602bd">
            År 1957 exploderade en tank med radioaktivt avfall i upparbetningsanläggningen
            i Kysjtym i Uralområdet i Ryssland.
          </note>
          <u who="jan_lindholm_73d248" xml:id="i-34c245e77dc301fd-1" n="9e9b1c38" prev="i-3b8c9418e408820f-1">
            <seg n="51ec5a69">
              År 1973 skedde en stor explosion i Windscales upparbetningsanläggning,
              som i dag kallas Sellafield. Den innebar att mycket stora områden
              skadades allvarligt.
            </seg>
            <seg n="532145f6">
              År 1977 inträffade en kortslutning i två högspänningsledningar
              i kärnkraftverket i Gundremmingen i Tyskland, med konsekvensen
              att en hel reaktor står fylld med kraftigt radioaktivt vatten.
            </seg>
            <seg n="51f04c4e">
              År 1979 skedde olyckan i Three Mile Island utanför Harrisburg
              i USA. Resultatet även där var en partiell härdsmälta. Utsläppen
              uppges ha blivit små men inte obetydliga.
            </seg>
            <seg n="ca42819e">
              År 1986 skedde så olyckan i Tjernobyl, den kanske hittills allvarligaste
              olyckan i en kärnreaktor. Olyckan pågår fortfarande det glömmer
              många och torde pågå under överskådlig framtid. Här handlar det
              om en fullständig härdsmälta med omfattande läckage till omgivningen.
              Över 600 000 personer kommenderades ut till räddningsarbete på
              grund av att strålningsnivåerna gjorde att många arbetsuppgifter
              kunde utföras endast under någon eller några få minuter innan
              arbetaren hade fått sin livsdos av strålning.
            </seg>
            <seg n="74bc681c">
              År 1999 startade en okontrollerad kedjereaktion i bränslefabriken
              i Tokaimura som ledde till mycket stora radioaktiva utsläpp.
            </seg>
            <seg n="40c560f1">
              År 2006 var en av reaktorerna i Forsmark strömlös i 23 minuter.
              Temperaturen hann inte nå upp till farliga nivåer för härden innan
              kylningen lyckligtvis kom i gång igen. Hur nära en friläggning
              av härden man var har inte redovisats.
            </seg>
            <seg n="043c3ecb">
              Den 12 mars i år skedde så en stor explosion i en reaktor i Fukushima
              i Japan. Totalt har fyra reaktorer skadats. Två ytterligare reaktorer
              ingår i anläggningen. Konsekvenserna är det ännu för tidigt att
              uttala sig om, men ingen tidigare olycka har förmodligen varit
              så omfattande som denna. Om det visar sig att en total härdsmälta
              inte går att undvika kommer konsekvenserna kanske att bli till
              och med större än vid olyckan i Tjernobyl.
            </seg>
            <seg n="48dfda74">
              Av de olyckor jag har räknat upp känner de flesta till tre eller
              möjligen fyra. Ändå är dessa olyckor långt ifrån alla de olyckor
              som har inträffat i kärntekniska anläggningar runt om i världen.
              Förutom de uppräknade har kärnkraftsindustrin drabbats av ytterligare
              ett par hundra större olyckor. Alla olyckor är unika, och varje
              reaktor är unik till konstruktionen, så erfarenheter är svåra
              att ta med sig från en olycka till en annan olycka.
            </seg>
            <seg n="b3810744">
              Eftersom det ständigt sker utsläpp från alla kärntekniska anläggningar
              under normal drift och det till detta kommer ett antal hemliga
              olyckor med utsläpp som sprids över hela jordklotet är det i det
              närmaste omöjligt att på ett rättvisande sätt jämföra skadade
              områden och skadade personer med helt opåverkade områden och opåverkade
              personer, eftersom sådana referenser knappast existerar längre.
            </seg>
            <seg n="aae6d5f4">
              Hur ser då ersättningsansvaret eller skadeståndsansvaret ut i
              Sverige? Om en så kallad radiologisk olycka skulle inträffa i
              en kärnkraftsanläggning i Sverige är det lagen om ansvar och ersättning
              vid radiologiska olyckor som vi debatterade för något mindre än
              ett år sedan och som antogs av riksdagen förra våren som gäller.
            </seg>
            <seg n="b76ddadf">
              Enligt den lagen har en reaktorägare ett så kallat obegränsat
              ansvar. Det låter bra, men i praktiken är det obegränsade ansvaret
              inte mycket värt eftersom reaktorägaren i Sverige är ett litet
              separat bolag för varje kärnkraftsanläggning. Det bolaget har
              i princip inga andra tillgångar än sina reaktorer, som ju efter
              en olycka inte torde ha något större värde.
            </seg>
            <seg n="105302d6">
              Att det är på det viset är nog alla överens om. Därför innehåller
              lagen också en paragraf, närmare bestämt § 30, som reglerar den
              ekonomiska säkerhet som de här bolagen måste se till att de har.
              För kärnreaktorer är den satt till 1 200 miljoner euro och för
              andra kärntekniska anläggningar till 700 miljoner euro.
            </seg>
            <seg n="28196425">
              Omräknat i svenska pengar innebär det ca 12 miljarder kronor
              för en kärnkraftsreaktor och 7 miljarder för andra kärntekniska
              anläggningar. Det kan för den normala samhällsmedborgaren tyckas
              som ett väl tilltaget belopp som säkerhet, men i förhållande till
              de kostnader som olyckor skapar är det ändå väldigt lite.
            </seg>
            <seg n="c7a43696">
              Tidigare erfarenheter av olyckor vid kärntekniska anläggningar
              visar att enbart kostnaderna för att stabilisera den skadade anläggningen
              och säkerställa att utsläpp som kan förorena omgivningen inte
              fortsätter att spridas från olycksplatsen kan hamna på över 100
              miljarder svenska kronor.
            </seg>
            <seg n="cd1e9c1a">
              Kostnader för personskador, vård, produktionsbortfall, skador
              på kommande generationer och allt annat är naturligtvis oerhört
              svåra att beräkna. Men försök till uppskattningar har redan gjorts
              när det gäller den nu aktuella olyckan i Fukushima. Där har den
              typen av kostnader för alla typer av skador utanför själva reaktoranläggningen,
              på människor och allt material som drabbas, försiktigt uppskattats
              till över 800 miljarder.
            </seg>
            <seg n="8972a8c7">
              Man inser lätt att så som lagen, som vi antog för mindre än ett
              år sedan, är utformad utgör den en omfattande subvention av kärnkraften.
              Det blir samhället som får ta den överväldigande delen av kostnaderna
              för det ekonomiska ansvaret vid en olycka.
            </seg>
            <seg n="b6f40619">
              Att lagen dessutom är utformad så att individen måste ställa
              sina krav på ersättning inom tio år för annan skada än personskada
              och inom 30 år efter det att olyckan inträffat när det gäller
              personskador innebär även det en form av kraftig subvention för
              den här tekniken. Både på grund av det kaos som kan uppstå, som
              vi också har sett, vid den här typen av olyckor och på grund av
              själva skadornas karaktär kan det ta betydligt längre tid än tio
              år att fastställa omfattningen av sakskador, och personskador
              kan ju påverka i generationer.
            </seg>
            <seg n="ea9c291b">
              I vår reservation i det här betänkandet kräver vi ett ansvarsgenombrott,
              fru talman, så som lagen är konstruerad i exempelvis Tyskland
              och Japan. Det betyder att ägarna bakom kärnkraftsbolaget tvingas
              stå till ansvar med alla sina tillgångar.
            </seg>
            <seg n="7e87d4f6">
              Som lagstiftningen ser ut i dag tvingas Vattenfall stå till ansvar
              med alla sina tillgångar om en olycka inträffar i någon av Vattenfalls
              kärnreaktorer i Tyskland. Om en likadan, identisk, olycka inträffar
              i Sverige går Eon, Vattenfall och Fortum, som ju är de stora ägarna,
              helt skadeslösa ur den händelsen. Tycker ni att det är rimligt
              att det är på det sättet?
            </seg>
            <seg n="c24ce75a">
              Argumentet mot vårt förslag är att det skulle innebära att alla
              aktiebolag i Sverige skulle få orimliga villkor med ansvarsgenombrott.
              Men vi har inte föreslagit att lagen om ansvarsgenombrott ska
              utformas så att den omfattar andra bolag än dem som bedriver kärnteknisk
              verksamhet.
            </seg>
            <seg n="f06519bc">
              Den här frågan är faktiskt utredd, och det är fullt möjligt att
              införa ansvarsgenombrott för företag med specifik verksamhet utan
              att aktiebolagslagen för den skull måste omformas på ett sådant
              sätt att den regeln, om ansvarsgenombrott, spiller över på all
              annan företagsamhet.
            </seg>
            <seg n="a30272b7">
              Företrädare för regeringen har de senaste veckorna talat vitt
              och brett om att vi lär oss mycket av olyckan i Japan och att
              vi ska ta vara på de lärdomarna. Man kan då på goda grunder fråga
              sig varför inte den här inställningen, om att ta vara på lärdomar,
              också skulle kunna gälla i fråga om ersättningsansvaret vid olyckor.
            </seg>
            <seg n="69a4026b">
              I den verklighet som vi kan ta lärdom av gäller kostnadsnivåer
              på hundratals miljarder för drabbade, skador och produktionsbortfall.
              Att då bara garantera 12 miljarder som täckning innebär att man
              medvetet väljer att leva med ett enormt hål av underskott.
            </seg>
            <seg n="6aee7d2f">
              Vi miljöpartister anser att det är viktigt med en rättvisande
              bokföring. Vi anser att det är falsk marknadsföring att tala om
              obegränsat ansvar när det i själva verket är kraftigt begränsat.
            </seg>
            <seg n="355d94bd">
              Mot den bakgrunden yrkar vi, fru talman, bifall till reservation
              1 i betänkandet. Självklart står vi även bakom de övriga två reservationerna
              i betänkandet, men för tids vinnande avstår jag från att argumentera
              för dem, och det tror jag att många ledamöter är glada för, och
              jag avhåller mig även från att yrka bifall till dem.
            </seg>
            <seg n="3543569c">
              Slutligen vill jag bara påminna kammaren om att det är väldigt
              bråttom att starta bygget av dubbelspåret mellan Falun och Borlänge.
            </seg>
          </u>
          <note type="speaker" n="9aac2e40">
            Anf. 35 MARIANNE BERG (V):
          </note>
          <u who="marianne_berg_919366" xml:id="i-8c599c8612bae5cf-1" n="2ba415ce">
            <seg n="03193677">
              Fru talman! Jag tänker ta upp och belysa en punkt i detta betänkande.
              Det handlar om barnförsäkringar.
            </seg>
            <seg n="70b6c02c">
              Alla barns lika värde i Sverige måste vara en självklarhet, men
              om vi tittar på barnförsäkringar ser vi att det inte är det. Det
              görs verkligen skillnader. Det är inte bara sorgligt och bedrövligt,
              utan det är helt förkastligt.
            </seg>
            <seg n="3bc84a84">
              I dag vet vi att 70 procent av barnen i Sverige har en individuell
              försäkring. Det är alltså en hel del barn som står helt utanför.
              Varför blir det så? Jo, det kan bero på att föräldrarna inte har
              råd eller på att de inte har kunskap om att det här finns att
              tillgå. Det mest häpnadsväckande är att försäkringsbolagen ger
              avslag på grunder som att barnet är adopterat eller för tidigt
              fött. Det här är några exempel.
            </seg>
            <seg n="ea640be6">
              Om det finns en misstanke om ärftliga sjukdomar eller om det
              finns medfödda fel brukar detta också leda till ett avslag på
              ansökan. Detta ska inte få förekomma i ett välfärdsland vi slår
              ju oss för bröstet och säger att Sverige är det. Är det rimligt
              att avslå en ansökan på grund av att det kan medföra en för stor
              försäkringsrisk? Nej, jag anser inte det. Mig veterligen är inte
              försäkringsbolagen precis fattiga. De står definitivt inte på
              bar backe.
            </seg>
            <seg n="c3933421">
              Fru talman! Det finns naturligtvis undantag från detta. Olika
              bolag tycks gå efter olika kriterier och göra olika riskbedömningar,
              vilket betyder att man, om man fått avslag hos ett, kan bli beviljad
              en försäkring hos nästa. Men ska föräldrarna söka sig till det
              ena efter det andra bolaget för att kanske till sist ha turen
              att ett bolag säger ja till att ge deras barn en försäkring? Jag
              anser, fru talman, att detta verkligen är snudd på kränkning.
            </seg>
            <seg n="1278b32f">
              Som Hannah Bergstedt tidigare tog upp är det många bolag som
              i samband med en ansökan begär in journaler från bvc. Detta vet
              personalen många gånger om, och de försöker då att undvika att
              skriva in vad de känner till för att just inte ställa till det
              för familjerna i försäkringssammanhang. Detta är naturligtvis
              inte okej men helt begripligt och förståeligt.
            </seg>
            <seg n="3e314b8a">
              Är detta uppochnedvända världen? Ja, det tycks vara så med de
              bestämmelser vi har i dag. Är inte alla barns lika värde en självklarhet?
              Jo, svarar nog de flesta. Okej, säger jag, men då måste vi väl
              först se till att det blir en verklighet. En bra början till detta
              är att rösta för reservation 3 i detta betänkande och inte bara
              luta sig tillbaka, som högeralliansen gör, och lita på att regeringen
              i framtiden kommer att göra en översyn.
            </seg>
            <seg n="a25205f7">
              Vänsterpartiet anser att arbetet med en översyn bör påbörjas
              nu. Det handlar om att utreda och se över hur många barn som i
              dag fått avslag och hur många av dessa barn som ska kunna teckna
              en försäkring i framtiden. Något annat är inte rimligt.
            </seg>
            <seg n="accd4e6c">
              Fru talman! Det finns tre reservationer i detta betänkande. Jag
              yrkar bifall till samtliga.
            </seg>
          </u>
          <note type="speaker" n="d5d338e7">
            Anf. 36 MARIA ABRAHAMSSON (M):
          </note>
          <u who="maria_abrahamsson_b69c85" xml:id="i-54ee5af4b954adbb-0" n="8db24763" next="i-5bc9329d24d0ea4e-0"/>
          <note n="d9de54c9">
            Fru talman! Civilutskottets betänkande nr 16 behandlar ett dussin
            yrkanden från den allmänna motionsperioden om ersättnings- och
            insolvensrättsliga frågor.
          </note>
          <u who="maria_abrahamsson_b69c85" xml:id="i-5bc9329d24d0ea4e-0" n="8db24763" prev="i-54ee5af4b954adbb-0">
            <seg n="d9a0155a">
              I allt väsentligt gäller dessa motionsyrkanden sådant som utskottet
              tidigare har behandlat och avstyrkt, i flera fall med hänvisning
              till pågående arbete i Regeringskansliet. Utskottet ser inga skäl
              att frångå sina tidigare ställningstaganden och föreslår att samtliga
              motionsyrkanden avslås.
            </seg>
            <seg n="c4518e77">
              Icke desto mindre är det på sin plats att komplettera med några
              klargöranden kopplade till reservationerna i betänkandet.
            </seg>
            <seg n="eed84427">
              Alla följer vi räddningsarbetet i Japan, där kärnkraftskatastrofen
              är en av flera tragiska konsekvenser efter jordbävningen med efterföljande
              tsunami som har drabbat det japanska folket.
            </seg>
            <seg n="63b63e74">
              Därför är det nästan en händelse som ser ut som en tanke att
              Vänstern och Miljöpartiet på nytt har begärt ett i princip obegränsat
              ansvar för reaktorägarna. Det vill man åstadkomma genom att alla
              bolag inom den svenska kärnkraftsindustrin ska bli solidariskt
              ansvariga för varandras skulder i händelse av en kärnkraftsolycka,
              så kallat ansvarsgenombrott. För så har man det i Tyskland, framhålls
              det i Vänsterpartiets motion, och vi hörde det från Miljöpartiet
              här i kammaren.
            </seg>
            <seg n="df7fda64">
              Fru talman! Sverige ligger redan i topp i världen när det gäller
              att kräva ut ekonomiskt ansvar för reaktorinnehavare. De flesta
              länder som har kärnkraft har valt att begränsa ansvaret till minimibeloppet
              som Pariskonventionen kräver, det vill säga 700 miljoner euro.
            </seg>
            <seg n="9632e922">
              I Sverige går vi längre och kräver, enligt den nya lag om obegränsat
              ansvar som riksdagen antog så sent som förra sommaren, att reaktorinnehavarna
              tecknar försäkring eller ställer finansiell säkerhet på sammanlagt
              1,2 miljarder euro, mer än 12 miljarder kronor. Det är det högsta
              belopp som det för närvarande har ansetts meningsfullt att kräva
              av bolagen, med undantag för Vänstern och Miljöpartiet.
            </seg>
            <seg n="bfaa838c">
              Samtidigt ska man komma ihåg att det obegränsade ansvaret för
              ägarna till viss del är en illusion. När bolagens egna tillgångar
              och utställda säkerheter är förbrukade finns det inget mer att
              ta oavsett vilka regler man har om att ansvaret ska vara obegränsat.
              Därför är det kraven på beloppsmässig säkerhet som är det avgörande,
              och där ligger, som sagt, Sverige redan i topp i världen.
            </seg>
            <seg n="abec77e8">
              Tyskland är ett specialfall. Den tyska staten har som villkor
              för reaktortillstånd krävt att alla bolag inom kärnkraftskoncernen
              dotterbolag såväl som moderbolag ska teckna ömsesidiga solidaritetsförklaringar.
              Det är det som i Västerns motion kallas ansvarsgenombrott. Men
              i Sverige är tillståndet redan utdelat och kan inte i efterhand
              villkoras i syfte att tvinga på bolagen solidariskt betalningsansvar.
            </seg>
            <seg n="d1f4dd5e">
              Fru talman! Riksdagen har nyligen beslutat att strama upp regelverket
              för när försäkringsbolag får begära in samtycke i akt och mening
              att vaska fram integritetskänsliga hälsouppgifter.
            </seg>
            <seg n="a99a3393">
              Från och med den 1 juli i år får samtycket inte som hittills
              inhämtas slentrianmässigt utan bara om det av någon särskild anledning
              är nödvändigt för försäkringsprövningen. Före jul konstaterade
              en enig riksdag att detta innebär förstärkt integritetsskydd på
              försäkringsområdet. Det får särskild betydelse när det gäller
              barnen.
            </seg>
            <seg n="e4607eba">
              Av hänsyn till försäkringskollektivets intresse att inte belastas
              av alltför höga premier är det i och för sig rimligt, och en bärande
              försäkringsrättslig princip, att en försäkringsgivare kan neka
              teckna försäkring där risken för att försäkringen ska falla ut
              är mycket stor. I sådana fall kan, som också framhålls i Vänsterns,
              Miljöpartiets och Socialdemokraternas reservation, försäkringstagaren
              vända sig till ett annat bolag det är lösningen på problemet och
              där begära att få en försäkring, kanske med en förhöjd premie
              som motsvarar den högre risken. Det är så försäkringsrätten fungerar.
            </seg>
            <seg n="16828703">
              Regeringen har hur som helst aviserat en översyn av rätten att
              teckna personförsäkringar och då särskilt barnförsäkringar. I
              det läget har jag väldigt svårt att se att riksdagen kan göra
              någonting annat än att avstyrka motionen och reservationen.
            </seg>
            <seg n="1546b09a">
              Detsamma gäller motionsyrkandet angående trafikskadeersättning
              till barn, där motionärerna vill ha en mer schablonmässig bedömning
              av vilka ersättningsbelopp som ska utgå i stället för den individuella
              prövning av barnets framtida inkomstförlust som i vissa fall nu
              tillämpas. I detta fall pågår redan ett beredningsarbete inom
              Socialdepartementet, och precis som utskottet säger bör det arbetet
              inte föregripas av riksdagen.
            </seg>
          </u>
          <note n="5037e303">
            Fru talman! Jag avslutar med att yrka bifall till utskottets
            förslag och avslag på samtliga motionsyrkanden.
          </note>
          <note n="94c43538">
            I detta anförande instämde Thomas Finnborg (M).
          </note>
          <note type="speaker" n="b53ea729">
            Anf. 37 JAN LINDHOLM (MP) replik:
          </note>
          <u who="jan_lindholm_73d248" xml:id="i-ffca4a0c965a7cc3-3" n="9e9b1c38">
            <seg n="13918643">
              Fru talman! Jag begärde replik när Maria Abrahamsson påstod att
              Sverige är det land som har gått längst när det gäller att skapa
              ekonomiska förutsättningar för att ansvariga vid en olycka i en
              kärnteknisk anläggning ska kunna ta det ansvaret. Det betyder
              att man från regeringshåll inte värderar ansvarsgenombrottet till
              någonting.
            </seg>
            <seg n="468a72c6">
              Maria Abrahamsson påpekade att dessa 1 200 miljoner euro skulle
              vara mest. I Tyskland har man en garanti på 2 500 miljoner euro,
              det vill säga drygt dubbla beloppet. Påståendet att garantibeloppet
              skulle vara störst i Sverige är fel.
            </seg>
            <seg n="645bd332">
              Det har under drygt en vecka förekommit ganska mycket kritik
              i medierna i radio, tv, tidningar och i debatter mot begreppet
              obegränsat ansvar. När vi debatterade frågan för knappt ett år
              sedan var mycket av den kritik vi hade mot begreppet obegränsat
              ansvar.
            </seg>
            <seg n="cfa1a243">
              Vi tycker att det är ett sätt att föra medborgarna bakom ljuset
              att påstå att man lagstiftar om ett obegränsat ansvar när det
              i lagstiftningen är väldigt övertydligt begränsat.
            </seg>
            <seg n="21f6e6d1">
              Vore det inte dags att åtminstone skriva om den delen? Det är
              viktigt att politiken kommunicerar med medborgarna på ett sätt
              som medborgarna kan förstå. Man bör i stället ha en lag med ett
              begränsat ansvarstagande, eftersom det är vad det handlar om.
              Har ni inte tagit intryck av den kritiken?
            </seg>
          </u>
          <note type="speaker" n="93ecbe67">
            Anf. 38 MARIA ABRAHAMSSON (M) replik:
          </note>
          <u who="maria_abrahamsson_b69c85" xml:id="i-17c24067b6e0ca9e-0" n="8db24763">
            <seg n="9fce289c">
              Fru talman! Jag var ganska tydlig med att påpeka att detta med
              obegränsat ansvar för ägarna till viss del är en illusion. Desto
              märkligare blir det att Miljöpartiet självt så aggressivt hävdar
              det stora ansvarsgenombrott som ni vill se. Där ska ägarna ta
              ett betydligt större ansvar för sådant som egentligen är en illusion
              och inte går att leva upp till.
            </seg>
            <seg n="2c0714d2">
              Det Sverige har gjort är att det utställt en säkerhet som är
              i särklass störst, och där ligger Sverige i topp. Sedan är det
              en annan sak att ni tycker att man ska kunna gå in i efterhand
              och avkräva ägare som har fått koncession en ersättningsskyldighet
              som inte var villkorad när koncessionerna delades ut. Det är en
              helt orimlig tanke och skulle försätta Sverige i ett otroligt
              skarpt läge när det gäller att utsättas för skadeståndsanspråk
              från ägare.
            </seg>
            <seg n="a81ebed2">
              Det skulle ytterst belasta skattebetalarna, för att inte tala
              om vad det skulle innebära av risk för vår energipolitik.
            </seg>
          </u>
          <note type="speaker" n="1a3fe500">
            Anf. 39 JAN LINDHOLM (MP) replik:
          </note>
          <u who="jan_lindholm_73d248" xml:id="i-ffca4a0c965a7cc3-4" n="9e9b1c38">
            <seg n="ea869da7">
              Fru talman! Det sista påståendet är lite märkligt. När det gäller
              lagstiftningen enligt Reach för gifter har vi till och med en
              kölista. Där sker en ständig förändring. Företag som har fått
              tillstånd att använda vissa preparat får lov att ta bort dem allteftersom
              man flyttar fram positionerna. Varför skulle man inte kunna göra
              det på andra områden? Det gör vi när det gäller gränsvärden i
              livsmedel. Vi har på alla möjliga områden lagstiftning där vi
              förändrar allteftersom vi lär oss. Det vore inte konstigt att
              göra det här också.
            </seg>
            <seg n="9b7ead0c">
              Vi förespråkar ingen illusion. Det är ni som förespråkar illusionen.
              Vi vill ta bort beteckningen obegränsat ansvar. Vi hävdar inte
              att ett ansvarsgenombrott är ett obegränsat ansvar. Vi använder
              inte den formuleringen.
            </seg>
            <seg n="c19861cb">
              Vi talar om ett ansvarsgenombrott. Naturligtvis vet vi att företagen
              har begränsade tillgångar. Självklart kommer man även efter ett
              ansvarsgenombrott att ha begränsade resurser att ställa till förfogande.
            </seg>
            <seg n="2d576f2c">
              Dessutom tycker vi detta förde vi fram när lagen i fråga antogs
              att det beträffande de 1 200 miljoner euro som nämns i lagen borde
              vara samma belopp som i Tyskland. Vi förstår inte varför det ska
              vara skillnad mellan villkoren för en tysk ägare att driva en
              reaktor i Sverige och villkoren för en svensk ägare att driva
              en reaktor i Tyskland. Det tycker vi är ett politiskt ingripande
              i marknadsekonomin som det är svårt att förstå.
            </seg>
            <seg n="bece4b99">
              I takt med att kablar byggs mellan vår del av världen, den nordiska
              kontinenten, och Europa kommer mer och mer el att kunna skickas
              fram och tillbaka. Då borde de ekonomiska villkoren för att driva
              kärnreaktorer vara något så när likartade.
            </seg>
            <seg n="95e2ce56">
              Jag tycker fortfarande att ni måste tänka på begreppet obegränsat
              ansvar. Att kommunicera det fungerar inte. Vi försöker inte kommunicera
              någon illusion, utan vi försöker tala om de faktiska tillgångar
              som finns för att användas vid en olycka.
            </seg>
          </u>
          <note type="speaker" n="8d734d6a">
            Anf. 40 MARIA ABRAHAMSSON (M) replik:
          </note>
          <u who="maria_abrahamsson_b69c85" xml:id="i-17c24067b6e0ca9e-1" n="8db24763">
            <seg n="9eedf334">
              Fru talman! Tyskland är, som jag tidigare sagt, ett specialfall.
              Tyskland ställde som villkor, innan de delade ut sina tillstånd,
              att man skulle gå med på den här typen av solidaritetsförklaring.
              Det gjorde ägarna. I Sverige har vi inte det systemet. Att tala
              om Tyskland som om det inte existerade är att stoppa huvudet i
              sanden, något som man i Miljöpartiet ibland gör. Det är inte seriöst
              att ta den här diskussionen utifrån de premisser som du, Jan Lindholm,
              här bollar fram.
            </seg>
            <seg n="d9a372ba">
              Sverige har ganska tydligt visat att man är beredd att utställa
              säkerheter det väsentliga i frågan. Man kommer att stå för skador
              och kostnader. Jag förstår inte riktigt poängen i det du, Jan
              Lindholm, säger och lär inte få något svar eftersom tiden för
              våra repliker är slut.
            </seg>
          </u>
          <note type="speaker" n="f0f4848c">
            Anf. 41 JAN ERTSBORN (FP):
          </note>
          <u who="jan_ertsborn_2e66ba" xml:id="i-93d820f1cad8a18b-0" n="eff99962" next="i-208ac1f46f433e49-0"/>
          <note n="fe9173df">
            Fru talman! Jag yrkar bifall till utskottets förslag till riksdagsbeslut
            och avslag på samtliga reservationer i betänkande CU16.
          </note>
          <u who="jan_ertsborn_2e66ba" xml:id="i-208ac1f46f433e49-0" n="eff99962" prev="i-93d820f1cad8a18b-0">
            <seg n="f83ba43a">
              Jag ska ta tillfället i akt och tala om ett par av de punkter
              som avhandlas i betänkandet och börjar med frågan om solidariskt
              skadeståndsansvar för barn. Det handlar här om unga upp till 18
              års ålder.
            </seg>
            <seg n="2c6a0e43">
              Det finns skäl för att behålla det solidariska ansvaret. Det
              finns också skäl för att upphäva det. Frågan är absolut inte ny,
              utan den har funnits med under de två mandatperioder jag suttit
              i riksdagen. Det är framför allt från Barnombudsmannen som man
              driver frågan om att upphäva det solidariska skadeståndsansvaret.
            </seg>
            <seg n="9d504f50">
              Skälet för ett solidariskt skadeståndsansvar är att brottsoffer
              ska få sin ersättning, helst så snart som möjligt efter en dom.
            </seg>
            <seg n="4499cafe">
              Skälet för att upphäva det solidariska skadeståndsansvaret är
              naturligtvis att öka möjligheterna att återföra en ung brottsling
              eller skadevållare på rätt väg och se till att vederbörande gör
              rätt för sig och betalar för vad han eller hon ställt till med.
              Det blir betydligt svårare med ett solidariskt skadeståndsansvar.
            </seg>
            <seg n="72783a00">
              Folkpartiet har för flera år sedan tagit ställning i brottsofferfrågan
              och sagt att vi när det gäller personskador och individuellt skadestånd
              för sveda och värk, lyte och men samt kränkning tycker att staten
              ska gå in och betala skadeståndet till brottsoffret så snart det
              finns en lagakraftvunnen dom. Sedan ska staten kräva ut skadestånd
              av den som vållat skadan.
            </seg>
            <seg n="84e37541">
              Med ett sådant system skulle brottsoffren skyddas betydligt bättre
              än som är fallet i dag. Då skulle man också kunna öppna för möjligheten
              att speciellt för ungdomar lösa upp det solidariska betalningsansvaret.
              Om man kunde göra det skulle det det är jag helt övertygad om
              vara till nytta för en hel del ungdomar.
            </seg>
            <seg n="86565998">
              Några har här tidigare tagit upp frågan om trafikskadeersättning
              till barn när det gäller framtida inkomstförlust. Jag förstår
              inte riktigt att detta kan vara så upprörande som några talare
              här gjort gällande.
            </seg>
            <seg n="e54d6e2b">
              I socialförsäkringarna finns ju en inkomstbortfallsprincip som
              vi i det politiska Sverige i mycket hög grad är överens om. Att
              man inte individuellt skulle kunna pröva inkomstförluster även
              för barn förstår jag inte. Däremot förstår jag att det är förenat
              med mycket stora svårigheter om barn exempelvis i tre- till fyraårsåldern
              skadas. Skadas man uppåt tonåren och när man är närmare 18 år
              är det inte så svårt.
            </seg>
            <seg n="ed9ade8d">
              Under min tid som advokat har jag handlagt ett antal sådana ärenden
              som varit i Trafikskadenämnden där antaganden gjorts om framtida
              inkomstförluster. Jag har inte sett att det varit några speciella
              svårigheter i det avseendet utan tycker att det fungerar bra som
              det är just nu. Trafikskadenämnden hanterar sådana här ärenden
              på ett mycket bra sätt.
            </seg>
            <seg n="c64ce854">
              Slutligen ska jag säga några ord om insolvensrätten en fråga
              som också finns med i betänkandet dock utan att upprepa vad vi
              i dag på morgonen här talat om.
            </seg>
            <seg n="ebe1a083">
              Redan 2002 när jag kom till riksdagen stod det i verksamhetsplanen
              för Justitiedepartementet att en översyn skulle göras av utsökningsbalken,
              av utmätningsförfarandet. Så stod det alltså 2002. Sedan gick
              år efter år utan att något hände. Men 2007 tillsattes Insolvensutredningen.
              Därmed hände i alla fall någonting på området. Samtidigt blev
              man hos Kronofogdemyndigheten lite otålig och började göra en
              hel del egna utredningar och lägga fram förslag i många fall mycket
              bra förslag och även mycket bra rapporter.
            </seg>
            <seg n="0e2d03f4">
              Även om det går långsamt händer successivt saker och ting beträffande
              hela insolvensrätten. Förutom det vi i dag avhandlat beträffande
              skuldsaneringen kommer i en närtid förändrade regler om löneutmätning,
              något som jag tycker är mycket angeläget. Det kommer också förändrade
              regler om hur egendom ska försäljas i samband med utmätningar,
              och Regeringskansliet arbetar med Insolvensutredningens slutbetänkande,
              framför allt om företagsrekonstruktioner och ackord frågor som
              också är angelägna.
            </seg>
            <seg n="2381bfb5">
              Naturligtvis kan man ibland bli lite otålig. Men personligen
              har jag förståelse för att vi får ta frågorna stegvis, på det
              sätt som regeringen nu gör. Jag hoppas att vi så småningom får
              en helt modern insolvensrätt i likhet med vad många länder i Europa
              under de senaste tio åren har åstadkommit. Vi i Sverige är lite
              sena, men det finns all anledning att tro att vi kan komma i kapp
              och få moderna regler på området.
            </seg>
          </u>
          <note type="speaker" n="f65325e2">
            Anf. 42 JAN LINDHOLM (MP) replik:
          </note>
          <u who="jan_lindholm_73d248" xml:id="i-ffca4a0c965a7cc3-5" n="9e9b1c38">
            <seg n="11e64510">
              Fru talman! Jan Ertsborn är en ledamot som har hög integritet,
              som formulerar sig mycket väl och som man med stor behållning
              lyssnar på en ledamot som jag tycker på ett mycket bra sätt kan
              kommunicera politik. Därför skulle jag vilja ställa en fråga som
              jag tidigare ställt.
            </seg>
            <seg n="7433be13">
              Det har nu gått nästan ett år så jag skulle vilja veta om Jan
              Ertsborn inte tycker att det är dags att börja fundera på om detta
              med att kommunicera obegränsat ansvar och de 12 miljarderna är
              ett problem. Är det inte dags att börja fundera på ett bättre
              sätt att beskriva den lagstiftning vi har på området? Det är min
              enkla fråga.
            </seg>
          </u>
          <note type="speaker" n="c4efd882">
            Anf. 43 JAN ERTSBORN (FP) replik:
          </note>
          <u who="jan_ertsborn_2e66ba" xml:id="i-5cfdf38ac3381c66-1" n="eff99962">
            <seg n="c39d3e2a">
              Fru talman! Jag ställde mig bakom den lagändring som vi för ett
              år sedan genomförde och har inte haft anledning att fundera vidare
              på om förändringar ska göras. Man kan alltid diskutera om beloppet
              i sammanhanget är rätt.
            </seg>
            <seg n="c89e7875">
              Vad jag däremot funderar ganska mycket över är frågan om ansvarsgenombrott,
              alltså om man ska kunna ålägga en ägare ansvar för en verksamhet
              även om den bedrivs i aktiebolagsform. Där är jag av uppfattningen
              att jag absolut inte tycker att vi ska gå längre än vi redan har
              gjort i svensk lagstiftning. Vi borde snarare gå åt det andra
              hållet och vara rädda om aktiebolagsformen.
            </seg>
            <seg n="c34731bb">
              Sedan förstår jag att Jan Lindholm tycker att kärnkraftverken
              är en speciell angelägenhet som kanske kräver speciell lagstiftning,
              men jag har inga funderingar på att göra några förändringar i
              förhållande till den lagstiftning vi fick på plats för ett år
              sedan.
            </seg>
          </u>
          <note type="speaker" n="29ff27eb">
            Anf. 44 JAN LINDHOLM (MP) replik:
          </note>
          <u who="jan_lindholm_73d248" xml:id="i-ffca4a0c965a7cc3-6" n="9e9b1c38">
            <seg n="a327c9d6">
              Fru talman! Med detta svar när det gäller tankarna kring ansvarsgenombrott
              blir det för mig ännu märkligare att Jan Ertsborn, som jag tycker
              kommunicerar politik så väl, inte ifrågasätter begreppet obegränsat
              ansvar.
            </seg>
            <seg n="bb621dc4">
              Just inom de verksamheter som Jan Ertsborn ofta refererar till
              här i talarstolen, sina tidigare verksamheter, har jag svårt att
              förstå hur man kan använda begreppet obegränsat ansvar med en
              lagstiftning som så klart och tydligt anger en beloppsgräns. Den
              står i euro i lagstiftningen, åtminstone i det beslut vi tog för
              ett år sedan. Det jag är intresserad av är att kommunicera politiken.
              Hur kan man koppla obegränsat ansvar till ett fast belopp?
            </seg>
          </u>
          <note type="speaker" n="c6499f59">
            Anf. 45 JAN ERTSBORN (FP) replik:
          </note>
          <u who="jan_ertsborn_2e66ba" xml:id="i-5cfdf38ac3381c66-2" n="eff99962">
            <seg n="5e6b1d40">
              Fru talman! Det går naturligtvis inte ihop att samtidigt som
              man talar om obegränsat ansvar sätta ett belopp i sammanhanget.
              Med obegränsat ansvar menar man dock i detta sammanhang, om jag
              kommer ihåg rätt, att ägaren till ett kärnkraftverk svarar med
              all sin egendom för den skada som kan uppstå. Då blir det obegränsat.
            </seg>
            <seg n="8f109846">
              Beloppet kan jag nu inte erinra mig riktigt hur man kom fram
              till, men det är speciellt för kärnkraften. Jag måste alltså erkänna
              att jag inte till fullo kan besvara Jan Lindholms fråga.
            </seg>
          </u>
          <note type="speaker" n="f6c7bb17">
            Anf. 46 PER LODENIUS (C):
          </note>
          <u who="per_lodenius_87c57d" xml:id="i-d63864c7c070939b-1" n="5cd4876f">
            <seg n="41da4a56">
              Fru talman! I betänkandet vi nu debatterar behandlar civilutskottet
              totalt tolv motionsyrkanden. Inte helt ovanligt präglas detta
              motionsbetänkande från civilutskottet av en ganska spretig läggning,
              vilket är en utmaning när man ska debattera. Jag tänkte dock koncentrera
              mig på två av rubrikerna i motionsbetänkandet.
            </seg>
            <seg n="cda8b75e">
              I motionsyrkandet om trafikskadeersättning till barn begärs ett
              tillkännagivande om att se över frågan om trafikskadeersättning
              till barn och att sådan bör utgå med ett schablonbelopp, eller
              att det på annat sätt säkerställs att alla barn behandlas lika.
              Det framhålls att barn som skadas i trafikolyckor i dag ersätts
              av försäkringsbolagen utifrån den beräknade framtida inkomsten.
            </seg>
            <seg n="8a1ccbc5">
              Jag kan till viss del sympatisera med motionen men erkänner samtidigt
              att det är en knivig fråga. Å ena sidan anser jag att det är viktigt
              att värna den nuvarande principen om ersättning av inkomstförlusten.
              Å andra sidan är det mycket viktigt att vi undviker godtycklig
              särbehandling av just trafikskadade barn. Kärnan i problemet ligger
              i att vi faktiskt inte på ett rättvist sätt kan räkna ut hur inkomstförlusten
              kommer att se ut för ett barn eller en ungdom som råkar ut för
              en allvarlig olycka.
            </seg>
            <seg n="1291dcaf">
              Den som skadas vid en trafikolycka har rätt till ekonomisk ersättning
              från en obligatorisk privat trafikförsäkring. Ersättningen omfattar
              den inkomstförlust som kan drabba den skadade till följd av att
              man inte kan inbringa samma inkomst som före olyckan. Den skadades
              rätt till ersättning är alltså inte begränsad till något schablonbelopp,
              utan ersättningen ska fullt ut täcka förlusten.
            </seg>
            <seg n="4802e144">
              Rättvisan i systemet ligger i att den drabbade har rätt till
              full kompensation för sina förluster. Exakt hur inkomstförlusten
              ska beräknas finns inte beskrivet i trafikskadelagen eller i skadeståndslagen,
              utan det är upp till de rättstillämpande myndigheterna. När barn
              skadas i trafiken kan det dock uppstå situationer där det framtida
              inkomstbortfallet ska beräknas utifrån barnets förutsättningar
              och förmodade val i livet.
            </seg>
            <seg n="c1035cb5">
              Principen om inkomstbortfall när det gäller barn är som vi nog
              alla kan förstå mycket svår att tillämpa. Vilket yrke barnet skulle
              ha valt om det inte skadats är ju i praktiken helt omöjligt att
              avgöra. I förarbetena till de lagar som gäller i dag sägs tydligt
              att man inte ska ta hänsyn till den sociala närmiljön när ersättning
              beslutas. Det är upp till de rättstillämpande myndigheterna att
              hantera detta.
            </seg>
            <seg n="7f015c3f">
              I de flesta fall baseras ersättningsnivåer på någon form av förväntad
              genomsnittsinkomst. Men vi vet också att Trafikskadenämnden i
              vissa fall kan anta att det skadade barnet skulle ha kunnat få
              en högre inkomst än genomsnittet. Då kan också ersättningen landa
              på en högre inkomstnivå.
            </seg>
            <seg n="7e32f3e0">
              Jag kan vara tveksam till att vi i Sverige ska ha en princip
              om individuell prövning av ett barns inkomstförlust gällande trafikskadeersättning.
              Om Trafikskadenämnden bedömer ersättningen efter den sociala miljö
              som barnet växer upp i är vi naturligtvis inne på fel väg. Regeringen
              arbetar med frågan kring trafikskadeförsäkringen. Jag vill inte
              föregripa det arbetet utan ser fram mot resultatet av beredningen
              och vad detta resultat kommer att ge.
            </seg>
            <seg n="a9f051ee">
              Fru talman! Som Centerpartist och anhängare av Alliansens energiöverenskommelse
              vill jag också kommentera skadeståndsansvaret vid radiologiska
              olyckor. Frågan är ju högaktuell i dessa tider när kärnkraften
              visar sig från sin allra värsta sida.
            </seg>
            <seg n="c3a159d0">
              Centerpartiet fick mycket kritik när vi för två år sedan gick
              med på att våra tio befintliga kärnreaktorer får ersättas, men
              det är också under förutsättning att elbolagen inte får statliga
              subventioner och samtidigt får ett kraftigt utökat skadeståndsansvar.
              Jag har länge tillhört dem som tycker att reaktorägarnas ansvar
              för kärnkraftens risker kraftigt behövt skärpas och tydliggöras.
              Den som har ansvar för en verksamhet ska också svara för verksamhetens
              miljökostnader.
            </seg>
            <seg n="e8a989e1">
              Jag välkomnar därför den utveckling som nu sker med införandet
              av ett så kallat obegränsat skadeståndsansvar. Tidigare hade reaktorägarna
              låga krav på att garantera ersättning vid olyckor, men sedan riksdagen
              antog den nya lagen om ansvar och ersättning vid radiologiska
              olyckor har vi tydliggjort ansvaret för kärnkraftens risker. Den
              nya lagen innebär bland annat att det har införts ett så kallat
              obegränsat ansvar för innehavare av kärntekniska anläggningar,
              utan någon finansiell begränsning.
            </seg>
            <seg n="06f008ae">
              Ansvaret vid en reaktorolycka blir strikt och obegränsat, det
              vill säga gäller utan förbehåll och för samtliga tillgångar hos
              reaktorägarna. Det ställs dessutom krav på finansiella säkerheter
              för minst 1,2 miljarder euro, men detta utgör alltså ingen gräns
              för ansvaret. Tvärtom kommer till exempel det nya kravet om att
              reaktorägaren ska vara förmånstagare för sakförsäkringen att frigöra
              större belopp än så för att ersätta skador för samhället.
            </seg>
            <seg n="a15e3cfc">
              Det obegränsade ansvaret är en viktig framgång för Centerpartiet.
              Det utgår från den miljörättsliga principen att förorenaren betalar,
              det vill säga att anläggningshavaren i ökad utsträckning får bära
              sina kostnader. Det ger en tydlig signal till industrin att det
              inte finns någon gräns för när det ekonomiska ansvaret efter en
              olycka upphör. Därigenom skapas också ytterligare drivkrafter
              för säkerhetsarbetet inom kärnkraftsindustrin.
            </seg>
            <seg n="9c8d43af">
              För skadelidande i händelse av en allvarlig olycka innebär förslaget
              att de utöver den finansiellt säkerställda ersättningen även kan
              få ersättning från anläggningshavarens övriga tillgångar. Införandet
              av ett obegränsat ansvar i Sverige innebär också till viss del
              en harmonisering mellan Tyskland, Sverige och Finland av förutsättningarna
              på den nordeuropeiska elmarknaden.
            </seg>
            <seg n="2dbab4f3">
              Det tyska så kallade ansvarsgenombrottet, som motionären vill
              införa i Sverige, är inte kopplat till ansvarsbeloppet utan till
              om dotterbolaget kommer på obestånd. Den svenska aktiebolagslagen
              tillåter inte att detta obegränsade skadeståndsansvar överförs
              direkt till moderbolaget, vilket är vad ett ansvarsgenombrott
              skulle innebära.
            </seg>
            <seg n="7592e427">
              I tidigare utredningar och diskussioner har det heller inte ansetts
              nödvändigt att införa en särlagstiftning just för kärnkraften
              när det gäller det aktiebolagsrättsliga perspektivet. I utredningen
              som föregick den nya lagen om skadeståndsansvar har det inte heller
              förordats något införande av bestämmelser om aktiebolagsrättsligt
              ansvarsgenombrott för att säkerställa anläggningshavarens ekonomiskt
              obegränsade ansvar.
            </seg>
            <seg n="20419402">
              Fru talman! Med den nya lagen får Sverige ansvarsregler med högre
              krav än i de allra flesta andra kärnkraftsländer. Med det vill
              jag yrka bifall till utskottets förslag och avslag på motionerna.
            </seg>
          </u>
          <note type="speaker" n="e07c76d2">
            Anf. 47 JAN LINDHOLM (MP) replik:
          </note>
          <u who="jan_lindholm_73d248" xml:id="i-ffca4a0c965a7cc3-7" n="9e9b1c38">
            <seg n="2babc87c">
              Fru talman! Jag har ställt frågor till de två tidigare företrädarna
              för partierna i regeringskoalitionen och dem som är ansvariga
              för den lagstiftning vi har när det gäller ersättningsvillkoren
              vid en eventuell kärnteknisk olycka i Sverige. Jag vill därför
              ställa frågan även till Per Lodenius om det inte är så att den
              period som har gått det är inte riktigt ett år och kanske framför
              allt i skuggan av den olycka som har hänt i Japan gör att man
              kan börja fundera över formuleringen obegränsat ansvar. Hur kommunicerar
              man det när ansvaret ändå så tydligt är begränsat?
            </seg>
            <seg n="9639b108">
              Nu säger man att det är obegränsat för reaktorägaren, men som
              jag redogjorde för i mitt anförande har vi ju ett ägarbolag i
              var och en av de tre kärnkraftsanläggningarna, om vi nu håller
              oss till dem i diskussionen.
            </seg>
            <seg n="a7737be6">
              Det finns andra kärntekniska anläggningar, men låt oss hålla
              oss till dessa i första hand. Dessa bolag har inte andra tillgångar
              än just reaktoranläggningen, som efter en olycka inte torde ha
              något större värde. Andra tillgångar är det som ska säkerställas
              antingen försäkringsvägen, som Per Lodenius påpekade, eller på
              något annat sätt. Det ska garanteras av någon, försäkringsbolag
              eller ägarna. Det är ändå begränsade möjligheter till ersättning.
            </seg>
            <seg n="8c4fba59">
              När vi vet att skillnaden mellan de här beloppen och dem som
              är aktuella är så oändligt stor tycker jag att begreppet obegränsat
              ansvar är väldigt märkligt. 12 miljarder eller i någonting i den
              storleksordningen, säger man, och det kanske finns andra tillgångar
              i företaget. Men när det handlar om hundratals miljarder i verkligheten
              tycker jag att det är märkligt.
            </seg>
          </u>
          <note type="speaker" n="6ba0f9c5">
            Anf. 48 PER LODENIUS (C) replik:
          </note>
          <u who="per_lodenius_87c57d" xml:id="i-d63864c7c070939b-2" n="5cd4876f">
            <seg n="541a49ed">
              Fru talman! Jan Lindholm svarade till viss del själv på sina
              frågor. Att ansvaret vid en reaktorolycka blir strikt och obegränsat
              innebär att det gäller utan förbehåll och samtliga tillgångar
              hos reaktorägaren. Då finns det ett krav på att det ska finnas
              säkerhet på minst 1,2 miljarder euro, men det kan finnas mer tillgångar
              än så.
            </seg>
            <seg n="9a086d8b">
              Precis som Jan Lindholm tar upp kommer nu det nya kravet att
              reaktorägaren ska vara förmånstagare för sakförsäkringen. Då kommer
              det att frigöras ännu större belopp för att ersätta skadorna i
              samhället. På det sättet finns det ingen begränsning eller inget
              tak för vad ersättningarna ska kunna bli.
            </seg>
            <seg n="fe359f6a">
              Återigen: Det här gäller för säkringarna, och det finns ett krav
              på finansiella säkerheter på minst 1,2 miljarder euro. Men det
              kan finnas bra mycket mer tillgångar att ta till i det här fallet.
              Det innebär att reaktorägaren, företaget som har kärnkraften,
              har väldigt stora krav på sig. I princip är det obegränsat, det
              finns inget tak för vilka krav som vi ska kunna ha på att de ska
              kunna ersätta vid en olycka.
            </seg>
          </u>
          <note type="speaker" n="83268c5d">
            Anf. 49 JAN LINDHOLM (MP) replik:
          </note>
          <u who="jan_lindholm_73d248" xml:id="i-ffca4a0c965a7cc3-8" n="9e9b1c38">
            <seg n="d94cb579">
              Fru talman! Det är ett mycket märkligt resonemang att det inte
              skulle finnas något tak på tillgångarna när taket är 12 miljarder.
              Det handlar om en oerhörd diskrepans mellan de summor som vi talar
              om i samband med en olycka av något slag och de här beloppen.
              Att då använda begreppet obegränsat ansvar tycker jag är märkligt.
            </seg>
            <seg n="0303b25d">
              Jag tänker avstå från att ställa samma fråga till den sista av
              representanterna för de fyra partierna. Jag vill bara säga att
              jag tycker att det är beklagligt att ni inte har funderat över
              att ändra formuleringen till något mer smakligt. Jag tycker att
              det är sorgligt att politiker försöker slå blå dunster i allmänhetens
              ögon genom den typen av ordval.
            </seg>
            <seg n="a08889d5">
              När det gäller det faktum att man i Tyskland har ett belopp som
              är dubbelt så stort och det här ansvarsgenombrottet kan vi diskutera
              vad det i praktiken innebär, men de flesta bedömare som jag har
              hört tala om de här sakerna anser att ansvarsgenombrottet i Tyskland
              garanterar oändligt mycket större resurser vid en eventuell olycka
              och att Vattenfalls situation i Tyskland är helt annorlunda än
              här. Att det skulle råda någon sorts marknadsneutralitet mellan
              Tyskland och Sverige som elproducentländer är inte alls vad aktörerna
              på marknaden själva anser.
            </seg>
            <seg n="196d6de6">
              Jag tycker att det här är sorgligt, och det är bara att konstatera
              att det tydligen tar längre tid för partierna på regeringssidan
              att inse att ordvalet inte är särskilt lämpligt.
            </seg>
          </u>
          <note type="speaker" n="a921a6f8">
            Anf. 50 PER LODENIUS (C) replik:
          </note>
          <u who="per_lodenius_87c57d" xml:id="i-d63864c7c070939b-3" n="5cd4876f">
            <seg n="06e38d25">
              Fru talman! Jag tycker att det är en intressant debatt. När vi
              skärper kraven på ägarna av kärnkraftsanläggningar och när vi
              ger dem ännu större ansvar tycker Miljöpartiet att det är märkligt.
              Miljöpartiet har stöttat de övriga vänsterpartierna i den politik
              som den tidigare socialdemokratiska regeringen har drivit och
              där man inte kommit fram på det här området. Nu har vi lyckats
              få fram en, som jag tycker, jättebra lag. Det handlar om att reaktorägarna
              är de som har ansvaret vid en olycka.
            </seg>
            <seg n="95075d3a">
              Sedan hoppas jag och tror att vi med den nya överenskommelsen
              inte kommer att få så mycket mer ny kärnkraft, utan vi satsar
              på förnybar energi. Men kärnkraften kommer att finnas kvar inom
              en överskådlig framtid, och vi har med de nya lagarna gett reaktorägarna
              ännu större ansvar vid en eventuell olycka.
            </seg>
          </u>
          <note type="speaker" n="e09504d2">
            Anf. 51 OTTO VON ARNOLD (KD):
          </note>
          <u who="otto_von_arnold_3b8093" xml:id="i-b7e0402e9cd72f64-2" n="be0c1dd3">
            <seg n="0df173af">
              Fru talman! Det är positivt att notera att det finns ett antal
              lagförslag under bearbetning i Regeringskansliet under 2011 och
              2012 som kommer att besvara många av de motioner som behandlas
              i betänkandet, dock inte Jan Lindholms fråga. Trots att oppositionen
              har dragit ned mycket på Regeringskansliets resurser finns där
              en ambition att ständigt förbättra för medborgarna. När nu detta
              är sagt tänker jag gå in lite närmare på ett par av motionerna.
            </seg>
            <seg n="2bf1f2b6">
              Vi ser att utsökningsrätten som en del av insolvensrätten är
              under bearbetning. Vi har pratat insolvensrätt tidigare i dag.
            </seg>
            <seg n="77dc29b9">
              När det gäller kronofogdens försäljning av utmätt fast egendom
              är det i undantagsfall så att den säljs under hand, i annat fall
              säljs den på offentlig auktion. Här finns problem då man inte
              kan nå en tillräckligt stor marknad för att få en korrekt marknadsprissättning.
              Därför är det positivt att Regeringskansliet ser över den lagstiftningen.
              Förhoppningsvis kan vi få lite modernare säljmetoder även i fråga
              om utsökningsrätten.
            </seg>
            <seg n="367fdad0">
              Det andra som jag vill lyfta fram berör löneutmätning gällande
              föräldrar som har delad vårdnad och den ene är bidragsskyldig.
              Det har varit problem vid löneutmätning för dessa att ha råd att
              umgås med sitt barn. Här ser Regeringskansliet på möjligheten
              att öka levnadsutrymmet för den förälder som inte har barnet boende
              hos sig. Det ser vi positivt på.
            </seg>
            <seg n="74e9d999">
              En stor fråga som berör en hel del gäller de bilmålvakter som
              har funnits. En person har fått stå som ägare för någon annans
              bil och kanske inte betalat vare sig parkeringsavgifter eller
              fordonsrelaterade skatter och avgifter. Det finns exempel där
              man har haft flera miljoner i obetalda böter utan att Kronofogdemyndigheten
              har kunnat göra någonting åt det.
            </seg>
            <seg n="a498db5c">
              Det som är intressant här är att nu kan kronofogden lösa in egendomen
              som pant för böterna. Det kommer att bli ett relativt kort tidsförlopp
              för att det ska kunna verkställas. Vi ser fram emot att få bort
              det här ofoget i samhället.
            </seg>
            <seg n="55d51367">
              Slutligen: En viktig fråga som jag uppmanar Regeringskansliet
              att följa gäller information vid försäkringsfall. Det finns i
              dag risk att en försäkringstagare eller dennes dödsbo när det
              gäller livförsäkring går miste om ersättningen som man har inbetalt
              till försäkringsbolaget under flera år. Det finns ingen absolut
              informationsplikt för försäkringsbolaget, trots att vi har alldeles
              ypperliga datasystem och så vidare. Det borde vara ganska enkelt.
            </seg>
            <seg n="75a1682b">
              Jag anser att det är viktigt för Regeringskansliet att noga följa
              den nya försäkringsavtalslagens utveckling.
            </seg>
            <seg n="b3a6ab01">
              Med dessa ord tillstyrker jag förslaget i betänkandet och yrkar
              avslag på samtliga motioner.
            </seg>
          </u>
          <note n="81b6e38f">
            Överläggningen var härmed avslutad.
          </note>
          <note n="9bbfde52">
            11 § Skattefrihet för alkolås i förmånsbilar
          </note>
          <note n="e826d680">
            Föredrogs
          </note>
          <note type="speaker" n="33e34bbe">
            Anf. 52 LARS BECKMAN (M):
          </note>
          <u who="lars_beckman_4f3f65" xml:id="i-9f47f30a9328f6b1-0" n="f944bed8" next="i-810b934e45a2da49-0">
            <seg n="a5f63010">
              Fru talman! Jag vill börja med att yrka bifall till skatteutskottets
              förslag till beslut i betänkande SkU29, Skattefrihet för alkolås
              i förmånsbilar .
            </seg>
            <seg n="c0275845">
              Sverige har en lång tradition av att värna en hög trafiksäkerhet,
              vilket är naturligt i ett land med stora avstånd och en lång,
              kall och mörk vinter.
            </seg>
            <seg n="e7a2c38e">
              Våra svenska biltillverkare var tidigt ute med bilbälten fram
              och bak. Vi var tidigt ute med krav på påslagna halvljus dagtid.
              Och våra biltillverkare var också tidigt ute med såväl krockkuddar
              som antisladdsystem. Glädjande nog är de flesta nya bilar som
              säljs i dag också utrustade med just antisladdsystem.
            </seg>
            <seg n="2684e18c">
              Vi har också en stor bilpark med dubbdäck i Sverige, vilket är
              bra för trafiksäkerheten. Vi vet att det är 40 procent högre risk
              att omkomma i en trafikolycka med andra däck än dubbdäck. Men,
              fru talman, det hjälper inte med tekniska hjälpmedel och bra utrustade
              bilar om vi har berusade förare som inte framför fordonet på ett
              trafiksäkert sätt.
            </seg>
            <seg n="4424c0d3">
              Bakgrunden till dagens beslut är att riksdagen våren 2007, i
              enlighet med skatteutskottets förslag, gav regeringen till känna
              att alkolås som är monterade i förmånsbilar inte skulle påverka
              värdet av bilförmånen.
            </seg>
            <seg n="7e3231d0">
              Fru talman! Ett stort antal personer i Sverige dör eller skadas
              allvarligt i alkoholrelaterade trafikolyckor, så det är viktigt
              att få bort alkoholpåverkade förare från våra vägar. Ett steg
              i den riktningen är att förse fordon med alkolås. Och mina moderata
              kolleger i skatteutskottet, Lena Asplund och Ulf Berg, har under
              förra mandatperioden tillsammans med andra ledamöter i den här
              kammaren drivit frågan hårt på många sätt och vis för att få det
              här beslutet i hamn.
            </seg>
            <seg n="e6b3b645">
              I propositionen föreslår regeringen att alkolås undantas från
              extrautrustning som höjer förmånsvärdet vid beräkningen av värdet
              av bilförmån. Förslaget är en del i strategin för att stimulera
              till en ökad acceptans och användning av alkolås.
            </seg>
            <seg n="4391dfb5">
              Enligt regeringens bedömning, som finns beskriven i propositionen,
              kommer åtgärden att öka både företagens och de anställdas intresse
              av att ha alkolås i sina förmånsbilar genom att man inte behöver
              betala förmånsvärde för alkolåset som är en trafiksäkerhetshöjande
              åtgärd. Att vi får fler nya bilar som utrustas med alkolås betyder
              också att när tjänstebilar byts ut kommer fler begagnade bilar
              med alkolås ut på den svenska bilmarknaden.
            </seg>
            <seg n="616efdf9">
              Fru talman! Det är viktigt att vi har bilförare som inte är påverkade
              av alkohol. Det här är ett bra första steg för att se vilka effekter
              vi kan få av alkolås i tjänstebilar. I och med dagens beslut tar
              vi nu bort ett hinder för arbetsgivare att installera alkolås
              som en standardutrustning.
            </seg>
            <seg n="22caa7a9">
              I dag finns det över 50 000 yrkesfordon med alkolås på våra vägar,
              och antalet ökar snabbt. I och med beslutet i riksdagen i dag
              kommer det att bli ännu fler fordon som på frivillig väg utrustas
              med alkolås. Självklart får vi fortlöpande följa utvecklingen
              för att se om det finns andra åtgärder som måste till för att
              få ned rattonykterheten i Sverige. Men beslutet i dag är ett steg
              i rätt riktning. I och med det kommer vi att få ökad trafiksäkerhet
              i Sverige.
            </seg>
          </u>
          <note n="3494bda2">
            Anf. 53 GUNNAR ANDRÉN (FP):
          </note>
          <u who="lars_beckman_4f3f65" xml:id="i-810b934e45a2da49-0" n="f944bed8" prev="i-9f47f30a9328f6b1-0">
            <seg n="f3c6ae2f">
              Fru talman! Efter Lars Beckmans anförande, som jag kan instämma
              i till hundra procent, finns det egentligen inte mycket att säga.
              Dock ska jag ta upp tiden något.
            </seg>
            <seg n="2002e0ca">
              Häromdagen var jag i Visby och blev där fördröjd av att taxichauffören
              först måste starta sitt alkolås. Det tyckte jag var alldeles utmärkt,
              för då visste jag att jag fick åka med en icke berusad chaufför,
              och det är en sak som jag gärna kan betala för.
            </seg>
            <seg n="79b65d54">
              Under ganska många år nu i riksdagens skatteutskott har jag vid
              två tillfällen varit med om att vi har gjort principiella nya
              saker i skatteutskottet. Det första var när vi bröt ut fastigheter
              ur kapitalbeskattningen. Det här är andra gången. Och jag hoppas
              att det kan bli en tredje gång, som jag inte ska återkomma till
              just nu, där man byter skatteprincip, för det är exakt vad man
              gör i det här sammanhanget.
            </seg>
            <seg n="35b2b562">
              Tidigare beskattades all säkerhetsutrustning som inte var obligatorisk
              som förmån. Det är ett principiellt väldigt viktigt och nytt steg
              som vi tar nu, att en säkerhetsanordning inte längre betraktas
              som en förmån.
            </seg>
            <seg n="3a47af76">
              För lite drygt 50 år sedan kom det till någonting som heter säkerhetsbälte.
              En del kallade det för skrajsnöre på den tiden. Det var också
              någonting som inte var obligatoriskt från början, men så småningom
              har detta blivit obligatoriskt. Och det finns många andra saker
              som vi nu tycker är självklara som obligatoriska säkerhetshöjande
              åtgärder som inte har varit det från början. Jag är helt övertygad
              om att på nya bilar dröjer det inte så många år innan det kommer
              att vara absolut obligatoriskt att inte bara ha bromsar, som vi
              har nuförtiden men som inte fanns från början utan också alkolås.
            </seg>
            <seg n="4cd8a0e3">
              När man tittar på all den extrautrustning som man kan ha kanske
              inte läderklädsel eller särskilt fin lack och så vidare tillhör
              det som ska vara skattefritt. Men många andra saker som fortfarande
              är förmånsbeskattade har faktiskt samma karaktär som alkolåset.
              Till exempel tycker vi i dag att airbag är en lyxutrustning. Jag
              kan inte tycka det, utan jag är övertygad om att airbag kommer
              att vara obligatoriskt i varje bil om ett antal år. För närvarande
              är det förmånsbeskattat. Däremot tror jag aldrig att till exempel
              tonade rutor kommer att bli obligatoriskt i en bil.
            </seg>
            <seg n="ad62e971">
              Fru talman! Vad har hänt på prisområdet när det gäller alkolås?
              Den här frågan började drivas i riksdagen något före 2007. Jag
              vill gärna nämna att Agneta Berliner och Anita Brodén förra mandatperioden
              motionerade ganska flitigt om alkolås. Jag tror inte att det har
              varit någon partiskiljande fråga, utan frågan har egentligen varit
              hur man ska hantera frågan rent skattetekniskt, för jag tror att
              vi alla vill ha detta. Men man ser nu att priserna på alkolås
              är på väg dramatiskt nedåt. De har tidigare förmånsbeskattats
              med 12 900 kronor, vilket är ganska mycket när man dessutom lägger
              arbetsgivaravgifter ovanpå detta. Det har varit avhållande, vill
              jag påstå, för att installera alkolås. Men vid det här laget kan
              man hos en firma som Clas Ohlsson köpa ett betydligt billigare
              alkolås. Och jag är övertygad om att det kommer att bli fler framöver.
            </seg>
            <seg n="88ce372b">
              Fru talman! I denna till synes obetydliga proposition och i detta
              viktiga skattebetänkande jag tar det i den ordningen för att notera
              riksdagens makt Skattefrihet för alkolås i förmånsbilar knäsätter
              vi i skatteutskottet en ny skatteprincip, att säkerhetsåtgärder
              i bilar inte ska förmånsbeskattas. Det tycker jag är den allra
              viktigaste principen. Jag hoppas att vi kommer att utvidga denna,
              eller om Skatteverket och regeringen gör det, till att gälla många
              andra områden framöver.
            </seg>
          </u>
          <note type="speaker" n="619ea9b4">
            Anf. 54 LARS GUSTAFSSON (KD):
          </note>
          <u who="lars_gustafsson_67f4c5" xml:id="i-f7e39cbbc2f9410d-0" n="66f3ea95">
            <seg n="0fc4a2f9">
              Fru talman! Detta är en ganska tunn proposition, men den gläder
              mig väldigt mycket. Och det är av den orsaken att den egentligen
              inte handlar så mycket om skattefrågor som den handlar om människors
              liv och väl och ve på våra vägar. Det finns väl ingenting som
              är värre än en helt onödig trafikolycka orsakad av en omdömeslöshet
              hos en människa som icke förstår vad som är det bästa för vare
              sig själv eller omgivningen. Det får förödande konsekvenser för
              många som drabbas. Ingen har kanske glömt fallet med en berusad
              lastbilschaufför som körde ihjäl ett barn på väg till skolan för
              ett antal år sedan.
            </seg>
            <seg n="2b1cdb64">
              Det finns som sagt inget värre än onödiga trafikolyckor.
            </seg>
            <seg n="0e0f4597">
              Kristdemokraterna var tidigt ute i denna fråga. År 1992 skrev
              vår ledamot Åke Carnerö en motion om försöksverksamhet med alkolås
              i Sverige. År 1996 tog Mats Odell upp frågan om alkolås i bilar,
              och 2001 skrev jag och en kollega att man borde utvidga försöksverksamheten
              med alkolås vid villkorlig körkortsåterkallelse. År 2003 skrev
              jag och Johnny Gylling en motion om att utreda frågan om att införa
              alkolås som krav på nya bilar.
            </seg>
            <seg n="45f4a723">
              Tack vare alliansregeringens proposition får vi nu bort förmånsbeskattningen
              på denna viktiga och nödvändiga åtgärd som ligger utöver alla
              andra säkerhetsåtgärder. Det här är en mycket viktig fråga.
            </seg>
            <seg n="aaffb102">
              Herr talman! Dagligen kör många påverkade. Man har gjort uppskattningar
              på mellan 15 000 och 20 000 stycken, men det exakta antalet vet
              vi inte. Vi vet dock att om vi vill uppnå den nollvision som riksdagen
              enhälligt har fattat beslut om är alkolås ett viktigt verktyg
              för att få färre skador och dödsolyckor på våra vägar.
            </seg>
            <seg n="7488a58b">
              Det finns tre faktorer som spelar in: fordonet, vägen och föraren.
              Det handlar ytterst sällan om vägen och fordonet, utan det är
              föraren som är det stora tillkortakommandet.
            </seg>
            <seg n="cbb774a6">
              Kostnaderna för trafikskador är mycket stora. Förutom det mänskliga
              lidandet kostar de samhället, enskilda och försäkringstagare stora
              pengar i onödan.
            </seg>
            <seg n="47c9f957">
              Kan vi med detta beslut påskynda införandet av alkolås som något
              naturligt i våra bilar är jag övertygad om att teknikutvecklingen
              kommer att göra att vi får utrustning som automatiskt känner av
              om föraren är påverkad eller ej när denne sätter sig i bilen.
            </seg>
            <seg n="c7dca3b2">
              Det bästa med beslutet är att det ger en signal om att samhället
              inte accepterar att man kör påverkad. Beslutet tidigarelägger
              också utvecklingen så att människor som inte kan köpa en ny bil
              ändå inom en ganska snar framtid kan köpa en bil med alkolås.
              Vi får alltså en dubbel effekt.
            </seg>
            <seg n="fba4d9c2">
              Jag välkomnar förslaget från ett enigt utskott. Jag hoppas att
              vi så fort som möjligt, inte minst inom nyttotrafiken, kan införa
              alkolås till skydd för våra trafikanter och andra som vistas vid
              vägen.
            </seg>
          </u>
          <note n="43e218aa">
            Jag yrkar bifall till förslaget i betänkandet.
          </note>
          <note type="speaker" n="87703430">
            Anf. 55 VERONICA PALM (S):
          </note>
          <u who="veronica_palm_ff0fe7" xml:id="i-ad4b05e3510f0fc8-0" n="182b3d43">
            <seg n="a61e4652">
              Herr talman! Precis som Lars Gustafsson sade står ett helt enigt
              utskott bakom detta betänkande. Jag begärde ordet för att det
              är roligt att få avsluta som ledamot i skatteutskottet med ett
              ärende där vi är eniga.
            </seg>
            <seg n="9cda3193">
              Trafiksäkerhet har varit en svensk paradgren, och Sverige har
              gått före i många frågor. Trafikutskottet har också gemensamt
              gått emot regeringen med ökade krav på trafiksäkerhet vad gäller
              sms och nätsurfande i bil. Vi svenska parlamentariker vågar alltså
              gå vidare, vilket jag är stolt över.
            </seg>
            <seg n="7b8cbec6">
              Jag tackar utskottets ledamöter för att jag har fått vara vice
              ordförande i skatteutskottet under en kort period. Jag lovar att
              fortsätta att debattera skattepolitik. Jag kan också lova att
              inte kommer att vara enig med flera av er i andra debatter. Tack!
            </seg>
          </u>
          <note n="81b6e38f">
            Överläggningen var härmed avslutad.
          </note>
          <note n="c20f7d02">
            12 § Kriminalvårdsfrågor
          </note>
          <note n="e826d680">
            Föredrogs
          </note>
          <note type="speaker" n="2b11526b">
            Anf. 56 CHRISTER ADELSBO (S):
          </note>
          <u who="christer_adelsbo_1eb34d" xml:id="i-8ce0e65ff41fa1b8-0" n="2d4c86e9">
            <seg n="a3289709">
              Herr talman! Kriminalvården är en av rättsväsendets absolut viktigaste
              verksamheter. Det är samtidigt en av de allra svåraste, för när
              alla andra samhällsinsatser har misslyckats kommer man till kriminalvården.
            </seg>
            <seg n="a0dd8c06">
              Det är kriminalvården som ska verkställa utdömda påföljder och
              sedan göra allt vad man kan för att de dömda efteråt ska vara
              bättre rustade att leva ett liv utan kriminalitet.
            </seg>
            <seg n="03993546">
              Att bara låsa in människor utan rehabilitering är ingen bra lösning
              vare sig för samhället eller för den enskilde eftersom alla intagna
              ska ut i samhället någon gång igen. Det är viktigt att kriminalvården
              har resurser och möjlighet att satsa på de dömda så att de är
              rustade att leva ett liv utan kriminalitet efter sin tid i kriminalvården.
            </seg>
            <seg n="a1613226">
              Kriminalvårdens ekonomi har under flera år visat underskott.
              Satsningarna på polisorganisationen har ökat trycket på resten
              av rättskedjan, och antalet klienter ökar inom kriminalvården.
              Detta ställer krav på kriminalvårdens utveckling och innehåll.
              Bristande resurser skapar en ineffektiv kriminalvård som riskerar
              att motverka de intagnas rehabilitering och försämrar arbetsmiljön
              för dem som jobbar inom kriminalvården.
            </seg>
            <seg n="4eb25221">
              Fackförbundet Seko har rapporterat om kraftig överbeläggning
              och hårdare klimat inom anstalterna. Det är trångt både på anstalter
              och på häkten runt om i landet. Man transporterar häktade långa
              avstånd för att de ska få plats, vilket är både ineffektivt och
              resursslukande. Det är viktigt att personalbehov och lokaler är
              anpassade efter de behov som finns för att skapa en väl fungerande
              kriminalvård.
            </seg>
            <seg n="63f64815">
              Man menar att kriminalvården är nära bristningsgränsen. Man konstaterar
              i sin rapport att det blir allt trängre på landets fängelser.
              Mer än varannan kriminalvårdare tycker att beläggningsgraden på
              den egna arbetsplatsen är för hög, och var tredje uppger att den
              har ökat under det senaste året. Man rapporterar om intagna som
              sover på golvet och överfulla häkten, och Seko har fått flera
              signaler från medlemmar om att situationen inom kriminalvården
              blir alltmer akut.
            </seg>
            <seg n="ac589a3c">
              Vi vet att antalet åtalade som döms till fängelsestraff ökar
              stadigt, men Kriminalvården saknar resurser för att kunna bygga
              fler fängelser eller anställa mer personal.
            </seg>
            <seg n="8daf0b58">
              Herr talman! Det är uppenbart att budgetramen för 20112013 är
              mindre än vad Kriminalvården äskat. Det är kanske i sig inte så
              konstigt, men här pratar vi om sammanlagt ca 2 ½ miljard, vilket
              är mycket när vi talar om en totalbudget på ca 8 miljarder. Rättsväsendets
              bedömning är att man behöver 1 2001 300 nya platser 2013.
            </seg>
            <seg n="8ed5d607">
              Hur har då regeringen reagerat på detta? Jo, alla Kriminalvårdens
              byggnadsplaner som inte lett fram till byggstart skjuts på framtiden.
              Det gäller bland annat en ny anstalt i Haparanda liksom en ny
              anstalt och en häktesenhet i Östersund. Den inledda planeringen
              av platsutbyggnaden vid anstalten i Luleå och vid häktet i Malmö
              har avbrutits.
            </seg>
            <seg n="5765bd64">
              Även projektet Ersättningsanstalt Skåne har lagts på is efter
              färdigställd lokalplan och inledande byggnadsprogram. Här handlar
              det om ersättning för ett antal äldre anstalter som är från 1800-talet
              och början av 1900-talet. Dessa gamla lokaler måste kanske avvecklas
              även utan ersättningsplatser, vilket skulle innebära en allvarlig
              platsbrist i södra Sverige.
            </seg>
            <seg n="b38ea006">
              Det är förbluffande att regeringen är så totalt handlingsförlamad
              och inte har någon strategi eller något förslag om hur man ska
              lösa denna problematik. Vi kan konstatera att när man nådde målet
              om 20 000 poliser verkade man tro att alla problem var lösta inom
              rättsväsendet.
            </seg>
            <seg n="cfc152a6">
              Vi har självkart inget emot fler poliser. Det var ju vi som skapade
              förutsättningar för denna satsning genom att utbilda fler poliser.
              Men till skillnad från den borgerliga regeringen anser vi att
              man måste se till hela rättskedjan. Satsar man i början av den
              måste man inse att det får konsekvenser i slutet av den.
            </seg>
            <seg n="d7ca340e">
              Vi har fem reservationer i detta betänkande. Vi står självklart
              bakom samtliga, men jag nöjer mig med att yrka bifall till reservation
              2. Jag tänker ändå ta upp lite grann om våra reservationer.
            </seg>
            <seg n="4aa7e905">
              Först har vi frågan om kvinnor i kriminalvården. Vi anser att
              frågan om kvinnors situation inom kriminalvården bör prioriteras
              högre än i dag. Kriminalvården behöver anpassas bättre efter de
              intagna kvinnornas behov.
            </seg>
            <seg n="42a2b5e5">
              Sedan har vi frågan om utslussning, där vi bland annat lyfter
              fram hur viktigt det är att kommunerna har en god beredskap för
              att kunna erbjuda stöd och vård som behövs efter frigivandet.
            </seg>
            <seg n="16d18822">
              För att underlätta kommunernas möjligheter till detta menar vi
              att det bör utredas hur alla de resurser som finns inom missbrukarvården,
              socialtjänsten, Arbetsförmedlingen etcetera kan samordnas på ett
              bättre sätt för att varje individ ska ges ett relevant stöd i
              samband med frigivningen, ett så kallat utslussningsstöd. Stödet
              kan vara individuellt, och insatserna ska vara riktade mot exempelvis
              fortsatt missbrukarvård, arbetspraktik, utbildning och boende.
            </seg>
            <seg n="1f1c68d6">
              Vi lyfter också fram frågan om restriktioner för häktade. Sverige
              har fått kritik av Europarådet när det gäller lagstiftningen om
              och förhållandena i de svenska häktena. I Häktesutredningen föreslogs
              att åklagare i samband med häktesförhandlingar ska begära tingsrättens
              tillstånd och motivera varje enskild restriktion som han eller
              hon vill ålägga den häktade.
            </seg>
            <seg n="8755bfab">
              Dessa förslag välkomnades av många remissinstanser som såg dem
              som nödvändiga för att man ska leva upp till de krav som ställs
              på Sverige.
            </seg>
            <seg n="c683ddcd">
              Regeringen valde trots detta att inte genomföra förslagen när
              den nya fängelse- och häkteslagen togs fram och anförde att utredningsförslaget
              inte medför någon principiell ändring. Detta uttalande menar vi
              är ganska häpnadsväckande eftersom utredningens förslag faktiskt
              innebär ett helt annat perspektiv i frågan om vem som ska initiativ
              till en omprövning. Vi anser att Häktesutredningens förslag om
              prövning av restriktioner i häktet bör genomföras.
            </seg>
            <seg n="be3624f1">
              När det gäller utbildning för kriminalvårdare menar vi att ett
              så krävande yrke kräver en vidare utbildning än vad som kan erbjudas
              inom Kriminalvårdens egen försorg. Vi menar att man bör utreda
              hur en särskild högskoleutbildning för kriminalvårdare kan skapas.
            </seg>
            <seg n="85ab19b9">
              Sist men inte minst har vi frågan om tillsyn över kriminalvården.
              En väl fungerande tillsyn är central för den slutna verksamhet
              som kriminalvården utgör. Den tillsyn som JO utför i dag är inte
              kontinuerlig och inte heller fullständig. En övervägande del av
              verksamhetens tillsyn ansvarar den egna myndigheten själv för.
            </seg>
            <seg n="f9edf120">
              Vi menar att en modern kriminalvård ska ha en självständig tillsyn
              utifrån. Vi vill därför införa en oberoende instans utanför Kriminalvården
              som ska sköta tillsynen över deras verksamhet.
            </seg>
            <seg n="a4e2e84a">
              Herr talman! Avslutningsvis är det viktigt att återigen påtala
              att antalet klienter inom kriminalvården förväntas öka inom såväl
              häkte, anstalt och frivård, detta som en följd av bland annat
              fler poliser, straffskärpningar, nedläggningar och renoveringar
              av gamla anstalter och häkten. Det finns inga tecken på åtgärder
              som sammantaget skulle leda i en annan riktning än denna.
            </seg>
            <seg n="3956dda0">
              Därför vill jag uppmana mina borgerliga kolleger i justitieutskottet
              att öppna ögonen och ta kriminalvårdens och Sekos signaler på
              allvar. Kriminalvården har en allvarlig situation, och om inget
              görs kan det få långtgående konsekvenser. Det är dags att också
              ni vågar sätta press på regeringen i dessa så pass viktiga frågor.
            </seg>
          </u>
          <note n="67b1ad32">
            I detta anförande instämde Kerstin Haglö, Arhe Hamednaca och
            Elin Lundgren (alla S), Maria Ferm (MP) samt Lena Olsson (V).
          </note>
          <note type="speaker" n="5a03b487">
            Anf. 57 MARIA FERM (MP):
          </note>
          <u who="maria_ferm_5a996c" xml:id="i-db6261a8dfa0a42e-0" n="479301a2">
            <seg n="09a9cd62">
              Herr talman! Jag vill inledningsvis säga att jag står bakom Miljöpartiets
              alla reservationer i betänkandet men att jag av tidsskäl yrkar
              bifall endast till reservation 10.
            </seg>
            <seg n="da087826">
              I det här betänkandet behandlas ett antal motioner från allmänna
              motionstiden som rör kriminalvårdsfrågor. Jag kommer i mitt anförande
              att ta upp bland annat kvinnor i kriminalvården och tillsynen
              över kriminalvården.
            </seg>
            <seg n="26952c19">
              En grön kriminalvårdspolitik bygger på en individanpassad behandling
              och vård och ett förebyggande arbete där samhället tar sitt ansvar
              för de individer som hamnar i kriminalitet. Självfallet ska den
              intagne också ta sitt ansvar i detta.
            </seg>
            <seg n="82c2e74a">
              Miljöpartiet de gröna anser att en stor del av grogrunden för
              kriminalitet ligger i olösta underliggande samhällsproblem som
              ojämlikhet, segregering, fattigdom, arbetslöshet, psykisk ohälsa,
              missbruk, misshandel, vanvård av barn och mycket mer. Dessa faktorer
              är ett hot emot människors trygghet och på sikt även mot demokratin.
              Samhällets fokus ska ligga på att förebygga brott.
            </seg>
            <seg n="3c962595">
              Brottsoffer har ett rättmätigt intresse av kompensation och upprättelse.
              Däremot tjänar varken brottsoffer eller gärningsmän på att deras
              skilda behov ställs emot varandra. Rädslan för brott och krav
              på ett rättssäkert och tryggt samhälle måste tas på allvar. Problemen
              löses dock inte med ökad repression utan med en kriminalpolitik
              som är brottsförebyggande och reparativ.
            </seg>
            <seg n="8b27a111">
              Kriminalpolitiska åtgärder kan aldrig vara tillräckliga för att
              bekämpa ett komplext problem som kriminalitet. Grunden för ett
              tryggt, säkert och solidariskt samhälle skapas genom en långsiktigt
              hållbar politik på arbetsmarknads-, familje-, ekonomi- och miljöområdet
              samt på det sociala området. En progressiv kriminalpolitik finns
              i en solidarisk hållbar politik som syftar till att skapa ett
              humant och tryggt samhälle.
            </seg>
            <seg n="3f601c91">
              De åtgärder som krävs inom kriminalpolitiken ska alltid vara
              humana, rättvisa, förutsebara och realistiska. Åtgärderna ska
              bygga på kunskap om samband mellan brottslighet och människors
              sociala villkor, inte på vedergällning och repression. Forskningsrapporter
              visar att fler och längre fängelsestraff inte leder till minskad
              brottslighet.
            </seg>
            <seg n="316fe757">
              Stora satsningar har gjorts för att nå målet om 20 000 poliser
              i Sverige, men samtidigt har inte de satsningar som behövts gjorts
              på kriminalvården för att backa upp polissatsningarna.
            </seg>
            <seg n="ff4d7f76">
              Jag vill beröra situationen för kvinnor i kriminalvården, vilket
              tas upp i reservation 1 som S, MP och V står bakom. Kvinnors och
              mäns situation inom kriminalvården skiljer sig åt väsentligt.
              Kvinnor har till exempel sämre fysisk och psykisk hälsa och allvarligare
              missbruksproblem. Många har utsatts för våld och övergrepp, utnyttjats
              och förnedrats en lång tid innan de slutligen döms till fängelse
              för brott. Samhällets och omvärldens dom drabbar kvinnor hårt,
              och de är ur denna aspekt dubbelt bestraffade för sina problem.
              I dag brister kriminalvården i att rehabilitera kvinnor utifrån
              kvinnliga interners egna förutsättningar. Program och verksamhet
              inom frivården och anstaltsvården måste anpassas till kvinnors
              behov. Det finns brister i genusperspektiv såväl inom kriminalvården
              som inom den forskning som bedrivs.
            </seg>
            <seg n="eec96928">
              Som vi beskriver i reservation 10 är en väl fungerande tillsyn
              central för den slutna verksamhet som kriminalvården utgör. Den
              tillsyn som Justitieombudsmannen utför i dag är inte kontinuerlig
              och inte heller fullständig. En övervägande del av verksamheternas
              tillsyn ansvarar den egna myndigheten för. En modern kriminalvård
              ska därför ha en självständig tillsyn utifrån.
            </seg>
            <seg n="af7f7a42">
              I utskottsbehandlingen av detta betänkande har Miljöpartiet missat
              att stödja inrättandet av en fångombudsman som beskrivs i reservation
              11. Jag vill därför ta tillfället i akt att påpeka att även detta
              är något vi står bakom. Det räcker inte med att Justitieombudsmannen
              kan utöva tillsyn inom kriminalvården. Det behövs också en instans
              som företräder fångars mänskliga rättigheter.
            </seg>
            <seg n="473c98f3">
              I Storbritannien har det till exempel införts en fångombudsman
              med lyckat resultat. Det krävs i högre grad en dialog mellan internerna
              och anstaltsledningarna för att öka rättstryggheten för båda parter,
              och där har fångombudsmannen visat sig kunna ge ett sådant stöd.
              Det behövs någon som aktivt kan arbeta för både interner, anstaltsledningar
              och Kriminalvården.
            </seg>
          </u>
          <note n="5fc40f93">
            I detta anförande instämde Lena Olsson (V).
          </note>
          <note type="speaker" n="c952b233">
            Anf. 58 LENA OLSSON (V):
          </note>
          <u who="lena_olsson_fc0610" xml:id="i-4f567bfe5d05a0d7-0" n="296ac082" next="i-3b1168f8457aa00c-0">
            <seg n="ee9fc076">
              Herr talman! När man kommer upp i talarstolen som den tredje
              personen från oppositionen har en hel del redan sagts, och jag
              kan faktiskt instämma i allt det som har sagts från talarna före
              mig.
            </seg>
            <seg n="d8947e8d">
              Jag står naturligtvis bakom alla våra reservationer, men för
              tids vinnande yrkar jag bifall bara till reservation 11.
            </seg>
            <seg n="d4f11c5b">
              Vi debatterar nu ett motionsbetänkande om kriminalvården. Kriminalvården
              är en väldigt viktig del av rättsväsendet. Kriminalvården står
              också inför stora utmaningar. Det har vi hört att föregående har
              talat om. Vi har en ganska stor procentandel intagna både när
              det gäller anstaltsplatser och när det gäller häktesverksamheten.
            </seg>
            <seg n="f755ab7b">
              Om man läser Kriminalvårdens egen årsredovisning ser man att
              detta ställer till problem i och med att transportverksamheten
              får anlitas i många stycken.
            </seg>
            <seg n="89cbbea6">
              Jag har tänkt ägna mitt anförande åt frågor om utslussning. Det
              finns några verksamheter där man gör verkställighetsplaner. Där
              har man blivit lite bättre. Svårigheten är att få reda på kvaliteten
              i planerna. Det framgick efter det att Riksrevisionen var inne
              och kontrollerade det hela och vi fick en rapport 2009. Där framkom
              bland annat att personalen själv har svårt att ta fram planerna
              eftersom de inte tycker att de har den utbildning som krävs. Det
              tycker jag är allvarligt i sig.
            </seg>
            <seg n="85b7013c">
              Det har hänt åtminstone några positiva saker när det gäller utslussningen.
              Det handlar om Kramiverksamheten. Jag tror att Vänsterpartiet
              kan ta åt sig en del av äran för detta, eftersom vi har kört ganska
              hårt i interpellationer med att arbetslinjen ska räknas också
              inom kriminalvården. Det är ju meningen att man ska sona sitt
              brott, men det är också meningen att den dag man har gjort det
              ska man ha en väg tillbaka och en väg ut. Då ska man ha de förutsättningar
              som behövs för att klara att återgå till ett normalt samhälle
              och ett normalt liv. Det ska inte vara så som har skett i många
              fall att den dag man kommer ut och står där med sin påse har man
              ingen bostad och ingen utbildning. Då är det lätt att man hamnar
              i samma tråkiga gäng igen.
            </seg>
            <seg n="4c99cbea">
              Det som behövs, vilket också Riksrevisionen säger, är en mer
              samordnad insats för före detta kriminella som kommer från anstalt.
              Det gäller kommunerna och deras socialtjänst. Det gäller Arbetsförmedlingen,
              Försäkringskassan etcetera. Vi kunde höra på ett seminarium i
              går som handlade om insatser för unga kriminella att man vill
              göra vissa planer där olika myndigheter inklusive polisen och
              de sociala myndigheterna ingår. Planerna handlar om att förebygga
              och ta hand om ungdomar så att de kommer på rätt väg. Det är viktigt
              att detta görs tidigt. Man kan tycka att det är sent att ha ett
              seminarium nu om en så självklar sak. Man borde bestämma sig för
              att inte ha stuprör, utan man måste samverka. Så är det i många
              saker.
            </seg>
            <seg n="03714eef">
              Det är samma sak när det gäller vuxna interner som kommer ut
              från anstalter. Också de behöver en bred samverkan för att detta
              verkligen ska lyckas. Kramiprojektens verksamheter har utökats,
              men Kriminalvården skriver också att detta är en verksamhet som
              är så pass lyckad att den behöver utökas. Jag ser inte i dagens
              läge var man ska hitta pengar till detta. Det skulle vara trevligt
              att få svar från Alliansen på dessa frågor, för det är mycket
              det här som frågan handlar om. Vad finns det för beredskap den
              dag man kommer ut? Hur är man rustad? Finns det bostad? Finns
              det jobb? Finns det en utbildningsplats som jag kan få?
            </seg>
            <seg n="c163f02f">
              På det viset kan vi också förebygga. Kriminalvården kostar ca
              7 ½ miljard. Jag och mitt parti är ganska övertygade om att med
              en bättre samverkan och ett bättre fokus alltså hårdare tag i
              kriminalvården skulle människor komma ut mycket bättre och få
              en rejäl chans att komma tillbaka. Det är precis vad de flesta
              vill. Utslussningen är viktig.
            </seg>
            <seg n="6ca921aa">
              I reservation nr 11 tycker Vänsterpartiet att det är dags att
              inrätta en fångombudsman. Det är inget nytt. I Storbritannien
              har man gjort detta, och det har lyckats väl. Kriminalvården har
              sin verksamhet, och personalen har sina företrädare. Man har vissa
              råd inom Kriminalvården, men man har svårt att komma fram. Internerna
              har svårt att få sina önskemål tillgodosedda. De tas inte på allvar.
            </seg>
            <seg n="2caf7c64">
              Jag tror att det är dags att nämna Justitieombudsmannen, som
              är ganska nedlusad med jobb. Utöver detta tror jag att det är
              nödvändigt om vi ska komma framåt i dessa frågor att vi får någon
              som tar till vara internernas intressen. Jag tror att man skulle
              ha stor nytta av detta i processen där människor finns i anstalten.
              Men också verkställighetsplanerna skulle då få en bra mycket bättre
              kvalitet, och de som kommer ut från anstalterna skulle kunna möta
              det samhälle som de kommer ut till på ett mycket bättre sätt.
            </seg>
            <seg n="42503db8">
              Vi har varit med på reservationer som gäller häkten. Socialdemokraterna
              har tagit upp detta, och jag instämmer i det.
            </seg>
            <seg n="1b98962f">
              Det är väl lika bra att jag tar upp det här med halvtidsfrigivningen,
              för det kommer Alliansen ändå att vidröra. Vi tror att det är
              dags att man provar något nytt. Hårdare tag och längre straff
              verkar inte hjälpa. Brottsligheten finns i alla fall. Forskning
              visar inte heller på att hårdare straff ger mindre brottslighet.
              Däremot skulle ett mer jämställt samhälle sänka brottsbenägenheten
              bra mycket mer.
            </seg>
            <seg n="bbc80b95">
              Det skulle väl inte vara så svårt att prova att inrätta halvtidsfrigivning
              när det gäller förstagångsdömda? Jag har till och med fått medhåll
              av Maud Olofsson. Hon tycker att det skulle vara en bra idé att
              ha halvtidsfrigivning. Även Maud Olofsson tycker att man kanske
              lär sig lite för mycket utöver det man ska när man sitter inne.
              Därför vore förstagångsdömda en bra grupp att börja med. Jag är
              övertygad om att vi skulle få ett bra resultat.
            </seg>
          </u>
          <note n="6863de8c">
            Anf. 59 EWA THALÉN FINNÉ (M):
          </note>
          <u who="lena_olsson_fc0610" xml:id="i-3b1168f8457aa00c-0" n="296ac082" prev="i-4f567bfe5d05a0d7-0">
            <seg n="2079e47c">
              Herr talman! I dagens debatt om kriminalvården behandlar vi ett
              tjugotal motionsyrkanden som väcktes under allmänna motionstiden
              2010. Motionerna berör bland annat frågor om utslussning, samverkan,
              utbildning för kriminalvårdare och tillsyn över kriminalvården.
              Jag tänker kommentera vissa av dessa motioner och reservationer.
            </seg>
            <seg n="9c6078d2">
              Jag vill börja med att konstatera att den 1 april i år började
              en ny fängelse- och häkteslag att gälla. Den klarlägger och förändrar
              vissa delar av kriminalvården, vilket är bra.
            </seg>
            <seg n="2ec15887">
              Kriminalvården tar varje år hand om ca 26 000 dömda. De flesta
              av dessa finns ute i samhället och är dömda till fotboja, villkorlig
              dom med samhällstjänst, skyddstillsyn, skyddstillsyn med samhällstjänst
              eller skyddstillsyn med särskild behandlingsplan. Ungefär 5 000
              sitter varje dag i fängelse, och varje år passerar ungefär 10
              000 personer våra fängelser.
            </seg>
            <seg n="cb635632">
              Mål och visioner för Kriminalvården är att påföljder verkställs
              säkert, humant och effektivt, att lagföring kan ske på ett effektivt
              sätt och slutligen att återfall i brott ska förebyggas.
            </seg>
            <seg n="b40dd6cb">
              Kriminalvård är självfallet en komplex verksamhet där många hänsyn
              behöver tas. Från Moderaterna anser vi att vissa brott kräver
              påföljder där den som har begått ett brott ska dömas till fängelse.
              Det handlar om att det krävs en reaktion från samhället. Men inte
              minst viktigt är att påföljden är en kompensation för brottsoffret
              en kompensation som om ett allvarligt brott har begåtts kanske
              inte alltid ses som tillräcklig utifrån brottsofferperspektivet.
              Men likväl är det viktigt.
            </seg>
            <seg n="57f3b6a7">
              För Alliansen är det självklart att verkställigheten inom kriminalvården
              är effektiv, så att den intagne ges möjlighet att komma tillbaka
              i samhället och inte återfalla i brott. Att fokusera på arbetslinjen
              och en drogfri miljö är centralt. Därför är innehållet i kriminalvården
              viktigt.
            </seg>
            <seg n="72fad703">
              Under senare år har det pågått ett intensivt utvecklingsarbete
              inom kriminalvården, och jag ska lyfta fram några delar.
            </seg>
            <seg n="3522491c">
              Till att börja med vill jag säga att det är viktigt att alla
              som är intagna i fängelse har en individuell verkställighetsplan.
              Den är grunden för en så bra verksamhet som möjligt för varje
              individ. Enligt Kriminalvårdens årsredovisning hade 92 procent
              av de intagna en verkställighetsplan 2010, vilket är en ökning
              från 89 procent året innan. Den som är dömd genomgår varje år
              olika typer av behandlingar. I syfte att förhindra återfall i
              brott ges de dömda nya kunskaper och färdigheter samt insikter
              om sitt brott och dess verkningar. Behandlingar ska ge den dömde
              bättre förutsättningar att klara ett laglydigt liv när han eller
              hon har avtjänat sitt straff.
            </seg>
            <seg n="91a3b142">
              Behandlingsprogrammen, som ska vara evidensbaserade, har olika
              innehåll beroende på behov. Det kan vara allt från antidrogprogram
              till program om alternativa livsstilar. Den som sitter i fängelse
              är skyldig att delta i programverksamheten. Vi kan även konstatera
              att utbildningsnivån hos många i fängelse är låg. Därför satsas
              det mycket på utbildningar av olika slag. Det handlar om allt
              från att läsa in grund- och gymnasieskola till att läsa in yrkesexamen
              genom arbetsmarknadsutbildningar. Vi konstaterar också att fler
              och fler studerar i dag och fler får betyg för varje år. På våra
              fängelser finns även sysselsättning. Det är självklart att den
              som är intagen ska arbeta.
            </seg>
            <seg n="1599dc2e">
              Därtill krävs det en bra utslussning. I den bästa av världar
              skulle alla komma ut till ordnade förhållanden. I den nya fängelselagen
              som trädde i kraft den 1 april är det tydligt att detta är viktigt.
              Samverkan ska ske med berörda myndigheter, framför allt socialtjänst,
              hälso- och sjukvård, Arbetsförmedlingen och Försäkringskassan.
              Men det är även viktigt med samverkan med organisationer inom
              den ideella sektorn. Vi kan konstatera att arbetet för att verkställighetsplaner
              och utslussningsåtgärder ska bli ännu bättre är ett löpande arbete
              som regeringen fokuserar på.
            </seg>
            <seg n="23812a2a">
              Jag vill även nämna några ord om kvinnors situation inom kriminalvården.
              Det är en grupp som har andra behov än männen, och här pågår ett
              arbete för att ge det stöd och de behandlingar som den gruppen
              behöver. Det är ett arbete som har pågått under några år. Så sent
              som häromdagen kom till exempel Kriminalvårdens slutrapport om
              försöksverksamheten för kvinnor som varit utsatta för människohandel
              eller prostitution. Kvinnor inom kriminalvården är uppmärksammade,
              och det är viktigt att fokusera på den gruppens särskilda behov.
              Därför är det att slå in öppna dörrar när S, MP och V vill ge
              ett tillkännagivande till regeringen om att prioritera frågan.
              Detta görs redan. Arbete pågår!
            </seg>
            <seg n="b2820d17">
              Herr talman! Enligt dagens lagstiftning ska en intagen i fängelse
              som skött sig släppas villkorligt när två tredjedelar av fängelsetiden
              avslutats. Det finner vi vara en rimlig avvägning. Vi anser att
              det är viktig att det finns morötter för att man ska sköta sig.
              Det är lika självklart att den som inte sköter sig inte heller
              släpps efter att ha avtjänat två tredjedelar av tiden. Här kan
              vi konstatera att Vänsterpartiet åter vill införa halvtidsfrigivning.
              Det är något som vi helt motsätter oss. Den ändringen som vi gjorde
              under den förra mandatperioden ska ligga fast.
            </seg>
            <seg n="baf37f40">
              Likväl kan vi konstatera att Sverigedemokraterna inte anser att
              det ska finnas villkorlig frigivning med motiveringen att domstolarna
              dömer till för korta straff. Enligt vår uppfattning måste det
              väl ändå vara bättre att se över straffsatserna. Vi har redan
              skärpt straffen för vissa grova våldsbrott och tillsatt en utredning
              av samtliga påföljder. Det måste vara en smartare väg att gå.
              Att inte ha någon morot för de interner som sköter sig väl tror
              vi skulle skada verksamheten. Varför skulle man annars anstränga
              sig?
            </seg>
            <seg n="c6149652">
              I betänkandet lyfts även frågan upp om att den som dömts till
              straff och därpå följande utvisning i möjligaste mån ska överlämnas
              till det landets kriminalvård. Det är något vi instämmer i, men
              för att detta ska kunna genomföras krävs avtal med mottagande
              länder så att vi för det första vet att den dömda faktiskt avtjänar
              det straff som vi utdömt och för det andra vet att mottagande
              land faktiskt går med på att ta emot den dömde. Det finns internationella
              och nordiska konventioner om detta, och regeringen arbetar ständigt
              med att få avtal med fler länder. Därtill har man just fattat
              beslut om en utredning för att göra en översyn av lagstiftningen
              som rör denna fråga. Det är en viktig fråga, och därför är det
              viktigt att regeringen fortsätter sitt arbete på detta område.
            </seg>
            <seg n="0853cd3d">
              Slutligen vill jag lyfta upp frågan om utbildning av Kriminalvårdens
              personal. Det är något som är både väsentligt och bra. Det är
              en satsning som pågått under några år, och under 2010 utbildades
              nästan 2 500 medarbetare, vilket är en ökning sedan tidigare år.
              Vi kan konstatera att från år 2006 fram till nu har all fast anställd
              personal inom Kriminalvården genomgått grundutbildning. En stor
              andel av personalen har genomgått och genomgår fortbildningar.
              Kriminalvården arbetar dessutom för att deras utbildningar i större
              utsträckning ska ge högskolepoäng. Jag kan konstatera att utbildningssatsningen
              är en framgång även om det finns mycket mer att göra. Detta kan
              kanske också speglas i att i dagsläget är 45 procent av Kriminalvårdens
              anställda kvinnor. Så var det inte för några år sedan.
            </seg>
            <seg n="d074f95e">
              Jag vill även konstatera att Alliansen under den förra och denna
              mandatperiod har gjort historiskt stora satsningar på rättsväsendet.
              Detta inkluderar självfallet kriminalvården. Det utvecklingsarbete
              som pågår, både hos regeringen och inom kriminalvården, är väsentligt,
              viktigt och bra.
            </seg>
          </u>
          <note n="a1d5afd2">
            Herr talman! Kriminalvården består av 31 häkten, 52 anstalter
            och 34 frivårdskontor. Därutöver bedriver man transporttjänst.
            Under 2010 var det genomsnittliga antalet årsarbetskrafter drygt
            9 000 personer.
          </note>
          <note n="2f5ff7ce">
            Herr talman! Avslutningsvis vill jag yrka bifall till förslaget
            i betänkandet och avslag på reservationerna.
          </note>
          <note n="718c1640">
            I detta anförande instämde Helena Bouveng och Patrick Reslow
            (båda M).
          </note>
          <note type="speaker" n="46f918af">
            Anf. 60 CHRISTER ADELSBO (S) replik:
          </note>
          <u who="christer_adelsbo_1eb34d" xml:id="i-6b82bee6e8246ca3-0" n="2d4c86e9" next="i-7fbebd10b0fe5de5-0">
            <seg n="5da16552">
              Herr talman! Kriminalvården hade i sin lokalförsörjningsplan
              för åren 20092020 en inplanerad driftsättning år 2015 av en större
              ersättningsanstalt i Skåne. Det är Kriminalvårdens mening att
              en nybyggnation bör ersätta Kirsebergsanstalten som är från början
              av 1900-talet. Ersättningsanstalten skulle även ersätta en 1800-talsanstalt
              i Kristianstad centrum.
            </seg>
            <seg n="98d5e60b">
              Om inte dessa anstalter ersätts krävs ROT-arbeten som bedöms
              innebära att dessa anstalter tas ur drift under en väldigt lång
              tid. Detta kommer att få en allvarlig inverkan på platssituationen
              i södra Sverige, eftersom man menar att det inte finns några ersättningslokaler.
            </seg>
            <seg n="be45a12c">
              Mina frågor till dig, Ewa Thalén Finné, blir: Hur ska denna situation
              hanteras? Hur har ni i den borgerliga gruppen diskuterat i den
              här frågan?
            </seg>
          </u>
          <note n="1512fb5c">
            Anf. 61 EWA THALÉN FINNÉ (M) replik:
          </note>
          <u who="christer_adelsbo_1eb34d" xml:id="i-7fbebd10b0fe5de5-0" n="2d4c86e9" prev="i-6b82bee6e8246ca3-0">
            <seg n="57c31c57">
              Herr talman! Christer Adelsbo frågar mig om ersättningsanstalten
              i Kristianstad. Christer Adelsbo berörde dessutom byggandet av
              nya anstalter för kriminalvården som har lagts på is. Det finns
              ett skäl till att de har lagts på is, och det är att man hade
              en otroligt dålig kostnadskontroll och att upphandlingen kanske
              inte sköttes som den skulle till hundra procent. Utifrån den aspekten
              sade man stopp och belägg, gör om och fundera på hur man sköter
              det här på ett bra sätt!
            </seg>
            <seg n="2ff0e77b">
              Jag tror att det är väsentligt att man på sikt sätter ned foten
              och kommer vidare när det gäller frågorna om ersättningsanstalter
              och utbyggnader av anstalter. Jag tror också att det är viktigt
              att man jobbar för att få kostnadskontroll så att man verkligen
              vet vad man gör.
            </seg>
          </u>
          <note type="speaker" n="a18d3abc">
            Anf. 62 CHRISTER ADELSBO (S) replik:
          </note>
          <u who="christer_adelsbo_1eb34d" xml:id="i-6b82bee6e8246ca3-1" n="2d4c86e9" next="i-7fbebd10b0fe5de5-1">
            <seg n="fe8f3e7b">
              Herr talman! Man kan tala om att sätta ned foten och om att göra
              något på sikt, men situationen är mer akut än så. Som jag nämnde
              i mitt anförande gör Kriminalvården själv bedömningen att behovet
              är 1 2001 300 nya platser fram till 2013. Samtidigt har regeringen
              beslutat att lägga ned flera planerade utbyggnadsprojekt. Det
              gäller bland annat Ersättningsanstalten Skåne med 545 platser,
              Verksmon med 210 platser, Haparanda med 104 platser och Norrtälje
              med 60120 platser. Man har också fattat beslut om stängning av
              provisorier och mindre enheter med ca 330 platser. Jag har svårt
              att få den ekvationen att gå ihop. Det finns ett behov av 1 2001
              300 nya platser, men man har samtidigt tagit bort eller lagt på
              is nästan exakt lika många platser.
            </seg>
            <seg n="e4739916">
              Frågan är alltså hur ni, Ewa Thalén Finné, ser på detta. Vad
              får det för konsekvenser? Har ni inte undersökt det bör ni göra
              det för att se vad det får för konsekvenser för kriminalvården.
            </seg>
          </u>
          <note n="9903bbc0">
            Anf. 63 EWA THALÉN FINNÉ (M) replik:
          </note>
          <u who="christer_adelsbo_1eb34d" xml:id="i-7fbebd10b0fe5de5-1" n="2d4c86e9" prev="i-6b82bee6e8246ca3-1">
            <seg n="76ae789c">
              Herr talman! Jag skulle vilja modifiera Christer Adelsbos inlägg
              lite grann, för man har under den här perioden även byggt nytt,
              öppnat nya häkten och så vidare. Det står alltså inte helt stilla.
            </seg>
            <seg n="b8a62684">
              Vi hade en situation när det var kris med upphandling, och man
              hade ingen kontroll över kostnaderna. Det måste man ha om man
              ska starta nya projekt. Det är oerhört viktigt. Läser man i Kriminalvårdens
              årsredovisning ser man att de håller på att gå igenom hela upphandlingsprocessen,
              hur de ska bygga och hur kontroll och kvalitet ska se ut.
            </seg>
            <seg n="3273554b">
              Jag tror att om de går igenom den aspekten kommer vi att vara
              beredda och gå vidare med nybyggnadsplanerna.
            </seg>
          </u>
          <note type="speaker" n="56b0318a">
            Anf. 64 LENA OLSSON (V) replik:
          </note>
          <u who="lena_olsson_fc0610" xml:id="i-4f567bfe5d05a0d7-1" n="296ac082" next="i-3b1168f8457aa00c-1">
            <seg n="7ecffab7">
              Herr talman! Jag vill ta upp frågan om kvinnor i kriminalvården.
              Moderaterna säger att vi slår in öppna dörrar. Det skrivs ganska
              mycket om detta, och vi hade frågan uppe också i den grupp i justitieutskottet
              som tittat på detta. Det var väldigt bra, men vad jag kan se är
              det konkreta som hänt att kvinnliga interner fått anpassade kläder.
            </seg>
            <seg n="dad67386">
              I betänkandet tas upp det beslut som regeringen fattade om att
              ge Kriminalvården i uppdrag att genomföra en försöksverksamhet
              riktad till kvinnor som varit utsatta för människohandel eller
              befunnit sig i prostitution. Det är inget fel i det, det är mycket
              bra, men nu har inte alla kvinnor som sitter på anstalt varit
              i den svängen.
            </seg>
            <seg n="fca23d45">
              Det har kunnat konstateras, och det gör även Kriminalvården i
              sin årsredovisning, att kvinnor har speciella behov. En sak som
              visat sig när man besökt anstalterna är att det införts restriktioner
              av säkerhetsskäl. Det har hänt saker på manliga anstalter vilket
              resulterat i restriktioner även på kvinnliga anstalter. Det har
              skett trots att man kunnat konstatera att kvinnorna sköter sig
              bättre, att de är mycket lugnare. Jag kan nämna att djurhållningen
              på Hinseberg, som var väldigt uppskattad, drogs in av just det
              skälet. De fick restriktioner som de egentligen inte hade gjort
              sig förtjänta av.
            </seg>
          </u>
          <note n="87210b1b">
            Anf. 65 EWA THALÉN FINNÉ (M) replik:
          </note>
          <u who="lena_olsson_fc0610" xml:id="i-3b1168f8457aa00c-1" n="296ac082" prev="i-4f567bfe5d05a0d7-1">
            <seg n="e2951be9">
              Herr talman! Lena Olsson lyfter fram det arbete som uppföljningsgruppen
              i justitieutskottet gjort om kvinnor i kriminalvården. Jag tycker
              att det är ett bra arbete. Genom den rapporten har det kommit
              fram mycket saker.
            </seg>
            <seg n="689c951b">
              När jag talar om att man slår in öppna dörrar är det inte för
              att jag anser att det görs för mycket eller att man är färdig
              på något sätt. Tillkännagivandet handlar om att regeringen ska
              prioritera frågan. Samtidigt kan vi konstatera att det redan i
              dag i myndighetsinstruktioner och annat anges att man ska titta
              på dessa frågor just för att kvinnor har särskilda behov. Det
              är inte så att det hela är färdigt bara för att man tagit fram
              en rapport om en försöksverksamhet, utan självklart måste man
              gå vidare och titta på hur kvinnor bemöts, om de får rätt programverksamhet,
              om de har möjlighet att komma ut. Det kan hända att även restriktionerna
              behöver ses över.
            </seg>
            <seg n="ca4d5a91">
              Det pågår alltså ett arbete, och utifrån den aspekten krävs det
              inte ett tillkännagivande till regeringen.
            </seg>
          </u>
          <note type="speaker" n="0bd8e4c8">
            Anf. 66 LENA OLSSON (V) replik:
          </note>
          <u who="lena_olsson_fc0610" xml:id="i-4f567bfe5d05a0d7-2" n="296ac082" next="i-3b1168f8457aa00c-2">
            <seg n="ef10f809">
              Herr talman! Ja, man diskuterar, resonerar och skriver. Att man
              tillsatt en utredning som tittar på kvinnor som varit offer för
              människohandel och varit med i prostitutionssvängen är behjärtansvärt,
              men det finns andra kvinnliga intagna som har i stort sett samma
              problembild. Det jag läst mig till är att det inte skiljer så
              väldigt mycket. Det finns många trasiga barn och ungdomar som
              till slut hamnar i detta. Därför måste man agera på ett snabbare
              sätt. Och eftersom man kunde ta fram den rapporten kunde man även
              ha tittat på helheten för kvinnliga intagna.
            </seg>
            <seg n="a29250ef">
              Låt mig ge en liten kommentar till att man absolut motsätter
              sig halvtidsfrigivning. Jag skulle vilja veta vad konkret det
              är som gör att man så notoriskt säger nej utan att ge oss något
              argument för varför en halvtidsfrigivning inte skulle kunna prövas
              vad gäller de förstagångsdömda. De är bevisligen det lättaste
              att påverka. Ett sådant försök vore trots allt en början. Eller
              är man rädd för att kanske få för bra resultat, eller vad beror
              det på att ni så hårt motsätter er detta?
            </seg>
          </u>
          <note n="b942d91f">
            Anf. 67 EWA THALÉN FINNÉ (M) replik:
          </note>
          <u who="lena_olsson_fc0610" xml:id="i-3b1168f8457aa00c-2" n="296ac082" prev="i-4f567bfe5d05a0d7-2">
            <seg n="3d70ace6">
              Herr talman! För att återgå till frågan om kvinnor i kriminalvården
              tror jag att man behöver jobba väldigt mycket mer. Kvinnors och
              mäns behov är inte likadana, och uppföljningen visar att kvinnorna
              kanske är ännu trasigare och har utsatts för ännu mer saker än
              männen. Därför är det oerhört viktigt att via programverksamhet
              och utbildning kunna komma tillbaka till ett liv utan kriminalitet.
              Det är viktigt att utforma dessa individuellt så att det faktiskt
              ger resultat.
            </seg>
            <seg n="e39d0477">
              Vad beträffar halvtidsfrigivning kan man alltid föra resonemang
              om det. Vår grundinställning är att vi har vissa straffskalor
              som domstolar dömer efter. Att man håller på straffet ser vi också
              som ett sätt att visa respekt bland annat för brottsoffren. Sedan
              är det viktigt att kunna friges villkorligt när man avtjänat två
              tredjedelar av sitt straff. Man ska trots allt ha en morot för
              att sköta sig och uppfylla det som man är ålagd att göra.
            </seg>
            <seg n="08bcccba">
              Nej, jag är inte rädd för ett alltför bra resultat, utan jag
              tycker att det handlar om respekt för brottsoffer, domstolar och
              de domar som döms ut.
            </seg>
          </u>
          <note type="speaker" n="87d9a95d">
            Anf. 68 JOHAN PEHRSON (FP):
          </note>
          <u who="johan_pehrson_35cd8a" xml:id="i-f5db199442e8f4a0-0" n="a5ae3e4b">
            <seg n="80438ace">
              Herr talman! För bara några dagar sedan fick Sverige en ny fängelselag.
              En gammal lagstiftning och kriminalvård har nu gått i graven,
              och det är för väl det. Jag tror att vi nu på ett bättre sätt
              kan bemöta de utmaningar som finns inom ramen för Kriminalvården.
            </seg>
            <seg n="2df1d070">
              Det är ett arbete som bedrivits i flera steg. Vi har tidigare
              förbättrat utslussningsåtgärderna. Vi har också förbättrat regelverket
              för hur man ska bete sig inne på anstalten, det vill säga det
              ska vara lätt att göra rätt och svårt att göra fel. Delvis handlar
              det om regleringen av innehav av olika icke önskvärda saker på
              anstalterna.
            </seg>
            <seg n="618a238a">
              Det reformarbete som vi gjort i flera steg kommer att behöva
              fortsätta. Vi har en kriminalvård som gått från att vara dåligt
              inriktad på resultat till att bli alltmer inriktad på att ha effekt.
              Det gäller alltså den tid man faktiskt av olika skäl är inlåst.
              Kriminalvården har helt enkelt blivit mindre naiv och mer fokuserad
              på innehåll och resultat.
            </seg>
            <seg n="a6066a4e">
              Vi får nu från Kriminalvården leveranser i form av väldigt höga
              nivåer vad gäller den tid man arbetar inne på anstalt. Det är
              en normaliseringsprocess jämfört med samhället utanför. Det innebär
              också att vi har mer av behandling. Vi har aldrig haft så mycket
              behandlingsåtgärder som nu. Det är också nödvändigt, för många
              människor hamnar i kriminalvård på grund av missbruk eller beteendestörningar.
              Detta möter vi nu med rekordmånga insatser för behandling. Men
              man kan inte bara behandlas, utan måste till exempel också arbeta.
            </seg>
            <seg n="e84a339a">
              Man levererar också alltmer av utbildning, delvis grundläggande
              utbildning, för det är ingen hemlighet att samhällets riktiga
              olycksbarn som åker ut och in på kåken har många år av bristande
              skolutbildning bakom sig. Men det är inte bara grundutbildning.
              Det är väldigt mycket fokus på yrke och möjlighet att försörja
              sig utanför anstalten. Varhelst jag befinner mig på besök på anstalter
              runt om i vårt land byggs det hus och lärs ut hur man sätter kakel
              och andra viktiga hantverk. Jag vill också peka på att det görs
              insatser åt rätt håll för kvinnliga intagna, vilket är en del
              av detta betänkande, herr talman.
            </seg>
            <seg n="721b79bb">
              Hur som helst påverkas vår kriminalvård av utmaningar som finns
              med och lyfts fram i detta betänkande, som är ett mer allmänt
              betänkande om kriminalvård. Det har kommit in motioner till riksdagen
              från olika kolleger. Kriminalvården påverkas väldigt mycket av
              omvärlden och vad rättskedjans övriga myndigheter gör. Om polisen
              fokuserar genom att vilja ha fler poliser för vissa brottstyper
              är det klart att det går direkt in i vilka utmaningar man får
              hos Kriminalvården. Framöver påverkar naturligtvis internationaliseringen
              utmaningarna i Kriminalvården väldigt mycket, oavsett om det gäller
              gränslös brottslighet eller grövre brottslighet.
            </seg>
            <seg n="0e2ad17b">
              I kommande debatter kommer vi att prata om Påföljdsutredningen
              och dess eventuella inverkan på hur vi på effektiva sätt ska ge
              påföljder. Men nu har vi de påföljder vi har. Människor döms inte
              sällan till fängelsestraff och hamnar i kriminalvården. Jag tycker
              att man ska ha med sig att vi har en stark utveckling vad gäller
              innehållet, och det är det viktigaste. Det handlar om den dynamiska
              säkerheten och tryggheten. Det är fokus på att man ska komma bättre
              ut. Kriminalvården ska vara en vändpunkt, inte en ändpunkt.
            </seg>
            <seg n="d7d36d90">
              Man kan orda mer om utbildningen. Det tycker vi är väldigt bra.
              Vi är nöjda med det. Men man ska också komma ihåg att vi har väldigt
              låga nivåer på användning av narkotika enligt de flesta indikatorer
              samt väldigt få rymningar, vilket båda får anses vara tecken på
              att rätt utveckling sker inom kriminalvården.
            </seg>
            <seg n="64f8cad6">
              Det lyfts här fram insatser för kvinnor i kriminalvården. Jag
              vill understryka att detta har varit eftersatt. Vi har börjat
              resan mot förbättringar, men mycket återstår. Detta tas också
              upp i de reservationer som finns i ärendet. Det finns knappt 300
              kvinnliga intagna i Sveriges fängelser. Det motsvarar ungefär
              5 procent av populationen bland de intagna i fängelserna. De måste
              bemötas bättre utifrån sina förutsättningar, inte minst vad gäller
              att de oftast också är väldigt tydliga brottsoffer. De har varit
              utsatta för människohandel och inte sällan väldigt obehagligt
              våld under lång tid. Detta präglar dessa kvinnor, och det krävs
              att de får ett särskilt fokus som inte går att mainstreama med
              den manliga delen av de intagna. Jag tycker att vi svarar på det
              på ett bra sätt.
            </seg>
            <seg n="4a0d87f1">
              Den nya fängelselag jag nämnde som vi har sedan den 1 april fokuserar
              verkligen på utslussning och samverkan. Myndigheterna måste bli
              bättre. Man ska inte längre kunna även om det i praktiken kommer
              att kunna hända checka ut från Kumlaanstalten efter tio år med
              en plastpåse, en tandborste och ett par tusenlappar på fickan.
              Det är ingen bra lösning. Det handlar fortfarande väldigt mycket
              om vad den enskilde individen ställer upp med. Här tycker jag
              också att vi har gjort stora framsteg.
            </seg>
            <seg n="44ba0397">
              En sak som Folkpartiet har pratat mycket om och som också tas
              upp i betänkandet är frågan om människor med adhd. Vi har drivit
              på för att detta ska kartläggas, för att det ska forskas. Vi har
              fått klara besked om att detta är ett reellt problem. Det är en
              skrämmande stor andel av personerna som hamnar i kriminalvården
              som skulle ha kunnat slippa hamna där om de hade fått hjälp tidigare
              med sitt funktionshinder. Adhd i barndomen ökar risken för kriminalitet
              och missbruk under resten av livet, inte minst i kombination med
              uppförandestörningar och icke-åtgärder. De blir ett elände för
              sig själva och andra. Här har vi nu verksamhet på gång. Vi har
              verksamhet i praktisk funktion som har gett goda resultat. Mer
              utvärdering kommer att komma till, och ytterligare satsningar
              blir det rimliga resultatet av det.
            </seg>
            <seg n="4a7e2049">
              En sak som lyfts fram här och som gäller utslussning och hur
              vi ska nå resultat är villkorlig frigivning. Detta är en svår
              balansgång. Tanken med villkorlig frigivning är att personer som
              sköter sig hyggligt ska kunna komma ut något tidigare men ändå
              ha en prövotid och försöka anpassas till samhället. Den tiden
              är ingen dans på rosor. Vi har i dag har en bra balans, men jag
              noterar att det finns partier här som vill förlänga detta eller
              ta bort det för vissa brott. Jag tycker att argumentationen i
              betänkandets huvuddel är väldigt stark.
            </seg>
            <seg n="d26943af">
              Herr talman! En sak är svår, nämligen restriktioner som gäller
              våra häktade. Jag pratar om häkteslagstiftningen. Om man ännu
              inte är dömd men är misstänkt för ett brott måste brottsligheten
              utredas. Det kräver av naturliga skäl restriktioner, till exempel
              att man inte kan kommunicera med omvärlden. Man hålls i praktiken
              väldigt isolerad. Är det komplicerad brottslighet jag kan nämna
              fall från min hemstad som inträffat helt nyligen är detta naturligtvis
              påfrestande för de människor som har restriktionerna. Vad är då
              alternativet till restriktioner? Man kan prata om skyndsamma utredningar,
              men utredningar tar tid om de ska bedrivas rättssäkert och hålla
              kvalitet. Det är också ett krav vi har.
            </seg>
            <seg n="f49f49c3">
              Att man försöker motverka att människor under denna tid begår
              självmord är väldigt viktigt, dels i sig att personerna inte ska
              begå självmord, dels för att rättegångar och rättsprocesser ska
              kunna fullföljas och brott klaras upp, så att brottsoffrens anhöriga
              eller brottsoffren själva ska känna att saken har prövats och
              är klarlagd: Det fanns en skyldig gärningsman eller gärningskvinna,
              och personen får ett straff för det brott som begåtts.
            </seg>
            <seg n="38ea7882">
              Här finns mer att göra, men man får vara tydlig med att alternativet,
              att ha dygnetruntkontroll av individer som är häktade, också är
              integritetskränkande och innebär risker för att personen inte
              mår bättre utan ännu sämre. Människor, skyldiga eller oskyldiga,
              som är misstänkta för mycket grova brott mår rimligen dåligt.
              Jag tycker att vi ska avvakta den slutliga utredningen av detta,
              inte minst med tanke på det senaste tragiska fall som varit uppe
              i massmedierna.
            </seg>
          </u>
          <note n="75bbec41">
            Herr talman! Jag yrkar bifall till förslaget i utskottets betänkande.
          </note>
          <note type="speaker" n="dc954e70">
            Anf. 69 JOHAN LINANDER (C):
          </note>
          <u who="johan_linander_6c27ef" xml:id="i-b89cc559a5f5d0e1-0" n="fc396da3">
            <seg n="c3164908">
              Herr talman! I kriminalvårdsfrågor finns det ganska stor spännvidd
              mellan de politiska partierna i Sveriges riksdag. Det är allt
              från Sverigedemokraternas lås-in-och-släng-nyckeln till Vänsterpartiets
              släpp-fångarna-loss-det-är-vår. Men det är som vanligt någonstans
              mittemellan som den rimliga politiken ligger, vilken också får
              gehör.
            </seg>
            <seg n="190999eb">
              En omänsklig kriminalvård leder till klart oönskade följder.
              Det är ingenting som fungerar. Alla som sitter i kriminalvården,
              åtminstone i stort sett alla, ska någon gång komma ut i samhället.
              Vi vet inte: I framtiden kanske det är min eller er granne som
              har suttit ett antal år på anstalt. Den personen ska också fungera
              i samhället, förhoppningsvis så bra som möjligt.
            </seg>
            <seg n="683e4f50">
              Vi kan inte ha en politik där de som är intagna kommer ut som
              argare, mer hämndlystna och ännu mer brottsbenägna medborgare.
              Tvärtom måste vi när vi har dem i fängelset se till att de när
              de kommer ut är så laglydiga som möjligt och inte är en fara för
              samhället längre. Det är ju detta kriminalvården går ut på.
            </seg>
            <seg n="8d20cfc4">
              Samtidigt är fängelsestraffet ett alldeles nödvändigt straff
              i vårt samhälle. Det finns inget annat straff som är tillräckligt
              ingripande för de allra grövsta brotten. Ibland är det till och
              med nödvändigt att döma människor till mycket långa fängelsestraff
              för att de begått väldigt grova brott. Men själva straffet är
              alltså att bli inlåst man ska inte bestraffas i fängelset, utan
              där ska tiden användas så bra som möjligt och till att få ut en
              så frisk människa som möjligt.
            </seg>
            <seg n="d916496b">
              Det har hänt mycket i kriminalvårdspolitiken de senaste åren.
              Det var så sent som förra året vi antog en ny kriminalvårdslag,
              och den trädde i kraft för fem dagar sedan, alltså den 1 april.
              Det är inget skämt. Vi har alltså en alldeles ny lagstiftning,
              och det kanske också är bakgrunden till att det här betänkandet
              är så magert. Det är mycket färre motioner om kriminalvårdspolitiken
              än vad vi är vana vid. Kanske är det för att oppositionen håller
              med Alliansen i sin politik, eller kanske är det på grund av brist
              på fantasi vad vet jag?
            </seg>
            <seg n="d28c40be">
              År 2010 är ett år som i kriminalvården går till historien. Det
              var nämligen det första året, ett unikt år, då ingen intagen på
              sluten anstalt rymde. Det måste ses som väldigt bra. Tanken är
              ju att personerna ska sitta kvar. Är man dömd till fängelse och
              sitter på sluten anstalt ska man också sitta kvar där och inte
              ta sig därifrån. Det är viktigt.
            </seg>
            <seg n="2d62cf2d">
              Vi kommer ihåg hur det var 2004, då det var rymning efter rymning.
              Det var nog den dominerande politiska frågan den sommaren. Vi
              hade till och med ett extrainkallat sammanträde i justitieutskottet,
              och vi kallade dit justitieministern för att höra hur det fungerade.
            </seg>
            <seg n="f7290e24">
              Efter det har säkerheten höjts. Det ska man vara medveten om.
              Men det är inte bara högre säkerhet som gör att intagna inte rymmer.
              Det handlar också om att få bort viljan att rymma. En stor anledning
              är att man tittar på hur det fungerar inne på anstalterna. Att
              inte ha alltför hög beläggning, överbeläggning, är viktigt för
              att det ska fungera i kriminalvården. Enligt beläggningsstatistiken
              från i juli 2004, då rymningarna skedde, var beläggningsgraden
              på svenska anstalter 103 procent. Det var alltså 3 procent fler
              intagna än det fanns platser till. Det var i städskrubbar, i extrabaracker
              och på andra sätt man försökte få in fler intagna än det fanns
              platser till.
            </seg>
            <seg n="ba7739eb">
              Nu i februari 2011 sex och ett halvt år senare är beläggningen
              93 procent. Det är också ganska högt, ska jag säga, för det behövs
              lite ledig plats för att man ska kunna flytta runt intagna när
              det behövs. Rent geografiskt passar det inte alltid. Det är viktigt
              att de intagna kan sitta nära sin hemmiljö, inte minst om de har
              barn. Det är barnens rättighet att få besöka sina föräldrar även
              om föräldrarna sitter på anstalt.
            </seg>
            <seg n="d3039398">
              Men det är också många andra delar av kriminalvården som uppvisar
              positiva tecken. Det är mindre narkotika. Vi har fler narkotikahundar.
              Med all sannolikhet det är lite svårt att veta exakt smugglas
              det in mindre narkotika i fängelserna nu än för ett par år sedan.
              Det finns också en klart positiv utveckling när det gäller att
              ha fler i arbete, alltså inom anstalten. Det är fler som får utbildning
              och fler som får yrkesutbildning. Det ges också betydligt mer
              behandling och evidensbaserad behandling.
            </seg>
            <seg n="1e62fe2e">
              Detta gör att det finns mindre tid som inte ägnas åt verksamhet,
              alltså tid som bara sitts av. Det tror jag också är en viktig
              faktor som bidrar till att färre rymmer från våra anstalter.
            </seg>
            <seg n="41e5529d">
              Den nya kriminalvårdslagen gör också att de intagna får en bättre
              planering för hur utslussningen ska ske och hur frigivningen ska
              se ut. Där har vi viktiga instrument sedan ett antal år tillbaka,
              till exempel halvvägshusen, som ökar i antal. Allt fler får möjligheten
              att ta det första steget till ett liv i frihet genom de så kallade
              halvvägshusen. Det är också fler vårdvistelser.
            </seg>
            <seg n="27558b3a">
              I stort kan man alltså säga att verksamheten i kriminalvården
              utvecklas åt rätt håll. Det är tydligt. Det är viktigt för att
              de intagna ska kunna komma ut som så laglydiga medborgare som
              möjligt.
            </seg>
            <seg n="fe457c5b">
              Ibland får vi ju höra att det sitter allt fler i svenska fängelser,
              så jag gjorde en liten jämförelse när jag ändå var inne i Kriminalvårdens
              statistikdatabas. Den senaste statistiken är från februari 2011.
              Marsstatistiken är inte klar än. I februari 2011 var medelbeläggningen
              4 593 personer. Om vi ser tillbaka i tiden till den förra regeringens
              tid de partier som ofta anklagar oss i Alliansen för att vilja
              låsa in så många som möjligt kan vi se att det i februari 2005
              fanns 4 962 intagna. Populationen i våra fängelser har alltså
              minskat under de här åren. Det beror på flera olika saker, bland
              annat intensivövervakning. Fler kan få elektronisk övervakning
              i stället för att sitta av sin tid, vilket är jättebra. Men det
              är alltså färre som sitter i fängelse nu än tidigare.
            </seg>
            <seg n="16e52824">
              Herr talman! Jag skulle också vilja nämna en av reservationerna.
              Jag tänkte inte gå igenom alla andra reservationer här i dag,
              utan jag tar upp just den som handlar om möjligheten att avtjäna
              sitt straff i hemlandet, vilket är en viktig fråga. 29 procent
              av de intagna i svenska fängelser nu är utländska medborgare.
              I många av de fallen skulle det vara mycket bättre om de kunde
              avtjäna sitt straff i sitt hemland.
            </seg>
            <seg n="528706a5">
              Det är inte svårt att förstå att om man ska genomgå en behandling
              mot sitt missbruk, sin aggression eller annat är det viktigt att
              kunna svenska språket. Det är mycket lättare att få nödvändig
              behandling i sitt hemland. Vi jobbar också hårt med att fler ska
              kunna avtjäna sitt straff i ett fängelse i sitt hemland efter
              att de blivit dömda i Sverige. Det viktigaste verktyg vi har för
              detta är Europeiska unionen. Det är inom EU vi jobbar med detta.
              Vi gör överenskommelser internt inom EU, och EU kan också skriva
              avtal med tredjeländer så att vi kan överlämna intagna dit.
            </seg>
            <seg n="d1e68b5d">
              Det är ett parti som har reserverat sig. Jag vet inte riktigt
              för eller emot vad, för vi jobbar redan aktivt med de här frågorna,
              men det är alltså Sverigedemokraterna som har reserverat sig för
              att fler ska kunna avtjäna straffet i sitt hemland. Men samtidigt
              är Sverigedemokraterna motståndare mot EU, och EU är det viktigaste
              verktyget för att vi ska kunna genomföra detta. Det är oerhört
              motsägelsefullt. Nu tar de inte upp EU i den här reservationen,
              men man ska veta att om Sverigedemokraterna skulle få som de ville,
              alltså att Sverige ska lämna EU, hade betydligt färre av dem som
              i dag överlämnas från svensk kriminalvård och ska avtjäna sitt
              straff i sitt hemland kunnat överlämnas. Det hade blivit resultatet
              av deras politik.
            </seg>
          </u>
          <note type="speaker" n="614f89e4">
            Anf. 70 CHRISTER ADELSBO (S) replik:
          </note>
          <u who="christer_adelsbo_1eb34d" xml:id="i-8ce0e65ff41fa1b8-1" n="2d4c86e9">
            <seg n="7e82c26a">
              Herr talman! Johan Linander tog upp detta med hög beläggning.
              Det är en viktig fråga som jag också lyfte fram i mitt anförande.
              Du, Johan Linander, nämnde att den inte var så hög nu och att
              den i februari 2011 var 93 procent. Du vet precis som jag att
              Kriminalvården själv säger att den inte bör vara över 90 procent.
              Vi har haft månader då den har legat på både 94 och 95 procent.
              När det gäller häktena har situationen varit ännu värre. Där har
              man varit uppe i både 97 och 98 procent när den absolut inte bör
              ligga över 95.
            </seg>
            <seg n="3fd0a8c4">
              Som jag sade har fackförbundet Seko gjort en rapport om detta
              med de kraftiga överbeläggningar som finns och det hårdare klimat
              som det blir inom anstalterna. Du, Johan, var själv inne på vad
              som kan hända när det ser ut på det sättet. Man menar egentligen
              att kriminalvården är nära bristningsgränsen, och vi är på väg
              mot samma situation som vi hade kring 2004 och som du pratade
              om.
            </seg>
            <seg n="aed95741">
              Man konstaterar att det finns ställen där intagna får sova på
              golvet och där häktena är överfulla. Det finns flera signaler
              från Sekos medlemmar om att situationen inom kriminalvården blir
              mer och mer akut.
            </seg>
            <seg n="85c2eebe">
              Jag hoppas att du inte står och slår dig för bröstet i den här
              frågan utan att du verkligen ser problematiken och tar den på
              allvar. Jag hoppas också att ni trycker på så att regeringen faktiskt
              gör något i denna fråga.
            </seg>
          </u>
          <note type="speaker" n="b407ea21">
            Anf. 71 JOHAN LINANDER (C) replik:
          </note>
          <u who="johan_linander_6c27ef" xml:id="i-b89cc559a5f5d0e1-1" n="fc396da3">
            <seg n="1461edef">
              Herr talman! Det som Christer Adelsbo säger om att en lämplig
              beläggning är kring 90 procent håller jag helt med om. Man behöver
              ha luft i systemet av två anledningar. Det handlar för det första
              om det geografiska, det vill säga att man ska kunna få en placering
              nära hemmet, inte minst för barnens skull vilket jag tycker är
              viktigt att betona. Barnen ska inte bestraffas med att inte få
              träffa den förälder som sitter på anstalt. Det andra är att man
              då och då behöver bryta upp gäng inom kriminalvården som har skapats
              på olika avdelningar och därför behöver flytta intagna.
            </seg>
            <seg n="3bab5ac4">
              Christer Adelsbo vet också att det byggs nya anstalter och häkten.
              Sollentuna invigdes för inte så länge sedan. Det byggs alltså
              nytt konstant.
            </seg>
            <seg n="21b4a70d">
              Samtidigt får man se tillbaka på vilken situation vi tog över
              2006 och vad vi har gjort sedan dess. Jag säger inte att situationen
              är perfekt, men den är bra mycket bättre än hur det såg ut. Av
              en tillfällighet skrev jag upp statistiken för flera år här, så
              jag tänkte berätta för Christer Adelsbo hur det ser ut.
            </seg>
            <seg n="ec7dee72">
              Jag tittade på februari, för det var lättast att jämföra. I februari
              2005 var det 103 procents beläggning. I februari 2006, fortfarande
              med socialdemokratisk regering, var det 99 procents beläggning.
              I februari 2007 hade det blivit en alliansregering, men vi hade
              inte hunnit göra så mycket på ett par månader, och då var beläggningen
              100 procent. Sedan fick Alliansen tid att jobba. Tiden går, så
              jag nämner bara att vi i februari 2010 hade kommit ned till 94
              procents beläggning. Nu i februari 2011 var beläggningen 93 procent.
            </seg>
            <seg n="a3561211">
              Man kan alltså inte säga annat än att det definitivt går åt rätt
              håll och att alliansregeringen har gjort långt mycket mer än vad
              den socialdemokratiska regeringen tidigare klarade av.
            </seg>
          </u>
          <note type="speaker" n="912470d2">
            Anf. 72 CHRISTER ADELSBO (S) replik:
          </note>
          <u who="christer_adelsbo_1eb34d" xml:id="i-8ce0e65ff41fa1b8-2" n="2d4c86e9">
            <seg n="6bf1754d">
              Herr talman! Det är ganska intressant. Jag vet i och för sig
              inte var du var när jag hade mitt anförande och ett replikskifte
              med Ewa Thalén Finné, men det Johan Linander talar om här är inte
              riktigt sanningsenligt.
            </seg>
            <seg n="81d0146c">
              Kriminalvården är enligt dem själva i behov av ca 1 2001 300
              nya platser fram till 2013. Samtidigt har regeringen beslutat
              att lägga flera planerade utbyggnadsprojekt på is, bland annat
              Ersättningsanstalt Skåne, Verksmon, Haparanda och Norrtälje. Det
              handlar om mellan 920 och 980 platser. Man har också fattat beslut
              om stängning av provisorier och mindre enheter om ca 330 platser.
            </seg>
            <seg n="fadf54d5">
              Den här ekvationen är svår att få ihop. Vi talar om 2013, och
              tiden går väldigt snabbt. Vi tog tag i problemet när vi hade majoriteten
              och det är på gång, vilket du själv nämnde.
            </seg>
            <seg n="b3c9d955">
              Vissa anstalter har öppnats och andra var på gång, men nu har
              ni stoppat detta. Ni har stoppat det utan att ha någon lösning
              på problemet, och det är det som gör det så häpnadsväckande. Regeringen
              är nästan handlingsförlamad i denna fråga. Man gör ingenting mer
              än att stänga och lägga projekt på is, samtidigt som man får signaler
              från Kriminalvården om ett stort behov av platser.
            </seg>
          </u>
          <note type="speaker" n="d83a9a85">
            Anf. 73 JOHAN LINANDER (C) replik:
          </note>
          <u who="johan_linander_6c27ef" xml:id="i-b89cc559a5f5d0e1-2" n="fc396da3">
            <seg n="b3897cf0">
              Herr talman! Det är häpnadsväckande hur man kan slå sig för bröstet
              när det uppenbarligen ser mycket bättre ut nu än när ni hade regeringsinnehavet.
            </seg>
            <seg n="8add4e1e">
              Jag ska dock hålla med dig om att det behövs nya anstalter, inte
              minst för att byta ut många av de många 1800-talsanstalter som
              fortfarande tjänar Kriminalvården och som inte är funktionella
              för en modern kriminalvård. Därför är det viktigt att kunna bygga
              nytt och stänga de icke funktionella anstalter som fortfarande
              finns kvar.
            </seg>
            <seg n="11841547">
              Men som när det gäller allting annat handlar det om resurser.
              Det vore dumt att sticka under stol med det. Socialdemokraterna
              har åtminstone i opposition alltid resurser till allting. Riktigt
              så var det inte när ni var i majoritet.
            </seg>
            <seg n="99b7af21">
              Vi vet också att många av de projekt som Kriminalvården har dragit
              i gång har blivit klart fördyrade. Det finns till och med en brottsutredning
              kring det hela som pågår, så att bara säga att det är regeringen
              som stoppar det hela stämmer inte riktigt. Kriminalvården får
              sina resurser. De har fått en större ökning av resurser än någon
              annan myndighet inom rättsväsendet de senaste fem åren.
            </seg>
            <seg n="9b8c1d8a">
              Kriminalvården har alltså fått rejält mycket mer pengar, men
              sedan måste de klara av att planera för nyinvesteringar och hur
              de ska bedriva sin verksamhet inom ramen för resurserna.
            </seg>
            <seg n="b88efeb9">
              Det är som Christer Adelsbo säger: Det finns behov av att bygga
              nya platser, inte minst för att kunna stänga ned flera av 1800-talsanstalterna
              som inte är funktionella längre.
            </seg>
          </u>
          <note type="speaker" n="862958ec">
            Anf. 74 CAROLINE SZYBER (KD):
          </note>
          <u who="unknown" xml:id="i-ed3ac2c0d93cef23-0" n="255dd1a6">
            <seg n="eb71139a">
              Herr talman! Jag såg för några veckor sedan den sista föreställningen
              av Bergsprängardöttrar på Dieselverkstaden. Pjäsen handlar om
              fyra kvinnliga interner och en vakt och hur deras liv ser ut på
              anstalten men främst hur tiden där inne påverkar deras relationer
              till de anhöriga på utsidan. Det handlar om deras kamp för att
              få träffa sina barn och anhöriga de människor som har den största
              möjligheten att påverka dem i rätt riktning.
            </seg>
            <seg n="05158cda">
              Riksteatern ordnade efter föreställningen en debatt som jag satt
              med i. De övergripande frågorna var: Hur ser verkligheten och
              vardagen ut för interner, barn, vårdare och anhöriga? Vart är
              kriminalvården på väg?
            </seg>
            <seg n="f3344e42">
              Kriminalvården är ett ämne som vi inte debatterar så ofta, varken
              i riksdagen eller utanför. Det borde göras mer. Under den förra
              mandatperioden gjorde uppföljningsgruppen i justitieutskottet
              rapporten Uppföljning av kvinnor intagna i kriminalvårdsanstalt
              . Det var en rapport som verkligen behövdes, för tyvärr har inte
              alltid kvinnors situation inom kriminalvården uppmärksammats särskilt
              fast deras situation visat sig vara annorlunda.
            </seg>
            <seg n="9313080d">
              Något som var tydligt i debatten är att det behövs ett tydligare
              barnperspektiv och att samverkan i dag mellan olika myndigheter
              och ansvariga landsting, exempelvis gällande sjukvård, inte alltid
              fungerar såsom önskat.
            </seg>
            <seg n="a5fdf8b4">
              Herr talman! Kriminalvården kom under Socialdemokraternas tolv
              år av styre att handla allt mindre om vård och allt mer om förvaring.
              Problemen med uppror och narkotika på anstalterna var då stora.
              Detta har blivit lite bättre.
            </seg>
            <seg n="190e905b">
              För oss inom Alliansen är kriminalvårdens huvuduppgifter att
              verkställa påföljderna fängelse och skyddstillsyn, att ansvara
              för övervakning av villkorligt frigivna, att verkställa föreskrifter
              om samhällstjänst och att utföra personutredningar i brottmål.
              Kriminalvården ska vidta åtgärder som påverkar den dömde att inte
              återfalla i brott samt upprätthålla en human människosyn, god
              omvårdnad och ett aktivt påverkansarbete.
            </seg>
            <seg n="fdec5a59">
              Ett stort problem som kvarstår är att svensk kriminalvård i dag
              inte mäktar med sin uppgift fullt ut. Återfallsstatistiken talar
              sitt tydliga språk. Kriminalvårdens möjligheter att rehabilitera
              den intagne måste bli bättre, och verksamheten måste inriktas
              på att den dömde inte ska återfalla i brott. Kriminalvårdens viktigaste
              uppgift är att förhindra att interner fortsätter sin brottsliga
              bana den dag de lämnar fängelset. Därför måste verksamhetens huvudändamål
              från dag ett i fängelse vara en återanpassning inför frigivning.
            </seg>
            <seg n="c8e1153d">
              Det finns de som tycker att man ska låsa in och slänga bort nyckeln
              eller att man åtminstone inte ska stödja en frigivens väg tillbaka
              till samhället. En sådan attityd kan Kristdemokraterna aldrig
              acceptera. Den strider mot vår människosyn, och den är ett djupt
              svek mot alla brottsoffer som kommer att bli utsatta för återfallsbrott
              och alla människors rätt till en andra chans.
            </seg>
            <seg n="dc60dde6">
              Kristdemokraterna tycker att de som avtjänat sitt straff och
              verkligen vill och jobbar för en återanpassning till samhället
              också ska få positiv respons, såväl under sin fängelsevistelse
              som efteråt. I den kristdemokratiska ideologin står människan
              i centrum. Detta synsätt ligger till grund för hur vi vill att
              rättssamhället ska vara uppbyggt. De värderingar som råder i ett
              samhälle avspeglas i samhällets rättssystem.
            </seg>
            <seg n="ae9b29c7">
              När fångar friges utan vettig sysselsättning, utan bostad och
              utan sociala nätverk drivs de återigen rakt in i de kriminella
              kretsarna. Det är oerhört viktigt att en frigiven får ett arbete
              eller en praktikplats så att de får ett konstruktivt socialt nätverk
              och en stabilare privatekonomi. Bostad är också viktigt så att
              man inte hamnar i bostadslöshetens onda cirkel som präglas av
              missbruk, rotlöshet och brottslighet.
            </seg>
            <seg n="1f033678">
              Jag ser fram emot att alliansregeringen denna mandatperiod fortsätter
              att arbeta för att, med stöd av myndigheter och forskning och
              i nära samverkan med frivilligorganisationer, skapa ett mer omfattande
              program inför utslussning och frigivning. Av Kriminalvårdens regleringsbrev
              framgår att Kriminalvården fortlöpande ska vidta åtgärder för
              att öka andelen intagna som blir föremål för frigivningsarbete.
              Ett visst arbete har påbörjats, men större fokus måste ligga på
              detta i Kriminalvårdens arbete.
            </seg>
            <seg n="638a5411">
              Varje intern ska ha ett individuellt handlingsprogram som fokuserar
              på attityder, beteenden och omständigheter som upprätthåller ett
              brottsligt beteende. Interner ska få lära sig problemlösning,
              att skapa sociala relationer och att utveckla de sidor och färdigheter
              som finns för att de ska få förutsättningar att komma ut. Konkreta
              och realistiska deletapper och mål ska finnas uppsatta för att
              successivt nå en återanpassning.
            </seg>
            <seg n="0e05e307">
              Det är av stor vikt att kriminalvården tar itu med eventuellt
              drogmissbruk. Det avgör till stora delar om internen över huvud
              taget ska lyckas i framtiden eller inte. Senare i vår kommer också
              en proposition om förbättrad utslussning av unga från sluten ungdomsvård.
            </seg>
            <seg n="b533908c">
              Kriminalvården ska ge interner verktyg att ta till vara sina
              liv, utveckla sina färdigheter och kunna gå ut i frihet utan att
              komma tillbaka till kriminalvården.
            </seg>
          </u>
          <note n="ab7fb515">
            Jag yrkar avslag på samtliga motioner och bifall till förslaget
            i betänkandet.
          </note>
          <note type="speaker" n="a20025f5">
            Anf. 75 LENA OLSSON (V) replik:
          </note>
          <u who="lena_olsson_fc0610" xml:id="i-87dad145d2d3ef52-0" n="296ac082">
            <seg n="65a8e3a1">
              Herr talman! Tack, Caroline, det var mycket i ditt anförande
              som jag hade kunnat instämma i. När det gäller antydningar om
              att man har upptäckt kriminalvården och att det nu händer saker
              vill jag bara påminna om att många av de här sakerna också hände
              under en annan majoritet. Programverksamhet, utslussningsreformer
              och så vidare påbörjades då.
            </seg>
            <seg n="38f35418">
              Caroline Szyber tycker att det mänskliga perspektivet är väldigt
              viktigt. Nu har vi den här debatten om kriminalvården. Vi kommer
              att ha en debatt nästa vecka om brottsdrabbade. Det är väldigt
              viktigt att man också har det perspektivet med sig. Det tycker
              jag också. Men det får väl komma nästa vecka.
            </seg>
            <seg n="cfa4e062">
              Du hade varit på en föreställning, en teater, och kanske fått
              lite av en aha-upplevelse. Det kanske vore önskvärt att fler ginge
              och tittade på sådana föreställningar, framför allt med tanke
              på barnperspektivet och kvinnor på anstalt, eftersom just kvinnor
              har väldigt svårt med skuldbeläggningen när det gäller deras barn.
            </seg>
            <seg n="4c0a6707">
              Om man nu vill förbättra kriminalvården så pass mycket som Caroline
              säger, kan du förklara för mig varför du inte skulle kunna stödja
              att vi inrättar en fångombudsman? Vi i Vänsterpartiet är övertygade
              om att det skulle leda till en mycket bättre verksamhet för ledning,
              de intagna och personalen. Så har det visat sig i Storbritannien.
            </seg>
          </u>
          <note type="speaker" n="191ce6c6">
            Anf. 76 CAROLINE SZYBER (KD) replik:
          </note>
          <u who="unknown" xml:id="i-ed3ac2c0d93cef23-1" n="255dd1a6">
            <seg n="f9404231">
              Herr talman! För mig är det ingen aha-upplevelse. Jag är jurist
              och har jobbat direkt mot kriminalvården tidigare. Jag har besökt
              ett antal anstalter. Det är ingen aha-upplevelse. Jag har flera
              klienter vars problem med att ha kontakt med anhöriga jag har
              följt, så jag behöver inte se en föreställning för att få en aha-upplevelse.
              Jag hade den redan med mig.
            </seg>
            <seg n="d918b4c7">
              Ni hade påbörjat ett visst arbete. Det tog väldigt lång tid innan
              frågan kom, så nu väljer även jag att belysa vad vi gjorde under
              förra mandatperioden. Då utvecklade vi belöningssystemet väldigt
              mycket. Som vi ser är det nära sammanfogat med att få en större
              ordning och säkerhet i kriminalvården, vilket gjorde att rymningsstatistiken
              under förra mandatperioden, med våra förändringar, ledde till
              förbättrade siffror.
            </seg>
            <seg n="be57450f">
              När det gäller den här ombudsmannen förstår jag vad ni ser ur
              ert perspektiv, men vi har olika syn på vad tiden i kriminalvården
              ska ge. Jag tror inte att det är direkt så att en fångombudsman
              är det bästa redskapet för att få bättre samverkan eller motivationsprogram
              heller. Det jag hoppas på, som vi i Alliansen har varit tydliga
              med, är att det behövs mer fortbildning under tiden för den personal
              som finns i kriminalvården. Det är där fokus ska ligga. Vi behöver
              inte i dag en fångombudsman för att komma till rätta med de eventuella
              problem som behöver lösas. Vår fokus är en bättre återanpassning.
              Då gäller det att det finns personal som fungerar i kriminalvården
              i dag.
            </seg>
          </u>
          <note type="speaker" n="d5f391bf">
            Anf. 77 LENA OLSSON (V) replik:
          </note>
          <u who="lena_olsson_fc0610" xml:id="i-87dad145d2d3ef52-1" n="296ac082">
            <seg n="3846fbfb">
              Herr talman! Jag har ingenting emot att man sysslar med fortbildning
              för personalen inom kriminalvården. Det är jag övertygad om behövs.
              Men att internerna har en speciell ombudsman som de kan vända
              sig till och som faktiskt kan utveckla den här verksamheten och
              också kan skapa möjligheter för en bättre utslussning tycker jag
              inte skulle vara så himla svårt att ställa upp på. Det har visat
              sig i Storbritannien att man har mycket glädje av att ha en talesman
              för internerna. Man har ju dessa råd och speciella personer som
              internerna får träffa.
            </seg>
            <seg n="eb45fd90">
              Precis som Caroline har jag också besökt anstalter. Jag och Vänsterpartiet
              är totalt övertygade om att det här skulle leda utvecklingen framåt,
              att de intagna fortare skulle komma på banan så att säga. Det
              heter ju kriminalvård. Det är inte kriminalförvaring vi sysslar
              med. De här människorna ska ju ut för att återanpassas till ett
              normalt liv.
            </seg>
            <seg n="eaaec125">
              Det görs ju en del. Jag tycker att det kunde göras mycket mer.
              Jag vet till exempel att kommunerna i mottagningsskedet inte är
              så pigga på att ställa upp. Det beror ju på andra saker, till
              exempel att de inte har de resurser som de behöver. Till det är
              den sittande majoriteten en stor orsak till exempel.
            </seg>
            <seg n="a26b1321">
              Man kan slå sig för bröstet och fördöma det här, men vi kan ha
              båda delarna. De står inte i motsatsförhållande till varandra.
              Du får gärna lämna en kommentar till det. Jag kan tycka att det
              är bra med fortbildning för personalen, men jag tycker att det
              skulle vara viktigt med en fångombudsman också.
            </seg>
          </u>
          <note type="speaker" n="b73823fa">
            Anf. 78 CAROLINE SZYBER (KD) replik:
          </note>
          <u who="unknown" xml:id="i-ed3ac2c0d93cef23-2" n="255dd1a6">
            <seg n="7c9b5514">
              Herr talman! Som vi säger i betänkandet har vi haft en utredning
              som har tittat på hela ledningen och styrningen i kriminalvården.
              Redan i dag är det ett problem med samverkan, precis som du nämnde,
              när det gäller kommuner, och, precis som jag tog upp i mitt anförande,
              när det gäller landstingen och möjligheten att få sjukvård.
            </seg>
            <seg n="65785ca1">
              Vi säger inte att vi absolut ska stänga dörren till en fångombudsman.
              Det vi säger är att det blir en ny tillsynsmyndighet. Då måste
              det finnas bra och rigida regler för hur en sådan ska se ut och
              hur den ska passa in i den organisation som redan i dag är komplex
              och kanske inte fungerar på alla plan.
            </seg>
            <seg n="3f7a74a4">
              Som Lena Olsson sade tidigare förstod hon inte varför justitieministern
              i går hade en konferens där vi pratade om bättre samverkan. Vi
              behöver diskutera bättre samverkan därför att det i dag finns
              väldigt många samverkansproblem. Innan man bara inrättar någonting
              nytt är det viktigt hur man ser till att man får en helhet och
              en samsyn, där samverkan ska bli bättre.
            </seg>
            <seg n="03796636">
              Jag stänger inte dörren, som sagt, men jag tycker att det som
              har varit ett problem är att vi ibland bara har tyckt att det
              här är någonting bra, så har vi satt in det och så har det inte
              fungerat. Vi vill när vi tillsätter en ny tillsynsmyndighet att
              den ska vara ett komplement till dagens och vi vill att den ska
              fungera på bästa möjliga sätt så att den verkligen ger det stöd
              som är tänkt. I dag tror inte jag att det underlaget är tillräckligt
              berett.
            </seg>
            <seg n="af8350f4">
              Vi får återkomma. Vi kommer ju att ha sådana här debatter, om
              inte varje år så vartannat år. Jag hoppas att vi i så fall om
              två år, när vi har nästa kriminalvårdsdebatt, kan se att det arbete
              som pågår inom Regeringskansliet antingen har lett till att det
              här behövs eller till att vi ser över hur vi annars kan komma
              till rätta med styrning och ledning så att de fungerar bättre
              inom kriminalvården.
            </seg>
          </u>
          <note type="speaker" n="f86f470e">
            Anf. 79 KENT EKEROTH (SD):
          </note>
          <u who="kent_ekeroth_fa6033" xml:id="i-59d27f7d56bab78d-0" n="b2e714c8">
            <seg n="24bc3041">
              Herr talman! Inledningsvis vill jag säga något som jag har sagt
              här flera gånger tidigare. Vi ser straff som en moralisk fråga,
              inte bara en fråga om rehabilitering. Rehabilitering är givetvis
              viktig, men inte nödvändigtvis i samma process. Den ska helt enkelt
              ske parallellt.
            </seg>
            <seg n="3a3601f2">
              I den budget som vi lade fram i höstas har vi också budgeterat
              för ganska kraftigt ökade anslag till Kriminalvården, därför att
              med vår politik och de lagar vi skulle vilja införa skulle fler
              sitta inburade under längre tid. Vi har som sagt budgeterat för
              fler fängelseplatser och dylikt.
            </seg>
            <seg n="9ec06102">
              Vi har två reservationer till betänkandet, reservationerna 4
              och 6. Vi står bakom båda, men för tids vinnande yrkar jag bifall
              endast till reservation nr 4. Jag tänkte ändå beröra båda lite
              kort.
            </seg>
            <seg n="ef7c0ffa">
              Vi menar att villkorlig frigivning efter två tredjedelar av avtjänat
              straff är en helt orimlig utgångspunkt. I den motion vi har väckt
              vill vi ta bort möjligheten till tvåtredjedelsfrigivning för våldsbrott
              och narkotikabrott, som ofta har med organiserad brottslighet
              att göra. Vi menar att det är orimligt att bara för att någon
              som har misshandlat, våldtagit eller mördat en annan människa
              inte har begått nya brott eller nya felaktigheter under sin tid
              i fängelse ska denne få komma ut efter två tredjedelar av fängelsetiden.
            </seg>
            <seg n="bbac9dca">
              Det straff brottslingar tilldöms är för det brott de redan har
              begått. Det är ett straff de också ska sitta av. Om de inte begår
              fler brott i fängelset, bryter mot regler och så vidare ska moroten
              vara att de inte får påökt. Om de håller sig till lagen får de
              inte påökt, och om de bryter mot regler och lagar ska de få tillägg
              till straffet. Det finns till och med en motion till det här betänkandet
              som tar upp problemet med att det finns många på anstalterna som
              begår brott men som inte döms för dem. Vi reserverar oss inte
              mot den motionen, eftersom vi ämnar återkomma med en egen motion
              i höst. Men problemet finns där.
            </seg>
            <seg n="bc5cc939">
              Grundförutsättningen måste vara att om man begår brott eller
              gör en felaktighet i fängelset ska man få ett påökat straff. Motiveringen
              för dem som sitter i fängelse ska vara att om de sköter sig ska
              de få komma ut när straffet går ut, annars ska de få sitta längre.
              Det måste vara den rimliga hållningen. Annars rabatterar man bara
              på offrets lidande, och det menar vi är helt oacceptabelt.
            </seg>
            <seg n="481fe2b8">
              En tidigare talare motsatte sig Vänsterpartiets förslag på halvtidsfrigivning.
              Man menar att det är att visa respekt för brottsoffret att inte
              ha halvtidsfrigivning. Skillnaden mellan halvtidsfrigivning och
              tvåtredjedelsfrigivning är 16 procent. Jag har lite svårt att
              se att de 16 procenten skulle göra hela skillnaden som den verkar
              göra för Alliansen.
            </seg>
            <seg n="ab39cbd0">
              Vår andra reservation handlar om avtjänande av straff efter utvisning.
              Precis som det står i betänkandet har Sverige redan i dag avtal
              med länder, men vår motion går ut på att Sverige ska upprätta
              fler sådana avtal. Huvudsakligen har Sverige avtal med länder
              inom Europa. Enligt betänkandet är det bara med Thailand och Kuba
              som Sverige har avtal i fråga om länder som ligger utanför Europa,
              men det finns många brottslingar som kommer från Mellanöstern
              och Afrika. Mig veterligen finns inga sådana avtal. Regeringen
              har uppenbarligen inte lyckats fixa några sådana avtal under den
              tidigare regeringsperioden. Det borde vara en prioritet. Med tilläggsdirektivet
              är det bara de som får ett utvisningsbeslut mot sig som inte behöver
              ge sitt samtycke till att avtjäna straffet i hemlandet.
            </seg>
            <seg n="63d8cfaf">
              Tidigare har vi debatterat en motion som vi har väckt där vi
              har skrivit att det ska vara lättare att utvisa, att det ska vara
              regel snarare än undantag att utvisa kriminella utlänningar. Det
              skulle innebära att en större andel av de 29 procenten utlänningar
              som sitter i svenska fängelser i dag skulle bli tvingade att avtjäna
              straffet i hemlandet. Fortfarande finns det inte avtal med länder
              i Mellanöstern och Afrika, vilket Sverige är i desperat behov
              av. Det skulle vara bättre för alla, för Sverige, och det skulle
              dessutom vara billigare för Sverige.
            </seg>
            <seg n="6ae0e879">
              Argumentet att dessa frågor hanteras inom ramen för EU håller
              inte. Jag vet att Alliansen och Centern är måna om att EU ska
              ta över allt i Sverige, men självklart kan Sverige skriva avtal
              med dessa länder runt om i världen.
            </seg>
          </u>
          <note n="81b6e38f">
            Överläggningen var härmed avslutad.
          </note>
          <note n="58cef145">
            13 § Genomförande av FN:s vapenprotokoll
          </note>
          <note n="e826d680">
            Föredrogs
          </note>
          <note type="speaker" n="006d0e99">
            Anf. 80 ELIN LUNDGREN (S):
          </note>
          <u who="elin_lundgren_62373a" xml:id="i-febdfd908381374c-0" n="546f5366" next="i-d8c0508b5da290ad-0"/>
          <note n="a5975c22">
            Herr talman! Jag vill yrka bifall till reservationen till förmån
            för den motion som behandlas i ärendet.
          </note>
          <u who="elin_lundgren_62373a" xml:id="i-d8c0508b5da290ad-0" n="546f5366" prev="i-febdfd908381374c-0">
            <seg n="a2bf1283">
              Motionen handlar om att Sverige ska ta fram en nationell handlingsplan
              mot små och lätta vapen. I Socialdemokraternas program för nedrustning
              pekar vi på små och lätta vapen som en av tolv prioriterade punkter,
              där vi anser att en nationell handlingsplan är viktig.
            </seg>
            <seg n="53641214">
              Det som kallas för små och lätta vapen handlar egentligen om
              den typ av vapen som man kan bära med sig själv eller möjligen
              tillsammans med ett fåtal andra vapen. Det kan handla om pistoler,
              handgranater, revolvrar, landminor, k-pistar eller tyngre maskingevär.
            </seg>
            <seg n="e4ba52a8">
              Den här typen av vapen står för det största antalet dödsoffer
              i konflikter och är därför i allra högsta grad viktig att uppmärksamma.
              Vapnen är relativt billiga och enkla att använda. Livslängden
              är lång, och de kan användas igen och igen. Vapnen tillverkas
              i många länder av många företag, och tillverkningen är svår att
              kontrollera.
            </seg>
            <seg n="f2aed31c">
              Jag hittar olika siffror, men minst tusen människor om dagen
              dödas av den typen av vapen.
            </seg>
            <seg n="c53d53a8">
              Det finns ungefär 640 miljoner små och lätta vapen i världen
              enligt Kristna Fredsrörelsen. Vapenhandeln uppgår till 4 miljarder
              dollar varje år, och omkring en fjärdedel är olaglig handel. Som
              motionären skriver finns det på flera håll i världen planer för
              att se till att vapen inte hamnar på den illegala marknaden. Det
              börjar bli dags för Sverige att få en sådan nationell plan nu.
            </seg>
          </u>
          <note n="7c5b20e4">
            I övrigt yrkar jag bifall till propositionen.
          </note>
          <note n="99ed684c">
            I anförandet instämde Christer Adelsbo, Roza Güclü Hedin, Kerstin
            Haglö, Arhe Hamednaca och Anna Wallén (alla S).
          </note>
          <note type="speaker" n="cf33b1f7">
            Anf. 81 MARIA FERM (MP):
          </note>
          <u who="maria_ferm_5a996c" xml:id="i-db6261a8dfa0a42e-1" n="479301a2">
            <seg n="e77b1965">
              Herr talman! Jag vill inleda med att yrka bifall till den rödgröna
              reservationen i betänkandet där vi yrkar att Sverige ska ta fram
              en nationell handlingsplan med genusperspektiv för kampen mot
              små och lätta vapen.
            </seg>
            <seg n="98f47f42">
              Vi ska nu alltså debattera justitieutskottets betänkande nr 17
              om genomförandet av FN:s vapenprotokoll. Jag är i huvudsak positiv
              till att godkänna protokollet, som bland annat innehåller krav
              på märkning av skjutvapen, vapendelar och förpackningar med ammunition.
              Förslagen innebär i korthet att skjutvapen, vapendelar och förpackningar
              med ammunition ska märkas vid tillverkningen på ett närmare angivet
              sätt. Även vapen och vapendelar som förs in i Sverige ska förses
              med märkning. Den som bryter mot dessa bestämmelser ska kunna
              dömas till ansvar. Detsamma gäller den som förfalskar eller olovligen
              utplånar, avlägsnar eller ändrar angiven märkning. Det föreslås
              även att skjutvapen och vapendelar som har varit föremål för sådana
              brott ska kunna förverkas.
            </seg>
            <seg n="7a3c7196">
              Lätta vapen orsakar ett stort antal dödsoffer och ett stort lidande.
              Om man ser till den ödeläggelse de orsakar, skulle lätta vapen
              faktiskt kunna beskrivas som massförstörelsevapen, sade FN:s generalsekreterare
              Kofi Annan vid millennietoppmötet i september år 2000.
            </seg>
            <seg n="d9ab9fb6">
              Vapentyperna används ofta för att underlätta våldtäkter i konfliktområden,
              vilket leder till stor osäkerhet för kvinnor. De små och lätta
              vapnen kommer nästan uteslutande från industriländer. Trots detta
              är det främst utvecklingsländerna som har tagit problemet på allvar
              och tagit fram nationella handlingsplaner mot dessa vapen.
            </seg>
            <seg n="7dd6e4ce">
              I FN:s handlingsplan om lätta vapen som antogs år 2001 uppmanas
              varje land att utarbeta institutionella strukturer som kan samordna
              och hålla ihop policyer, forskning och uppföljning av olika aktiviteter
              som ett land genomför för att hindra den okontrollerade spridningen
              av lätta vapen. Mer än 20 länder har därför utarbetat nationella
              handlingsplaner, så kallade National Action Plans, dock inte Sverige.
            </seg>
            <seg n="8941e7d6">
              Försvarsmakten har under våren 2007 genomfört en granskning av
              lätta vapen-arbetet inom Sverige med särskilt fokus på Försvarsmaktens
              arbete. En lång rad representanter för myndigheter och organisationer
              har intervjuats under projektet. En av de centrala slutsatserna
              från granskningen är att det finns en stor efterfrågan inom dessa
              grupper av en nationell strategi.
            </seg>
            <seg n="6711577f">
              Sverige bör därför utveckla en nationell strategi i brett samarbete
              med allmänhet och det civila samhället om lätta vapen. Det ska
              vara en strategi som tydliggör svenska strävanden inom området
              och som möjliggör uppföljning och utvärdering av svenska positioner
              och åtgärder.
            </seg>
            <seg n="ad037157">
              När tidigare motioner rörande en nationell handlingsplan för
              kampen mot små och lätta vapen har behandlats i andra utskott
              har utskotten ställt sig avvaktande. Utrikesutskottet har tidigare
              behandlat motioner med önskemål om en nationell handlingsplan
              för små och lätta vapen. I utrikesutskottets betänkande nr 7 från
              2007/08 anförde utskottet bland annat att hotet från en okontrollerad
              spridning av små och lätta vapen måste tas på stort allvar och
              att insatser för att förhindra spridningen av sådana vapen är
              av stor vikt i det konfliktförebyggande och fredsbyggande arbetet.
              Utrikesutskottet välkomnade vidare att regeringen i internationella
              forum verkar pådrivande för åtgärder mot spridningen av små och
              lätta vapen.
            </seg>
            <seg n="e58bc126">
              Trots det har motioner rörande handlingsplanen hittills avstyrkts,
              senast med hänvisning till pågående utredningar. Det är hög tid
              att riksdagen ger regeringen till känna att införa en nationell
              handlingsplan av detta slag. Godkännandet av FN:s vapenprotokoll
              räcker inte utan det behövs ett tillkännagivande också. Sverige
              måste ta fram en handlingsplan för att på ett heltäckande sätt
              bekämpa felaktig användning av små och lätta vapen och på sikt
              minska användningen av dem. Vapnen används nästan uteslutande
              i industriländer och ofta för att underlätta våldtäkter.
            </seg>
          </u>
          <note n="3ea5d951">
            I detta anförande instämde Christer Adelsbo och Elin Lundgren
            (båda S) samt Lena Olsson (V).
          </note>
          <note type="speaker" n="3f68d135">
            Anf. 82 LENA OLSSON (V):
          </note>
          <u who="lena_olsson_fc0610" xml:id="i-87dad145d2d3ef52-2" n="296ac082">
            <seg n="6d959485">
              Herr talman! Jag instämmer också i anförandet från Socialdemokraterna
              när det gäller små och lätta vapen. Vi behandlar genomförandet
              av FN:s vapenprotokoll, som jag till fullo ställer mig bakom.
              Men jag yrkar bifall till den reservation som vi har gemensamt
              med Socialdemokraterna och Miljöpartiet. Jag tycker att det är
              angeläget. Motionen är från allmänna motionstiden, och utskottet
              har bedömt att den ska behandlas samtidigt som genomförandet av
              FN:s vapenprotokoll.
            </seg>
            <seg n="8edba957">
              Maria Ferm tog upp ungefär det jag hade tänkt säga. Vänsterpartiet
              har också motionerat ett antal gånger om en nationell handlingsplan
              när det rör små och lätta vapen. Utskottet säger så här i sitt
              ställningstagande:
            </seg>
            <seg n="aca84d44">
              Handeldvapen och lätta vapen är de vapentyper som orsakar flest
              dödsoffer och mest lidande runt om i världen. Antalet dödsoffer
              för lätta vapen har av FN uppskattats till 500 000 personer per
              år. Jag vet att den siffran är ganska lågt räknad. Kampen mot
              spridningen av små och lätta vapen är därför en angelägen uppgift.
              För att denna kamp ska bli framgångsrik krävs framför allt ett
              effektivt internationellt samarbete.
            </seg>
            <seg n="f9c9dd4b">
              Det är därför vi åberopar det som 20 länder redan har skrivit
              under. Vi tycker att det är dags för en nationell handlingsplan
              också för vår del.
            </seg>
          </u>
          <note type="speaker" n="3805f406">
            Anf. 83 KRISTER HAMMARBERGH (M):
          </note>
          <u who="krister_hammarbergh_57af36" xml:id="i-5f25a537903b8f83-0" n="afe90c25">
            <seg n="c371c5a0">
              Herr talman! Vi har nu hört tre anföranden kring detta betänkande.
              Det hedrar åtminstone en av dem att ha nämnt vad det egentligen
              handlar om, nämligen svensk lagstiftning, där vi i Sverige tillträder
              och gör förändringar när vi genomför FN:s vapenprotokoll. Det
              var Miljöpartiets representant som nämnde detta i sitt anförande,
              och det är huvuddelen i betänkandet.
            </seg>
            <seg n="e9f5fe62">
              Vapenspridning är ett stort problem. Det är ett stort problem
              i världen, och man kan tycka att vi i Sverige inte skulle behöva
              uppleva det. Men trots att vi har relativt god ordning jämfört
              med många finns det tendenser till ökade problem, inte minst efter
              händelserna i Balkanländerna men också sammanbrottet för de kommunistiska
              staterna. Det har inneburit att vi i Sverige har fått in en hel
              del vapen som inte borde vara här. Vi ser också spridning av andra
              vapen som tillverkats i andra länder som smugglas in på olika
              sätt.
            </seg>
            <seg n="fc1be3d7">
              Därför är det viktigt, herr talman, i både ett internationellt
              perspektiv och vårt eget, att vi får en kontroll på vapnen, av
              tre olika skäl, som jag ser det. Det första är att det är väldigt
              viktigt att vi i Sverige förhindrar att kriminella får tillgång
              till legala vapen. Det andra är att det är viktigt att vi gör
              det lättare att identifiera illegala vapen, att vi kan skilja
              dem åt. Det tredje är att vi ska minska spridningen av vapen.
            </seg>
            <seg n="f05056a4">
              Därför är det bra att Sverige nu tillträder FN:s vapenprotokoll.
              Det visar behovet av att vi jobbar internationellt, självklart
              inom FN-systemet men också inom systemet i Europeiska unionen.
              Det ger en enhetlighet mellan de olika länderna, men det får också
              konsekvenser för svensk lagstiftning.
            </seg>
            <seg n="281598e8">
              Det vi i dag gör har den innebörden att vi inför en lagstiftning
              som innebär att vapen tillverkade i Sverige eller importerade
              till Sverige ska märkas. Det finns också en liten del om att det
              ska vara antändbart drivmedel i ammunitionen, så det omfattar
              inte luftvapen i första hand. Det som ska märkas på vapen är slutstycken
              eller trummor, pipor eller eldrör, stommar, lådor och mantlar.
            </seg>
            <seg n="4d7d71a7">
              Många människor i Sverige har legala vapen och ska ha legala
              vapen som de använder i olika former, både i sportsligt syfte
              och i skytte och jakt. För dem får detta konsekvenser. Jag vet
              att det finns de som är negativa till detta, och jag har respekt
              för att man känner rädsla. Men jag vet också efter att ha fört
              diskussioner att de har respekt och förståelse för detta när de
              ser varför vi gör det.
            </seg>
            <seg n="dba77d01">
              Det som nu ska göras är att de delar som jag räknade upp ska
              märkas så att man kan se tillverkarens namn, var de är tillverkade,
              att det finns ett serienummer och i förekommande fall, om det
              inte framgår av serienumret, när de är tillverkade. Detta görs
              naturligtvis för att vi ska kunna särskilja legala vapen från
              illegala vapen. Det är rimligt. Också ammunitionsförpackningar
              ska märkas så att man vet vilken typ och vilken kaliber det är,
              och det ska finnas ett ID-nummer och framgå vem som har tillverkat
              det.
            </seg>
            <seg n="beb49304">
              För den som tar in vapen innebär det att man har en månad på
              sig om det inte redan finns en märkning. Det vi nu gör i lagstiftningen
              är att införa en kriminalisering, och det innebär att den som
              inte följer lagen får i lägsta fall böter men i grövre fall ända
              upp till ett års fängelse.
            </seg>
            <seg n="0f4e49b1">
              Det finns naturligtvis undantag som är legala. Den som använder
              vapen tillfälligt till jakt, skidskytte eller pistolskytte ska
              reparera vapnen, se över dem, få service, få dem värderade eller
              ställa ut dem på en mässa har möjlighet till undantag som gäller
              i tre månader. Jag tycker att det är en rimlig tidsgräns. Jag
              tror också att det både på den sportsliga sidan och på jaktsidan
              finns en respekt för dessa regler, när man väl tar i beaktande
              hur pass viktigt det är för oss att nå syftet att se till att
              kriminella inte får tillgång till legala vapen och att vi lättare
              ska kunna särskilja illegalt från legalt för att få till stånd
              en motvikt till en spridning av vapen som vi inte vill ha.
            </seg>
            <seg n="30ca65d3">
              Det finns en motion inlämnad av en allianskamrat som jag misstänker
              har blivit felremitterad när den har hamnat hos oss. Sådana motioner
              brukar annars behandlas i utrikesutskottet. Oppositionen har yrkat
              bifall till motionen. Jag har stor respekt för viljan att lösa
              problemet med konflikter i andra länder. Men jag tror att det
              bästa sättet vi kan göra det på är att till exempel se till att
              genomföra den lagstiftning som nu ligger på bordet, där vi arbetar
              genom FN-systemet och genom EU-systemet.
            </seg>
            <seg n="3682381f">
              Det blir lite grann av plakatpolitik att inte vilja prata om
              det vi faktiskt nu gör med lagstiftning, utan att hänvisa till
              en svensk nationell handlingsplan för hur vi ska lösa konflikter
              i andra länder. Ja, det är viktigt att vi gör det här arbetet.
              Men den goda motivering som Miljöpartiet hade här skiljer sig
              från hur motionen är formulerad, för den är inte formulerad på
              det sättet.
            </seg>
            <seg n="38ee4bfb">
              Jag har respekt för att man måste driva oppositionspolitik, men
              jag börjar bli lite bekymrad inte för att det finns en opposition,
              för det är bra. Men efter de senaste månaderna börjar jag bli
              lite bekymrad över att det största oppositionspartiet alltmer
              ägnar sig åt konstiga utflykter, både genom att fälla regeringsordningen
              på alla tänkbara sätt och genom att i allt större utsträckning
              ägna sig åt detaljformuleringar, vilket innebär att man får allt
              mindre påverkan på svensk politik. Det är beklagligt. Jag hoppas
              verkligen att detta parti, det största oppositionspartiet, nu
              rustar upp sig så att man återigen blir en kraft i Sveriges riksdag.
              Annars upplever vi i majoriteten att vi kommer att få det tråkigt.
            </seg>
          </u>
          <note n="b61bd45a">
            Jag yrkar bifall till majoritetens förslag.
          </note>
          <note n="1f96b920">
            I detta anförande instämde Patrick Reslow (M).
          </note>
          <note type="speaker" n="df5d977d">
            Anf. 84 JOHAN PEHRSON (FP):
          </note>
          <u who="johan_pehrson_35cd8a" xml:id="i-f5db199442e8f4a0-1" n="a5ae3e4b">
            <seg n="3f84bb83">
              Herr talman! Man ska väl inte förlänga diskussionen mer än nödvändigt,
              men alla verkar så debattglada. Det handlar om att vi här i riksdagen
              om någon timme ska godkänna FN:s vapenprotokoll och de därmed
              följande ändringarna i fråga om tull, märkning och annat vad gäller
              hur man tillhandahåller vapen, vapen som ska kunna användas i
              Sverige, som tidigare talare har sagt, men användas på ett legalt
              sätt.
            </seg>
            <seg n="7cc36b19">
              Den motion som har hamnat i vårt betänkande är bra och behjärtansvärd
              på många sätt. Den belyser det faktum att väldigt många människor
              förlorar sitt liv varje dag. Människor i världen förlorar hopp
              och framtid, och våldets härskare tillåter sig regera inte sällan
              med stöd av den här typen av vapen. Det drabbar inte minst kvinnor,
              så det genusperspektiv som lyfts fram i motionen är angeläget.
            </seg>
            <seg n="e6bff129">
              Vad gäller genusperspektiv i en svensk handlingsplan och hur
              vi ska jobba i Sverige är det väl rätt uppenbart att det beträffande
              alla vapen som finns och som är legala på den svenska marknaden
              ska finnas en nolltolerans.
            </seg>
            <seg n="2f0f8786">
              Jag är lite nyfiken på vad en handlingsplan i Sverige ska innehålla.
              För Folkpartiets del handlar det om nolltolerans: Vapen som är
              på våra gator ska plockas bort basta oavsett om det gäller män
              eller kvinnor. Det är klart att det finns människor som mer eller
              mindre skadas av dessa vapen det är inget konstigt med det. Jag
              tycker att vi har gått väldigt långt i Sverige med att se till
              att vi har kontroll på de legala vapnen.
            </seg>
            <seg n="3c9cac73">
              Jag träffar en hel del jägare som ibland känner sig lite frustrerade
              över att vi ålägger dem mer och mer bördor för att de ska kunna
              jaga älg. Men det är ju inte de som står för huvuddelen av det
              våld som utövas i vårt land av kriminella. Det är ju illegala
              vapen som ligger bakom.
            </seg>
            <seg n="8b07914f">
              Man blir lite nyfiken på vad en handlingsplan ska innehålla.
              Vi kan säkert hitta fler åtgärder för att kontrollera de legala
              vapnen. Men vi ska ha nolltolerans på illegala vapen och kontrollera
              de legala vapnen. Är det något mer som ska stå i handlingsplanen
              än just detta, om man nu drar ut essensen?
            </seg>
            <seg n="55ce75e0">
              Sedan vill jag från Folkpartiets sida påminna om det faktum att
              vi och flera med oss hoppas snart kunna se att vi återkommer med
              en vapenamnesti i Sverige. Det är nödvändigt för att kunna rensa
              ut en del av de vapen som trots allt finns hos människor som tillfälligt
              och förhoppningsvis till och med under längre tid har kommit på
              bättre tankar och är sugna på att avhända sig det våldskapital
              de har i sin pistol. Det händer ju att någon som skaffar sig pistol
              för att vara cool kommer på bättre tankar.
            </seg>
          </u>
          <note n="4ed8c025">
            Bifall till utskottets förslag!
          </note>
          <note type="speaker" n="e71a1d87">
            Anf. 85 JOHAN LINANDER (C):
          </note>
          <u who="johan_linander_6c27ef" xml:id="i-b89cc559a5f5d0e1-3" n="fc396da3">
            <seg n="eabd82bf">
              Herr talman! Jag tror att detta kan bli ett av mina kortare inlägg
              i riksdagens kammare genom tiderna.
            </seg>
            <seg n="2fb84121">
              Jag kan börja med att instämma i det Krister Hammarbergh och
              Johan Pehrson har sagt tidigare. Detta är viktiga frågor. Vi är
              eniga om hela lagstiftningspaketet.
            </seg>
            <seg n="ce256416">
              Sedan har det ramlat in en folkpartimotion som Socialdemokraterna,
              Miljöpartiet och Vänsterpartiet ställer sig bakom. Det skulle
              vara intressant att höra en lite bättre redogörelse från oppositionspartierna
              för vad handlingsplanen skulle innehålla. Då kanske vi hade haft
              lättare att förstå och ta ställning till ett sådant förslag. Än
              så länge är det höljt i dunkel.
            </seg>
            <seg n="f98ed6a7">
              Med det korta inlägget vill jag yrka bifall till utskottets förslag
              och avslag på reservationen.
            </seg>
          </u>
          <note type="speaker" n="4a5f938f">
            Anf. 86 CAROLINE SZYBER (KD):
          </note>
          <u who="unknown" xml:id="i-ed3ac2c0d93cef23-3" n="255dd1a6">
            <seg n="c2914d38">
              Herr talman! Jag instämmer med tidigare talare från Alliansen.
            </seg>
            <seg n="96d96e13">
              Jag är glad att Sverige nu genomför det FN-protokoll som sedan
              2001 har funnits mot olaglig tillverkning av och handel med skjutvapen,
              deras delar, komponenter och ammunition, det så kallade vapenprotokollet.
              Det är i dag alltför många vapen som tillverkas olagligt och smugglas
              över gränserna och säljs.
            </seg>
            <seg n="8c534570">
              Kravet på märkning är i vart fall ett steg i rätt riktning. Det
              har länge funnits och finns än i dag flera mindre nogräknade regimer
              som tillverkar vapen och säljer dessa vidare till rebeller i exempelvis
              Afghanistan och Pakistan. Vitryssland är ett land som är känt
              för att tillverka illegala vapen och exportera lätta vapen. EU
              har sedan en tid tydliga sanktioner mot Vitryssland, vilket är
              bra. Men jag hoppas att EU framgent är tydlig med att belysa problematiken
              med illegala vapen i sina samtal med Vitryssland.
            </seg>
            <seg n="19e7cb96">
              För att bekämpa den illegala vapenhanteringen krävs ett internationellt
              samarbete. Vapenprotokollet kan utgöra en plattform för detta
              samarbete.
            </seg>
            <seg n="bcc77dec">
              Lagförslaget innebär ett krav på märkning vid tillverkning av
              skjutvapen, vapendelar och förpackningar av ammunition. Detta
              är åtgärder som måste vidtas för att bekämpa den illegala vapenhanteringen.
              Att genomföra FN:s vapenprotokoll är ett sätt att tydligt stoppa
              den gränsöverskridande organiserade brottsligheten.
            </seg>
            <seg n="d4417610">
              Sverige arbetar tillsammans med andra länder för verkningsfulla
              åtgärder mot spridning och användning av små och lätta vapen.
              I exempelvis The Parliamentary Forum on Small Arms and Light Weapons,
              som är en global parlamentarisk förening, utbyts erfarenheter
              och strategier.
            </seg>
            <seg n="373a1242">
              Enligt FN:s handlingsprogram om lätta vapen ska stater säkerställa
              att tillförlitlig märkning av vapen finns, med uppgifter om land
              och företag, för att kunna garantera möjligheten att spåra varje
              vapen. Mycket mer kan säkert göras, men genomförandet av FN:s
              vapenprotokoll är ett bra steg i rätt riktning.
            </seg>
          </u>
          <note n="4e34f6f3">
            Jag yrkar härmed bifall till utskottets förslag.
          </note>
          <note n="81b6e38f">
            Överläggningen var härmed avslutad.
          </note>
          <note n="0dbaf3cb">
            14 § Riksrevisionens styrelses redogörelse om statens insatser
            för att komma åt vinster från brottslig verksamhet
          </note>
          <note n="e826d680">
            Föredrogs
          </note>
          <note type="speaker" n="12b87a9b">
            Anf. 87 PATRICK RESLOW (M):
          </note>
          <u who="patrick_reslow_69479b" xml:id="i-c97e8acf5f290268-0" n="8082bfd1">
            <seg n="283d869c">
              Herr talman! Riksrevisionen har i sin rapport 2010:26 granskat
              statens insatser för komma åt vinster från brottslig verksamhet.
              I granskningsrapporten framförs både synpunkter och förslag på
              förbättringsåtgärder inom och mellan myndigheter i syfte att effektivisera
              verksamheten.
            </seg>
            <seg n="1c5d91c8">
              Justitieutskottet har vid ett flertal tidigare tillfällen framfört
              vikten av att försvåra möjligheterna till ekonomisk vinning från
              brottslig verksamhet, då detta skulle minska incitamenten till
              att begå brott. Tankegången har varit att om brott inte lönar
              sig kommer också färre brott att begås.
            </seg>
            <seg n="49df9555">
              Utskottet har därför också framfört vikten av att berörda myndigheter
              kontinuerligt utvecklar sina arbetsmetoder för att kunna spåra,
              förverka och återföra vinning av brott. Vi välkomnar därför Riksrevisionens
              granskning och de slutsatser och kommentarer som förs fram i granskningsrapporten.
            </seg>
            <seg n="396e3e88">
              Regeringen har redan vidtagit åtgärder i linje med Riksrevisionens
              synpunkter. I regleringsbreven för 2011 har regeringen förtydligat
              uppföljningsansvaret för Tullverket, Skatteverket och Kronofogdemyndigheten
              vad avser dessa myndigheters arbete mot vinning av brott.
            </seg>
            <seg n="8725634f">
              Regeringen har också infört enhetliga återrapporteringskrav vad
              gäller frågan om brottsutbyte för de tre nämnda myndigheterna
              samt för Ekobrottsmyndigheten, Åklagarmyndigheten och Rikspolisstyrelsen.
            </seg>
            <seg n="7f206aa7">
              Vidare har regeringen i november 2009 uppdragit åt Ekobrottsmyndigheten
              att tillsammans med övriga fem berörda myndigheter samordna en
              gemensam, nationell specialistfunktion för brottsutbytesfrågor,
              förlagd till Ekobrottsmyndigheten. En utvärdering av den verksamheten
              ska ske under nästa år.
            </seg>
            <seg n="fa729fc8">
              Således har såväl styrning som uppföljning av insatserna mot
              vinning av brott stärkts.
            </seg>
            <seg n="0d434128">
              Herr talman! Då detta är en viktig och prioriterad fråga välkomnar
              vi de åtgärder som regeringen har vidtagit för att utveckla styrningen
              och uppföljningen av insatserna mot vinning av brott. Vi utgår
              också från att regeringen i övrigt beaktar Riksrevisionens slutsatser
              och rekommendationer.
            </seg>
          </u>
          <note n="585624fb">
            Jag yrkar således bifall till utskottets förslag.
          </note>
          <note n="81b6e38f">
            Överläggningen var härmed avslutad.
          </note>
          <note n="b10c7e5e">
            15 § Hälso- och sjukvårdsfrågor och tandvårdsfrågor
          </note>
          <note n="e826d680">
            Föredrogs
          </note>
          <note type="speaker" n="b8edb2bf">
            Anf. 88 ISABELLA JERNBECK (M):
          </note>
          <u who="isabella_jernbeck_2153e5" xml:id="i-48c5af6cc0bc03cb-0" n="44f428ac" next="i-64991883e9350c55-0"/>
          <note n="36145d5a">
            Herr talman! Under förra årets allmänna motionstid hösten 2010
            lämnades 3 204 motioner in. Av de 3 204 motionerna gick hela 635
            till socialutskottet. 190 av motionsyrkandena behandlas i dag
            i betänkande SoU9, där 180 yrkanden rör hälso- och sjukvård och
            11 yrkanden tandvård.
          </note>
          <u who="isabella_jernbeck_2153e5" xml:id="i-64991883e9350c55-0" n="44f428ac" prev="i-48c5af6cc0bc03cb-0">
            <seg n="c8557d93">
              Enligt hälso- och sjukvårdslagen är målet att ge en god hälsa
              och en vård på lika villkor för hela befolkningen. Vården ska
              ges med respekt för människors lika värde och för den enskilda
              människan.
            </seg>
            <seg n="476d58f8">
              De många motionerna angående ofrivillig barnlöshet och insemination
              av ensamstående kvinnor spelar en stor roll. Det handlar om vikten
              av människors lika värde. Gällande behandling av ofrivillig barnlöshet
              och ensamstående kvinnors rätt till befruktning råder det en positiv
              ton bland flertalet partier i riksdagen. Alla motionsyrkanden
              avstyrks dock. Men alla frågor är angelägna för alla partier,
              och vi kan notera att frågorna när det gäller flertalet motionsyrkanden
              är under utredning.
            </seg>
          </u>
          <note type="speaker" n="da705170">
            Anf. 89 LENA HALLENGREN (S):
          </note>
          <u who="lena_hallengren_c9798e" xml:id="i-285f623eb41a019d-0" n="e9e86c41">
            <seg n="f6f1821d">
              Fru talman! Jag inleder med att säga att jag står bakom samtliga
              socialdemokratiska reservationer i betänkande SoU9, men för tids
              vinnande yrkar jag bifall till reservationerna 1, 12, 16, 20 och
              22.
            </seg>
            <seg n="7778535f">
              Jag vill slå fast att sjukvård ska ges efter behov, inte efter
              förmåga att tala för sig eller betala för sig. Nu suckar några
              borgerliga ledamöter, och så väntar de på tillfälle att få gå
              upp i talarstolen och slå fast att vi i den här kammaren är helt
              överens om det och att det som möjligen är fel beror på tidigare
              s-regeringar. Men jag vill gärna med hänvisning till reservation
              1 och Socialdemokraternas allmänna utgångspunkter för hälso- och
              sjukvården utveckla det resonemanget lite grann.
            </seg>
            <seg n="d5500dc5">
              Jag gick nyligen in på ett antal hemsidor om privata sjukvårdsförsäkringar
              och kunde då läsa:
            </seg>
            <seg n="6840eb28">
              Sjukvårdsförsäkringen ger dig tillgång till snabb, planerad läkarvård.
              Du får sjukvårdsrådgivning 24 timmar om dygnet. Dessutom ingår
              en vårdgaranti som innebär att du får träffa en läkare med specialistkompetens
              inom 7 dagar och få en åtgärd inom 14 dagar. Du får även ersättning
              för dina kostnader för sjukvården.
            </seg>
            <seg n="84369ad5">
              Efter att jag fyllt i mitt personnummer och kryssat i det faktum
              att jag var fullt arbetsför fick jag veta att det kostade mig
              106 kronor i månaden att teckna en privat sjukvårdsförsäkring.
            </seg>
            <seg n="c030e77e">
              Då ändrade jag på svaret om huruvida jag var arbetsför. Jag kryssade
              i att jag inte var det. Jag gjorde en ny beräkning av månadskostnaden
              och fick svaret: Du måste vara fullt arbetsför för att kunna teckna
              denna försäkring.
            </seg>
            <seg n="2c8eda7e">
              Fullt arbetsför innebär att du måste kunna utföra ditt arbete
              som vanligt och att du inte får sjuklön från arbetsgivaren eller
              ersättning från Försäkringskassan. Med ersättning från Försäkringskassan
              avses sjuk- eller rehabiliteringspenning, aktivitetsersättning,
              tidsbegränsad sjukersättning, sjukersättning eller annan ersättning
              på grund av arbetsoförmåga. För att vara fullt arbetsför krävs
              även att arbetsskadelivränta inte utbetalas. Du får inte heller
              vara beviljad lönebidragsanställning, vilande aktivitetsersättning
              eller sjukersättning eller motsvarande ersättning.
            </seg>
            <seg n="862dd4f1">
              Sedan följer en fullständig avtalstext där man kan läsa om ansvarstiden,
              om alla fall där försäkringen inte gäller, vilka undantag som
              kan skrivas fram och mycket mer.
            </seg>
            <seg n="3fdb5565">
              Ett annat företag har tagit fram en mycket prisvärd lösning som
              snabbar på vården om du skulle råka ut för en sjukdom. Du slipper
              långa köer och blir garanterad bra vård snabbt.
            </seg>
            <seg n="15910a6f">
              De lovar i sin tur
            </seg>
            <seg n="c98300e9">
              Ytterligare en aktör slår ett slag för sin försäkring och säger:
            </seg>
            <seg n="d7daadf9">
              Priset för denna försäkring är lågt och dessutom kan du medförsäkra
              ALLA dina barn för en totalsumma på 2350 kr/år.
            </seg>
            <seg n="071ca7e5">
              Det gäller som totalpris där alla barn är inkluderade.
            </seg>
            <seg n="c9b284b9">
              Man säger: Det enda kravet vi ställer på dig som vill köpa försäkringen
              är att du är fullt arbetsför. Det är samma definition som tidigare.
              För barn gäller att de ska vara fullt friska. Med fullt frisk
              menas att barnet är fullt friskt och inte har några pågående eller
              planerade undersökningar, behandlingar eller kontroller för konstaterade
              eller misstänkta hälsobesvär.
            </seg>
            <seg n="cdee40a2">
              En annan aktör skriver på sin hemsida: Den privata sjukvården,
              som en sjukvårdsförsäkring ger tillträde till, håller generellt
              en mycket hög nivå och attraherar de bästa läkarna och tillhandahåller
              den bästa apparaturen. Och, framför allt, med en privat sjukvårdsförsäkring
              slipper du väntetider.
            </seg>
            <seg n="a95adcb2">
              Det finns ett räkneexempel. I detta fall handlar det om en emigrerande
              försäkringstagare, där man utgår från en månadsinkomst på 40 000
              kronor och den landstingsskatt som det innebär. Det kan man då
              jämföra med den ringa månadskostnaden på 2 0002 500 kronor för
              en försäkring. Det är ett erbjudande för den som kan betala.
            </seg>
            <seg n="87dfe481">
              Fru talman! Nästan 400 000 svenskar har i dag en privat sjukvårdsförsäkring,
              men marknaden växer med 2025 procent per år. Redan 2015 är det
              1,52 miljoner svenskar som har tecknat en privat sjukvårdsförsäkring.
              Det tror den nordiska chefen för sjukvårdsförsäkringar i Trygg-Hansa.
            </seg>
            <seg n="4ee7906d">
              Jag anklagar inte dem som skaffar en försäkring i tron att de
              blir garanterade en bättre vård för sig själva och sina barn.
              Vem kan göra det? Jag betvivlar inte heller att de som driver
              privat sjukvårdsverksamhet vill använda sin kunskap och sin kompetens
              till att utveckla hälso- och sjukvården. Men jag inser att försäkringsbolagen
              har nosat reda på en marknad där det gäller att ta marknadsandelar
              precis som i fråga om bilförsäkringar, brandförsäkringar och drulleförsäkringar.
              Och jag är faktiskt bekymrad över det faktum att antalet privata
              sjukvårdsförsäkringar fortsätter att öka och vad det kan komma
              att innebära.
            </seg>
            <seg n="ee8866e6">
              Fru talman! Jag menar att regeringen blundar för den här verkligheten.
              I stället för att vara bekymrad över vad detta kan leda till på
              sikt var borgerligheten glad över det privata barnsjukhus som
              för några år sedan etablerade sig i Helsingfors enbart för de
              barn som var tillräckligt friska i kombination med att föräldrarna
              haft råd att teckna en försäkring. Jag undrar om regeringen hoppas
              på efterföljare.
            </seg>
            <seg n="add600f9">
              I stället för att se till att vi har en effektiv och sammanhållen
              vård vill regeringen stycka upp universitetssjukhus och öppna
              för fri etablering för specialister, vilket flera motionärer varnar
              för.
            </seg>
            <seg n="6a34d8c5">
              I stället för att oroas över utvecklingen mot en alltmer ojämlik
              vård valde regeringen direkt efter valet 2006 att föreslå att
              riksdagen skulle besluta om att förändra lagstiftningen om hur
              sjukhus ska kunna drivas. En mycket kort introduktion till socialutskottets
              betänkande nr 11 löd så här: Bland annat ska det bli lättare för
              landstingen att helt eller delvis överlämna driften av sjukhus
              till privata, vinstgivande, intressen. Vården ska inte heller
              behöva bedrivas enbart med offentlig finansiering och vårdavgifter.
              Lagändringarna börjar gälla den 1 juli 2007.
            </seg>
            <seg n="be01880c">
              Vårdgallerior, som Moderaterna i Helsingfors talade om efter
              valet 2006, är inte längre en teoretisk diskussion utan en realitet
              på Södersjukhuset i Helsingfors. Frågan är: Ska den här utvecklingen
              fortsätta, och vad är nästa steg?
            </seg>
            <seg n="00ea380a">
              Privata sjukvårdsförsäkringar och debatten om desamma är till
              viss del ett misslyckande för den hälso- och sjukvård som vi alla
              garanteras och tillsammans betalar över skattsedeln. Men det handlar
              samtidigt om att se till att den gemensamt finansierade sjukvården
              har goda förutsättningar att drivas långsiktigt, med god kvalitet,
              med ett ökat inflytande från brukare och personal och med rätt
              styrning.
            </seg>
            <seg n="243bf35f">
              Då räcker inte tillfälliga tillskott som möjliggör kortsiktiga
              projekt och satsningar, utan det krävs långsiktiga och helst permanenta
              resurstillskott till landstingen och till sjukvården. Då måste
              skattesänkningar för dem som redan har jobb och god inkomst ställas
              mot bland annat de behov som sjukvården står inför.
            </seg>
            <seg n="9deea3c9">
              I den situation som vi befinner oss i finns det en del brister
              som man måste hantera skyndsamt. Socialdemokraterna stöder därför
              den motion där man menar att ansvarsfrågorna måste klargöras när
              en privat klinik utför ett ingrepp och den offentliga sjukvården
              får ta ansvar för att behandla komplikationerna.
            </seg>
            <seg n="217afb07">
              Fru talman! Den geografiska ojämlikheten är ganska lätt att mäta
              och konstatera i öppna jämförelser mellan landsting och mellan
              sjukhus och vårdenheter. Men den socioekonomiska jämlikheten är
              svårare, liksom den könsmässiga. Här är utmaningarna stora och
              viktiga, och det finns olika sätt att möta dem. Att systematiskt
              ändra rutiner och behandlingsmetoder är givetvis en del, liksom
              könsuppdelad statistik om det inte finns särskilda skäl mot detta,
              liksom ett eget uppföljningsområde i de nationella jämförelserna,
              vilket det också finns reservationer om.
            </seg>
            <seg n="fa20ef08">
              Den demografiska utmaningen och det faktum att allt fler kommer
              att drabbas av åldersrelaterade sjukdomar gör att den geriatriska
              kompetensen måste stärkas i alla led. Vi anser att det finns skäl
              att se över såväl geriatrikens omfattning som det kvalitativa
              innehållet i svensk läkarutbildning, och den geriatriska specialistutbildningen
              måste förstärkas både kvalitativt och kvantitativt. Låt oss hoppas
              att vi kommer att kunna ta steg på detta område de närmaste åren!
            </seg>
            <seg n="3dbad79b">
              Fru talman! Barn är det mest fantastiska som finns. Barn berikar
              och är på något sätt livets mening. All den glädje och ibland
              sorg som graviditet, förlossning och livslångt föräldraskap innebär
              är svårt eller nästan omöjligt att beskriva. Så känner jag.
            </seg>
            <seg n="420ed0f1">
              Men så känner inte alla. Vi väljer olika sätt att leva våra liv.
              Vi väljer att bo och verka på olika ställen i Sverige och världen,
              med barn, utan barn, som singlar, med sambo, med särbo, med man
              eller maka. Våra liv ser helt enkelt olika ut därför att vi är
              människor och unika individer.
            </seg>
            <seg n="3a7296a9">
              Men ibland väljer man inte. Ibland är längtan efter barn obesvarad,
              och barnlösheten är ofrivillig. År ut och år in är graviditetstesten
              negativa.
            </seg>
            <seg n="7fc99c50">
              Ofrivillig barnlöshet är inget att vifta bort, och det gör inte
              heller den svenska hälso- och sjukvården. Det finns flera alternativa
              behandlingsmetoder, men villkoren ser så olika ut i de olika landstingen
              att den faktiska möjligheten att få ett eller två barn kan avgöras
              av var man bor och om man till slut har råd att vända sig till
              en privat klinik för att göra ytterligare försök. Det är stora
              skillnader och orättvisa villkor när det gäller väntetider för
              utredning och behandling, för antal IVF-behandlingar och åldersgränser.
              Vi socialdemokrater menar att det bör finnas nationella riktlinjer
              inom vården när det gäller ofrivillig barnlöshet.
            </seg>
            <seg n="742f8cdd">
              Ofrivillig barnlöshet drabbar inte bara människor som lever i
              parförhållanden. Det kan lika gärna gälla en för tillfället ensamstående
              kvinna. Det är ju under en begränsad tid i livet som det är mest
              aktuellt. Vi anser inte att det är rimligt att som i dag diskriminera
              en hel grupp barnlängtande kvinnor på grund av deras civilstånd
              och tvinga dem att söka sig till länder där lagstiftningen kommit
              ett steg längre, som exempelvis Danmark, Finland, Lettland, Storbritannien
              och Belgien. Vi menar att även ensamstående kvinnor som vill skaffa
              barn borde ges rätt till assisterad befruktning.
            </seg>
            <seg n="ca9a5382">
              Avslutningsvis vill jag ta upp frågan om organdonation. Forskning
              och kunskap hos svenska läkare när det gäller organtransplantation
              är i världsklass, men svenska folket är bland de sämsta på att
              donera organ. Det har fått till följd att det råder brist på organ
              i Sverige. Ni vet kanske att det i Sörmland inte fanns någon donator
              förra året och att toppnoteringen var tre stycken 2005.
            </seg>
            <seg n="bffc34b1">
              Transplantationscentrum på Sahlgrenska i Göteborg är Sveriges
              största transplantationsenhet och den enda enhet i Skandinavien
              som transplanterar alla organ. Under 2009 transplanterades organ
              från 46 donatorer. Det innebär att över 100 personer fick en ny
              njure, 80 personer fick en ny lever, 28 personer fick ett nytt
              hjärta, 31 personer fick nya lungor och 2 personer fick en ny
              tarm. Det innebär också att 2009 blev det år då fler personer
              än någonsin fick nya organ här, men fortfarande är köerna långa.
            </seg>
            <seg n="1f06a8c7">
              Jag hade tills alldeles nyligen ett gammalt donationskort i min
              plånbok och trodde att det var mitt bevis på att jag är organdonator.
              Så insåg jag att det var för gammalt och inte alls uppkopplat
              mot donationsregistret. Sent i går kväll när jag satt på mitt
              arbetsrum och förberedde den här debatten gick jag in på Socialstyrelsens
              hemsida och anmälde mig till donationsregistret. Jag hoppas att
              ni har gjort det och annars gör det.
            </seg>
            <seg n="d869b6fb">
              I januari fanns det 1 508 903 personer registrerade. Av dem var
              64 procent ja-anmälningar. Inte ens alla som är anmälda till registret
              är alltså anmälda som donatorer. Många fler visar sig i undersökningar
              vara positiva till organdonation. Därför har många riksdagsledamöter
              från flera partier motionerat om att regeringen bör göra en översyn
              av nuvarande regelverk. Det kanske vore enklare om berörd person
              i stället markerade sin ovilja mot att donera organ. Det är en
              uppfattning som vi socialdemokrater ställer oss bakom och som
              vi fortfarande har hopp om att en riksdagsmajoritet ska ställa
              sig bakom.
            </seg>
          </u>
          <note type="speaker" n="9f09dd86">
            Anf. 90 AGNETA LUTTROPP (MP):
          </note>
          <u who="agneta_luttropp_7d2a21" xml:id="i-0c571deda9b1cd14-0" n="eeafb1b3">
            <seg n="00caa60b">
              Fru talman! Jag ska först säga något om transsexuellas rätt att
              leva i rätt kön.
            </seg>
            <seg n="f094aced">
              Det finns en lag från 1972 som säger vem som får operera sina
              könsorgan och ändra namn och personnummer. Man ska ha fått diagnosen
              transsexualism, vara ogift och svensk medborgare. Man ska också
              vara 18 år, men man kan få börja med delar av behandlingen tidigare,
              som att ta hormoner eller operera bort bröst. Ett annat krav är
              att man går med på att sterilisera sig, det vill säga operera
              sig så att man inte kan få barn genom egna spermier eller ägg.
              Det finns transpersoner som lever i en heterosexuell parrelation.
              Som ni förstår kan de inte komma i fråga för operation då de inte
              är singlar och dessutom troligen inte vill sterilisera sig.
            </seg>
            <seg n="92fe68a0">
              För de flesta transsexuella blir det inre trycket av att leva
              i fel kön och obehaget av att ha fel kropp så starkt att de förr
              eller senare drivs till att söka hjälp. En inte helt ovanlig följd
              av att vård och stöd uteblir är döden genom självmord. För länge,
              länge sedan utfördes i Sverige tvångssterilisering av många kvinnor
              som fanns på olika institutioner. Deras val var att bo kvar på
              institution eller låta sterilisera sig. Transpersoner ställs också
              inför ett omöjligt val om de vill genomgå någon form av könskorrigering,
              nämligen tvångssterilisering eller att fortsätta att leva i fel
              kön. Det var inte värdigt på 30- och 40-talet och det är inte
              värdigt 2011. Det är synnerligen otidsenligt, och det är inte
              humant.
            </seg>
            <seg n="c145f594">
              Socialstyrelsen har föreslagit att kraven på att vara ogift,
              steril och svensk medborgare bör tas bort och uttrycker att detta
              dramatiskt skulle förbättra livet för transpersoner i Sverige.
              Därför borde det skyndsamt bli verklighet. Miljöpartiet har precis
              samma åsikt: Ta bort kraven och låt människor göra sina egna val.
            </seg>
            <seg n="8070781d">
              Så till en annan fråga. Familjer består inte alltid av mamma,
              pappa, barn. Man kan vilja bli förälder även om man inte ingår
              i en traditionell familj. Lesbiska par har sedan 2005 rätt till
              donationsinsemination, men den rätten gäller inte för ensamstående
              kvinnor. Det vill Miljöpartiet snarast ändra på. I dagsläget förvägras
              alla de kvinnor som lever ensamma möjligheten och rätten att bli
              förälder. De får söka sig utomlands till länder som kommit ett
              steg längre, till exempel våra grannländer Danmark och Finland
              samt Lettland, England och Belgien. Barn som tillkommit genom
              assisterad befruktning av en ensamstående kvinna kommer inte att
              få sämre uppväxt än barn som adopteras av en ensamstående kvinna
              eller man eller som bor med endast en av sina föräldrar.
            </seg>
            <seg n="1a0dd5dc">
              Detta är ett ärende som har dragits i långbänk sedan 2006/07
              då man skrev motioner om detta, och utskottet skrev i sitt betänkande
              att man förutsatte att regeringen noga skulle följa frågan och
              återkomma till riksdagen om regeringen tyckte att det var motiverat.
              Tydligen tyckte inte regeringen det. Frågan fortsatte, och 2008/09
              framhölls i betänkandet att regeringen borde se över frågan utifrån
              ett barnperspektiv och att utskottet utgick från att regeringen
              skulle återkomma till riksdagen om det behövdes. Det behövdes
              tydligen inte.
            </seg>
            <seg n="06c3af9e">
              Regeringen har alltså inte återkommit i frågan, och därför återkommer
              vi med en motion om detta.
            </seg>
            <seg n="f15770be">
              Jag hoppas på rafflande debatt, skriver Ulrika Westerlund, förbundsordförande
              i RFSL. Det Ulrika syftar på är dagens debatt. I gårdagens artikel
              i tidskriften QX skriver Ulrika om debatter under valrörelsen
              om bland annat könstillhörighet och ensamstående kvinnors rätt
              till assisterad befruktning. Hon skriver att frågorna är genomdiskuterade
              och att det till och med finns en mycket sannolik majoritet bland
              riksdagens ledamöter för att genomföra förändringar. Vidare skriver
              hon: Ändå kommer morgondagens debatt med allra största sannolikhet
              att sluta i en seger för utskottets förslag till beslut: avslag
              på samtliga motioner som handlar om förändringar av dessa lagar.
              Situationen är minst sagt otillfredsställande.
            </seg>
            <seg n="419e3ded">
              Jag kan bara hålla med.
            </seg>
            <seg n="530f9b4b">
              Jag stöder alla Miljöpartiets reservationer, men för tids vinnande
              lyfter jag fram reservationerna 20 och 25.
            </seg>
          </u>
          <note type="speaker" n="ccac3e82">
            Anf. 91 BJÖRN SÖDER (SD):
          </note>
          <u who="bjorn_soder_0c1a4c" xml:id="i-52ab4e8e64542c2b-0" n="9af70c97">
            <seg n="1d64dd63">
              Fru talman! Frågan om manlig könsstympning är högst kontroversiell.
              När det gäller kvinnor är vi alla, som väl är, överens om det
              oacceptabla med könsstympning. Manlig könsstympning är visserligen
              ofta ett mindre ingrepp än det kvinnliga, men för den skull inte
              en mindre kränkning av den personliga integriteten.
            </seg>
            <seg n="85686bd5">
              Som sverigedemokrat värnar jag om barns och alla människors rätt
              till integritet. I dag accepteras inga andra könsstympningar,
              så varför ska könsstympning av pojkars organ vara accepterad?
              Enligt rekommendationer från Socialstyrelsen ska alla landsting
              tillhandahålla könsstympning av pojkar som en service för de föräldrar
              som så önskar. Socialstyrelsens rekommendationer kom till efter
              att flera barn drabbats av infektioner efter olagligt utförda
              könsstympningar, så kallad köksbordskirurgi, av små gossar efter
              att föräldrar anlitat obehöriga till att utföra ingreppen.
            </seg>
            <seg n="e26b2dcb">
              Problemen har blivit alltmer påtagliga genom den alltmer ökande
              muslimska befolkningen i Sverige och de svenska myndigheternas
              slapphänthet inför att ställa krav på utlänningar som kommer till
              Sverige att anpassa sig till det svenska samhället och de synsätt
              som råder här om barnens rättigheter.
            </seg>
            <seg n="3493b26a">
              Genom att bistå med könsstympning som inte är av medicinska skäl
              bryter man mot såväl FN:s mänskliga rättigheter som FN:s barnkonvention
              och Nobabs kriterier för barnsjukvård. Sverige har skrivit under
              dessa dokument. Det fastslås att barn ska informeras och ha ett
              reellt medinflytande över den vård som ges och att barnens integritet
              ska respekteras.
            </seg>
            <seg n="13d76af8">
              Svenska Läkaresällskapet anser, enligt en artikel i Läkartidningen
              den 25 februari 2010, att icke-medicinsk omskärelse av små pojkar
              är svår att förena med respekten för barnens rätt till integritet
              och självbestämmande. Man menar också att omskärelse strider mot
              FN:s barnkonvention.
            </seg>
            <seg n="5bf5c313">
              Ordföranden i Svensk barnkirurgisk förening, överläkare Gunnar
              Göthberg, vill förbjuda omskärelse helt och hänvisar till just
              FN:s barnkonvention. Han säger i Sydsvenska Dagbladet den 28 juli
              2009: Ingreppet utförs utan barnets medgivande och kan i vissa
              lägen jämställas både med övergrepp och kvinnlig könsstympning.
              Lagtexten borde skärpas åt andra hållet.
            </seg>
            <seg n="887b3109">
              Svensk barnkirurgisk förening har också gjort en enkät som visar
              att två av tre barnkirurger vägrar att utföra omskärelser. Av
              detta skäl har landsting och regioner runt om i landet beslutat
              att upphandla tjänsten på den privata marknaden, där det är lättare
              att få läkare att frångå sina principer i utbyte mot pengar.
            </seg>
            <seg n="e851b8be">
              Fru talman! Det enda rimliga för att tillåta kulturell och religiös
              könsstympning torde i stället vara att det sker på vuxna män,
              som kan fatta egna beslut, till fullt självkostnadspris. Rätten
              till omskärelse kan bara vara individens egen rätt. Föräldrars
              önskemål måste stå tillbaka. Kollektiv stympning är inte heller
              etiskt försvarbart. Mycket tyder på att rädsla för att stöta sig
              med olika befolkningsgrupper, särskilt den muslimska, ligger bakom
              beslutet att ge könsstympning av gossebarn en legitim status i
              Sverige snarare än omsorg om barnens bästa.
            </seg>
            <seg n="53225e96">
              Det är viktigt att påpeka att mänskliga rättigheter ska vara
              universella och inte ta hänsyn till kultur, religion eller tradition.
            </seg>
          </u>
          <note n="f69a1d92">
            Fru talman! Jag vill yrka bifall till Sverigedemokraternas reservation
            26.
          </note>
          <note type="speaker" n="0e4f6356">
            Anf. 92 EVA OLOFSSON (V):
          </note>
          <u who="eva_olofsson_993bb0" xml:id="i-2005e85474e7e6ce-0" n="61bf1ef7" next="i-702603f2508b3f66-0"/>
          <note n="69c21982">
            Fru talman! Jag vill börja med att yrka bifall till reservation
            3 som handlar om sjukvård utifrån människors behov och inte efter
            privata vinstintressen, reservation 20 om ensamstående kvinnors
            rätt till insemination, reservation 22 om organdonation och reservation
            25 om fastställande av könstillhörighet i vissa fall.
          </note>
          <u who="eva_olofsson_993bb0" xml:id="i-702603f2508b3f66-0" n="61bf1ef7" prev="i-2005e85474e7e6ce-0">
            <seg n="dbdc16d7">
              Fru talman! Vänsterpartiet har ett yttrande i den fråga som Björn
              Söder från Sverigedemokraterna lyfte fram. Vi var med och såg
              till att det var sjukvården som utförde omskärelse av pojkar,
              därför att vi tyckte att det var farligt för barnen när det gjordes
              av andra. Vi anser att det ska vara en åldersgräns på sikt och
              att man själv som vuxen ska ta ställning till om man ska bli omskuren.
            </seg>
            <seg n="c8dacbc8">
              Jag kan inte låta bli att säga att mänskliga rättigheter och
              barnkonventionen gäller hälso- och sjukvård för alla som lever
              i Sverige. Vi har en grupp människor som inte har rätt till det
              i Sverige i dag. Det är gömda flyktingar som inte har fått asyl
              men som inte vågar och kan ta sig till sitt hemland igen, och
              det är papperslösa människor. Det här är ingen migrationsfråga.
              Det är en mänsklig rättighetsfråga och en hälso- och sjukvårdsfråga.
            </seg>
            <seg n="c8b3937b">
              Gravida kvinnor i Sverige ska naturligtvis ha rätt till mödravård
              och kunna föda sina barn på sjukhus under säkra förhållanden,
              och då inte få en räkning som de aldrig någonsin kommer att ha
              möjlighet att betala, för man är fattig som papperslös eller gömd.
            </seg>
            <seg n="75311be6">
              Alla barn och människor över huvud taget i Sverige ska självklart
              ha rätt till sjukvård och inte bara akutinsatser, för det är omänskligt
              och dyrt.
            </seg>
            <seg n="7cee8c9b">
              Jag har själv varit på Rosengrenska i Göteborg flera gånger och
              på Läkarna i världens klinik. Man blir mycket arg och ledsen när
              man ser vilken situation många människor i Sverige lever i i dag
              men glad över att så många människor engagerar sig på ideell basis
              i samarbete med Röda Korset. Där finns läkare, sjuksköterskor,
              undersköterskor, arbetsterapeuter, psykoterapeuter, optiker, studerande
              på de här områdena, tandläkare, och alla gör de ideella insatser
              för att tillgodose människors rätt till hälso- och sjukvård.
            </seg>
            <seg n="4b63bff6">
              Jag kan ta ett exempel på hur fel det blir när man inte får tillgång
              till hälso- och sjukvård. Till Rosengrenska i Göteborg kom en
              man med tuberkulos. Han hade haft det ett bra tag men hade inte
              vågat gå till en vårdcentral. De fick snabbt som attan se till
              att han kom till sjukvården. Han blev inlagd på infektionskliniken
              på Östra sjukhuset och har fått vara där under en lång tid. Det
              hade naturligtvis varit mycket bättre om han inte hade varit rädd
              för att vända sig till sjukvården, om han hade haft rätt till
              sjukvård och om hans sjukdom hade upptäckts i ett mycket tidigare
              stadium.
            </seg>
            <seg n="0b0c0a7b">
              Hälso- och sjukvårdspersonalen och deras organisationer säger
              unisont att de inte vill ställas inför situationen att de inte
              kan ha sin etik som yrkesgrupp utan ska fråga: Vem är du? Varifrån
              kommer du? Har du de sista fyra siffrorna i ditt personnummer?
            </seg>
            <seg n="8d4714d2">
              Jag tycker inte att vi i Sverige, som vill ha en hög svansföring
              när det gäller välfärd och mänskliga rättigheter, ska ligga i
              bottenligan i Europa när det gäller människors rätt till hälso-
              och sjukvård. Jag vet att det är en utredning på gång och att
              det har varit diskussioner mellan regeringen och Miljöpartiet.
              Det är jag glad för, för det har tagit lång tid att komma hit.
              Jag hoppas också att vi nu löser frågan en gång för alla och att
              det inte blir så att man bara går en bit på vägen. Men det kanske
              ni som finns i regeringspartierna kan svara på.
            </seg>
            <seg n="50f2cf35">
              Allt fler kvinnor upptäcker att man inte behöver avstå från ett
              liv med barn bara för att man inte har någon partner. Ensamstående
              kvinnor över 25 år har sedan ett tag tillbaka rätten och möjligheten
              att adoptera. Samma rättighet finns inte för ensamstående kvinnor
              som själva vill bära och föda sitt barn. De har inte rätt till
              insemination. Det tycker jag är ett väldigt konstigt sätt att
              se på kvinnors möjligheter att få barn. Det finns ingen anledning
              att tro att det barn som föds efter en assisterad befruktning
              av en ensamstående kvinna skulle växa upp under sämre förhållanden
              än det barn som är adopterat av en ensamstående kvinna eller man
              och inte heller att det barnet har det sämre än barn som av andra
              skäl har ensamstående föräldrar.
            </seg>
            <seg n="599a108b">
              Den här frågan har dragits i långbänk. De borgerliga partierna
              i socialutskottet har sagt att man följer frågan, att man ska
              återkomma när man finner det motiverat, men man finner det tydligen
              aldrig motiverat. Jag skulle gärna vilja ställa frågan till alla
              er från regeringspartierna: Kommer ensamstående kvinnor att få
              rätt till assisterad befruktning? Kommer man att slippa åka till
              Danmark om man som ensamstående kvinna vill bära och föda fram
              sitt barn?
            </seg>
            <seg n="635af06e">
              Vänsterpartiets viktigaste fråga i valrörelsen, fru talman, var
              världens bästa välfärd utan privata vinstintressen. Just nu arbetar
              hela vårt parti med den frågan när det gäller hälso- och sjukvården.
              Grundläggande för oss är att hälso- och sjukvårdens resurser ska
              fördelas så att mest vård ges till dem som har de största behoven.
              Så står det också i hälso- och sjukvårdslagen. Man kan tycka att
              det är en självklar princip i Sverige, men vi ser att den principen
              flyttas allt längre bort. I stället för att behoven styr är det
              i högre grad vinstmöjligheterna som bestämmer vem som ges och
              får vård. Frågan kan nu ställas allt oftare: Vilka patienter är
              lönsammast att behandla? Och Lena Hallengren redogjorde väldigt
              tydligt för vad det innebär att öppna för privata sjukförsäkringar
              och gräddfiler i hälso- och sjukvården.
            </seg>
            <seg n="cb4dd730">
              Den borgerliga regeringen har avskaffat regleringar av vinst
              i sjukvården och säger att man vill ha mångfald. Men det har länge
              varit möjligt för ideella organisationer att driva sjukhus utan
              vinstintressen.
            </seg>
            <seg n="a3477d7b">
              Jag besökte för några veckor sedan Ersta sjukhus här i Helsingfors
              som har funnits i många år. Det är ett alldeles förträffligt sjukhus
              med många bra verksamheter. Men det som regeringen öppnat för
              är att bedriva sjukvård utifrån rent och skärt vinstintresse och
              att multinationella vårdbolag får möjlighet att driva sjukvård.
              Deras affärsidé utgår från att de ska gå med vinst. Deras affärsidé
              är icke att i första hand åstadkomma en bra vård för patienterna.
            </seg>
            <seg n="0237cec4">
              Men sjukvård är inte vilken näring som helst på en fri marknad.
              När jag är sjuk och är orolig för vad jag har och jag går till
              läkaren för att diskutera vad det kan vara för fel på mig och
              läkaren ska undersöka och komma fram till vilken behandling jag
              ska ha och vad som sedan ska hända är det inte samma sak som att
              välja mellan olika schampon eller tvålar. Vi är väldigt beroende
              av personalen inom hälso- och sjukvården och av vad läkare och
              andra säger att vi behöver.
            </seg>
            <seg n="d0226752">
              Genom att släppa in vinsten som drivkraft i vården blir det svårare
              att styra vården till dem med de största behoven. I stället satsar
              vårdgivare på att styra vården till personer som är mest lönsamma,
              på att ge dessa vård på det mest lönsamma sättet.
            </seg>
            <seg n="3e6e1d81">
              Det fungerar dåligt att ge vård efter marknadsmekanismer. Alltför
              ofta blir resultatet att de som har minst behov av vård får mest
              vård därför att vi i dag har en ojämlik vård på grund av att rika
              och välutbildade grupper som är friskare efterfrågar vård mer
              än lågutbildade människor som är låginkomsttagare. De ställer
              större krav på vilken behandling de ska ha och, kan man kanske
              tro, känner sig mer på jämlik nivå i förhållande till läkaren.
            </seg>
            <seg n="633ce14b">
              Att vi har vinstintressen i vården gäller inte bara de privata
              utförarna, utan man sätter de offentliga utförarna i delvis samma
              situation. Man befinner sig på en konkurrensutsatt marknad. För
              att få budgeten att gå ihop kan offentligt drivna vårdcentraler
              också tvingas prioritera på samma sätt. Man måste försöka prioritera
              lätta och snabba besök för att få budgeten att gå ihop.
            </seg>
            <seg n="a26c7446">
              Det är svårt att konstruera ersättningssystem som gör det lönsamt
              att behandla dem med de största vårdbehoven ofta multisjuka, äldre
              som har många olika sjukdomar och människor som har kroniska sjukdomar.
              Sådana ambitioner finns långt ifrån alltid i ersättningssystemet.
            </seg>
            <seg n="7bba142b">
              I Helsingfors till exempel har man inte med de socioekonomiska
              variablerna. Man ger inte mer resurser till områden med ohälsa
              och en befolkning som har större behov av vård.
            </seg>
            <seg n="e6643ce5">
              När en vårdcentral får en stor del av sin ersättning beräknad
              på antalet läkarbesök finns det naturligtvis ett incitament för
              att försöka få så många läkarbesök som möjligt.
            </seg>
            <seg n="a4341e4b">
              Patienter som kräver lång tid, som har de största behoven, är
              det inte lika lönsamt att satsa på. I stället försöker man hitta
              de lättbehandlade patienterna och hinna med så många som möjligt.
              Här finns också ett incitament för att inte jobba tvärprofessionellt.
              Får man mest betalt för läkare är det inte lika intressant att
              ha kuratorer och psykologer om man nu inte har avtal som tvingar
              en till det.
            </seg>
            <seg n="edbb4833">
              Vårdcentraler väljer ofta att etablera sig i socioekonomiskt
              starka områden där vårdbehoven är minst. Botkyrka utanför Helsingfors
              har fortfarande kvar sina sex vårdcentraler. Men familjecentralerna
              passade inte in i vårdvalet, även om alla var mycket nöjda med
              dem och tyckte att det fungerade bra att på familjecentraler ha
              ett samarbete mellan sjukvård och kommun.
            </seg>
            <seg n="47c68083">
              På Östermalm, där det bor ungefär lika många människor som i
              Botkyrka, har antalet vårdcentraler ökat från sex till elva. Jag
              har hört att två till är på gång.
            </seg>
            <seg n="05b7af12">
              Systemet skapar alltså en direkt drivkraft att behandla nästan
              friska personer i stället för att behandla svårt sjuka. Personal
              ute på mottagningar har berättat att personer med enkla besvär
              som ringer för rådgivning kan uppmanas att komma till vårdcentralen
              fastän de inte behöver det, för då får man läkarbesöksersättningen.
              Med en sådan ersättningsmodell fördelas vården på ett felaktigt
              sätt, och varje enskild vårdinsats riskerar att få sämre kvalitet.
            </seg>
            <seg n="97d41516">
              I ett folkhälsoperspektiv och i det perspektiv som Vänsterpartiet
              står för är ett förebyggande arbete väldigt viktigt ett folkhälsoarbete.
              Det är viktigt att redan från början satsa på hälsan. Men det
              här går stick i stäv med en vård som styrs av vårdintressen. Inom
              vård som drivs för att ge vinst kommer man att sträva efter att
              öka efterfrågan. Företag på en långt gången vårdmarknad beter
              sig inte annorlunda än företag inom andra näringsgrenar.
            </seg>
            <seg n="3202b652">
              Pengar som kunde ha gått till vård går i stället till marknadsföring.
              Marknadsmekanismerna innebär även att företagen ökar efterfrågan
              och vinsten genom att få människor att se på allt fler fenomen
              som sjukdomar i behov av behandling.
            </seg>
            <seg n="6d28be13">
              Precis som schamporeklamen i dag lovar ständigt bättre hårvårdsteknologier
              kan vi vänta oss att företagen på en utvecklad vårdmarknad har
              ett intresse av att hela tiden erbjuda nya läkemedel och nya behandlingar,
              även om dessa inte gör oss nämnbart friskare sett till vad det
              kostar.
            </seg>
            <seg n="51aba178">
              Ett vinstdrivet vårdsystem måste naturligtvis ge ägarna utdelning.
              Riskkapitalister har insett att det finns stora pengar att tjäna
              på allas vårt behov av vård. Det är dessutom fråga om en stabil
              marknad, skattefinansierad. När det är lågkonjunktur är det inte
              som för bilbranschen, för även då behöver människor sjukvård.
            </seg>
            <seg n="99b19057">
              Avkastningstalen för företag inom vård och omsorg är betydligt
              högre än för näringslivet som helhet. Riksdagens utredningstjänst
              har tagit fram att avkastningen på eget kapital uppgår till omkring
              25 procent när det gäller hälso- och sjukvården att jämföra med
              näringslivet som helhet med 20 procent.
            </seg>
            <seg n="6f46ef28">
              Av de sex största vård- och omsorgsbolagen som i dag är verksamma
              i Sverige är det numera bara ett enda som inte ägs av riskkapitalbolag.
              Vinsterna har skjutit i höjden. Den privata vården genererade
              år 2009 omkring 3 miljarder kronor i vinst. Det motsvarar ungefär
              kostnaden för 8 000 nya undersköterskor.
            </seg>
            <seg n="145f28df">
              För Vänsterpartiet är målet en jämställd och jämlik hälso- och
              sjukvård fördelad efter behov. Anledningen till att vi säger nej
              till vinstintressen är inte bara att vi menar att skattepengar
              ska gå till vård och inte hamna i fickorna hos riskkapitalbolagen
              utan också att privata vinstintressen för oss bort från en jämlik
              och jämställd sjukvård efter behov.
            </seg>
          </u>
          <note type="speaker" n="33cba330">
            Anf. 93 BJÖRN SÖDER (SD) replik:
          </note>
          <u who="bjorn_soder_0c1a4c" xml:id="i-52ab4e8e64542c2b-1" n="9af70c97">
            <seg n="5fcbe748">
              Fru talman! Jag skulle vilja kommentera Eva Olofssons felaktiga
              påstående att FN:s deklaration om mänskliga rättigheter ger alla
              rätt till någon sorts allmän sjukvård. Så är inte fallet, utan
              det står att man har rätt till akut sjukvård. Inte heller står
              det att man har rätt till skattesubventionerad sjukvård där de
              svenska skattebetalarna ska stå för fiolerna. Över huvud taget
              nämns inget om kostnader.
            </seg>
            <seg n="3efca57f">
              Rimligtvis borde det vara så att man, om man befinner sig illegalt
              här i Sverige trots att vi har Europas mest liberala flyktinglagar
              och man således inte ansetts ha status som flykting, bör betala
              fullt pris för erhållen vård. Det är ingenting som svenska skattebetalare
              ska finansiera.
            </seg>
            <seg n="5916d4a7">
              Men ni tillsammans med andra partier vill införa en sorts belöningssystem
              i Sverige: Den som tar sig hit oavsett om det är på legala eller
              illegala grunder och som befinner sig här illegalt efter att ha
              fått ett avvisningsbeslut ska belönas genom att få tillgång till
              den allmänna, offentliga, välfärden.
            </seg>
            <seg n="08c15fd9">
              Jag vill också påpeka att begreppet gömda flyktingar är felaktigt.
              De här människorna är inte flyktingar, därför att flyktingar får
              stanna i Sverige, utan de är illegala utlänningar, kriminella
              utlänningar som bryter mot svensk lag genom att befinna sig i
              Sverige trots att de fått ett avvisningsbeslut.
            </seg>
            <seg n="d9e70fbf">
              Som sagt: FN:s deklaration om mänskliga rättigheter säger inte
              att man har rätt till allmän sjukvård.
            </seg>
          </u>
          <note type="speaker" n="249ca11b">
            Anf. 94 EVA OLOFSSON (V) replik:
          </note>
          <u who="eva_olofsson_993bb0" xml:id="i-e62bd3c0383eca8d-0" n="61bf1ef7">
            <seg n="c924a212">
              Fru talman! Hälsa och sjukvård är mänskliga rättigheter, menar
              jag. Barnkonventionen säger mycket tydligt att alla barn som lever
              i ett land har rätt till både skolgång och hälsa. Du, Björn Söder,
              hänvisade förut till barnkonventionen.
            </seg>
            <seg n="264b76dd">
              Jag vill inte leva i ett land där människor inte får hjälp när
              de är sjuka. Vi har råd med det i Sverige. Det kostar inte ens
              speciellt mycket. Dessutom finns det inga bevis för att fler människor
              därmed kommer hit. Det är så tufft att leva gömd att man inte
              gör det om det finns alternativ.
            </seg>
            <seg n="2433028b">
              I många länder i Europa har man det mycket bättre. I Spanien
              till exempel har man full rätt till hälso- och sjukvård. Men inte
              har man där sett att en massa människor av den anledningen strömmar
              in. Inte heller kan vi säga att människor undviker Sverige och
              i stället väljer Spanien därför att det är så dåligt här när det
              gäller hälso- och sjukvård.
            </seg>
            <seg n="4b53773b">
              Jag tycker att det är självklart att barn ska ha rätt till sjukvård.
              Vi ska inte låta barn som är sjuka leva här utan hjälp. Ingen
              människa är enligt mitt sätt att se på människor illegal. Det
              är en avgrund mellan Sverigedemokraternas och Björn Söders syn
              och, tror jag, riksdagens övriga partiers sätt att se på människor.
            </seg>
            <seg n="b7b979b3">
              Vad vinner man på att gravida kvinnor inte kan föda fram ett
              friskt barn? Tror Björn Söder fortfarande att skälet är att människor
              kommer till Sverige? Vi får ju människor som lider, som inte kan
              växa upp och som inte är friska. Dessutom är det hela synnerligen
              kontraproduktivt. Om insatser görs i ett tidigt skede kostar det
              de skattebetalare som du, Björn Söder, så mycket värnar om mycket
              mindre. Det är bara om man väntar tills människor blir så sjuka
              att de måste få akut sjukvård som det kostar mer. Du tycker väl
              inte att människor, att barn ska ligga och dö i Sverige? I så
              fall tycker jag att ni ska säga det.
            </seg>
            <seg n="1fc0a4ed">
              Sedan säger du att människor ska betala, men du vet lika väl
              som alla andra att dessa människor inte har pengar. De utnyttjas
              ofta; de jobbar svart och försöker få det att gå runt. De får
              hämta mat i sopcontainrar ibland, och de bor i källare eller är
              inneboende hos folk någonstans. De har inte pengar att betala
              sjukvård med, och det är inte det som ska styra människors rätt
              till hälso- och sjukvård.
            </seg>
          </u>
          <note type="speaker" n="e1a4f184">
            Anf. 95 BJÖRN SÖDER (SD) replik:
          </note>
          <u who="bjorn_soder_0c1a4c" xml:id="i-52ab4e8e64542c2b-2" n="9af70c97">
            <seg n="c3e069aa">
              Fru talman! Eva Olofsson har rätt att tycka vad hon vill och
              föra den politik hon anser är rätt. Det är hennes fulla frihet.
              Men man ska inte påstå att FN:s deklaration om mänskliga rättigheter
              ger personer rätt till allmän sjukvård, för det är endast akut
              sjukvård. Det är också något vi i Sverigedemokraterna ställer
              upp på. Jag tror inte att det finns ett enda exempel i Sverige
              där svensk sjukvårdspersonal har låtit en människa dö därför att
              det råkar vara en person som befinner sig illegalt i Sverige.
            </seg>
            <seg n="ac84f96c">
              Det ni vill är dock att utvidga begreppet till att omfatta all
              sorts sjukvård och att de som befinner sig illegalt i Sverige
              inte bara ska ha tillgång till sjukvård fullt ut utan även till
              skola, utbildning och så vidare. Då finns det ju inte längre någon
              anledning att ha kvar några asylbegrepp, flyktingskäl eller någonting,
              för då räcker det med att man passerar den svenska gränsen så
              får man per automatik tillgång till hela det svenska välfärdssamhället.
            </seg>
            <seg n="136e05f9">
              Även Eva Olofsson måste väl inse att det på sikt skulle rasera
              hela det svenska välfärdssamhället. Det är en ohållbar situation
              ni förespråkar.
            </seg>
          </u>
          <note type="speaker" n="1f0a842d">
            Anf. 96 EVA OLOFSSON (V) replik:
          </note>
          <u who="eva_olofsson_993bb0" xml:id="i-e62bd3c0383eca8d-1" n="61bf1ef7">
            <seg n="18b7d4ea">
              Fru talman! Jag tror att Björn Söder ser framför sig hur människor
              runt om på jorden lämnar sina hem och så att säga rusar till Sverige
              för att människor som lever här får rätt till sjukvård. Först
              och främst har vi ingen allmän rättighet att komma in till Sverige
              eller Europa, utan vi har gränser för flyktingar. Det är svårt
              att få status som flykting.
            </seg>
            <seg n="a6eed00b">
              Jag har pratat med många av dem som jobbar på Rosengrenska och
              på Läkare i världen, och jag vet vilka öden de möter och vilka
              människor psykoterapeuterna där sitter och pratar med. Det är
              kvinnor som har råkat ut för massvåldtäkter inför sina barn och
              sina män det är oerhörda öden och som kanske inte mött någon förståelse
              för att man inte berättar sådant för en man på Migrationsverket
              första gången man träffar honom.
            </seg>
            <seg n="735abd5a">
              När det gäller att det skulle gå åt så mycket pengar tycker jag
              att det vore väldigt intressant att höra Sverigedemokraternas
              syn på riskkapitalbolag och vinstintressen i sjukvården. Här går
              miljarder ut till skatteparadis som Jersey och Guernsey från riskkapitalbolag
              som äger vårdföretag i fyra fem år och sedan säljer dem med vinst.
              Däremellan slimmar man dem eller köper upp nya företag. Man tar
              lån och lägger dyra räntor på dem.
            </seg>
            <seg n="89294d8e">
              Det är våra skattepengar som rinner iväg på detta sätt, i stället
              för att gå till hälso- och sjukvård. I stället för att sparka
              nedåt mot de människor som har det svårast i Sverige tycker jag
              att det vore intressant om Sverigedemokraterna tog strid mot att
              dessa skattepengar försvinner till något helt annat än hälso-
              och sjukvård och mot att vi har vinstdrivande storföretag som
              plockar ut skattepengar ur Sverige som alltså därmed inte gör
              någon nytta i den sjukvård Björn Söder säger sig värna.
            </seg>
          </u>
          <note type="speaker" n="6752d8fc">
            Anf. 97 MATS GERDAU (M):
          </note>
          <u who="mats_gerdau_320eeb" xml:id="i-06bc870aa68ca8d7-0" n="fe0e7ad4" next="i-212e2bcfee8900b4-0">
            <seg n="99e96cbb">
              Fru talman! Vi moderater utgår från varje enskild person när
              vi formar vår sjukvårdspolitik. Vi ser att alla patienter är unika.
              Varje sjukdom upplevs personligt, och varje människa gör sin egen
              sjukdomsresa. Symtomen, behandlingen och förloppet kanske kan
              jämföras, men upplevelsen är unik. Därför är bemötandet i vården
              så oerhört viktigt.
            </seg>
            <seg n="f2579131">
              Förr eller senare drabbas vi alla av olika sjukdomar och åkommor,
              en del allvarligare än andra. När vi blir så sjuka att vi behöver
              ta kontakt med sjukvården vill vi komma fram dit i tid och inte
              behöva vänta. Vi vill ha ett vänligt, respektfullt bemötande,
              och vi vill att vården ska hålla hög kvalitet. Vi vill att personalen
              är kunnig och känner till de senaste rönen om nya och framgångsrika
              behandlingar.
            </seg>
            <seg n="31b442f8">
              Vi är inte riktigt där överallt än, trots goda föresatser av
              alla anställda i vården. De gör jätteinsatser fast de inte alltid
              får de allra bästa förutsättningarna. Det är viktigt att säga
              att väldigt mycket i sjukvården fungerar bra, men den här debatten
              handlar om det som inte fungerar.
            </seg>
            <seg n="d241eecb">
              Fru talman! Jag vill därför fokusera på två områden där vi ser
              problem i dag och på de lösningar vi moderater ser. Det ena handlar
              om köer och bristande tillgänglighet till den bästa vården att
              det inte är rättvist och jämlikt. Det andra handlar om bristande
              patientmakt, om en känsla av att inte ha kontroll och inte kunna
              påverka.
            </seg>
            <seg n="9ecc97e6">
              Tillgången till vård har ökat rejält de senaste åren. Vi har
              lagfäst vårdgarantin. Vi har infört den så kallade kömiljarden
              för att belöna landsting som ser till att invånarna får vård inom
              en viss tid, och dessa tidsgränser skärper vi successivt. Vi har
              också infört vårdval i primärvården, vilket har lett till att
              223 nya vårdcentraler har öppnat runt om i landet. Tillsammans
              har detta gett ganska dramatiska förändringar kötiderna är inte
              alls vad de var för fem år sedan. Men det finns en hel del kvar
              att göra.
            </seg>
            <seg n="8a512f64">
              Numera finns förnämlig statistik över kösituationen i varje landsting
              och vid varje sjukhus, och den visar i all sin enkelhet att det
              är väldiga skillnader. Halland och Dalarna verkar vara varandras
              motpoler. I Halland fick 97 procent av alla patienter träffa en
              läkare på vårdcentralen inom sju dagar, vilket är vad garantin
              föreskriver. I Dalarna var det bara 83 procent.
            </seg>
            <seg n="95b90a06">
              När det gäller andelen som får en av 42 angivna operationer som
              vårdgarantin omfattar inom 90 dagar, alltså inom tre månader,
              var den också högst i Halland. Där var det 98 procent, och i Dalarna
              var det 70 procent. Totalt var det 100 000 personer som väntade
              på operation i februari, varav 15 000 hade väntat längre än tre
              månader.
            </seg>
            <seg n="bccb4ad0">
              Om alla skulle behöva vänta lika länge som i socialdemokratiskt
              styrda Dalarna hade det funnits ytterligare 15 000 långväntare,
              det vill säga dubbelt så många, med de konsekvenser detta för
              med sig i form av längre tids smärta, funktionshinder, inaktivitet
              och kostnader både för den enskilde och för samhället. Bakom varje
              siffra i statistiken finns en människa av kött och blod.
            </seg>
            <seg n="050308a2">
              Låt mig ta ett exempel diskbråck. Att det är en ganska smärtsam
              sjukdom tror jag att de som har drabbats kan intyga. Det gör ont
              att röra sig, och det är svårt att leva ett aktivt liv. Det är
              svårt att jobba, i synnerhet om man har ett rörligt arbete. Några
              tusen personer drabbas av detta varje år. Det kan opereras på
              31 ställen i landet. Av dem har åtta längre väntetid än tre månader.
              Kortast tid är det här i Helsingforssregionen, på Spine Center
              och Nacka sjukhus. Längst är det i de socialdemokratiskt styrda
              landstingen i Dalarna och på Sahlgrenska i Göteborg.
            </seg>
            <seg n="b086b7a3">
              Häromdagen kom lika knastertorr statistik om köerna på akutmottagningarna.
              Det känns verkligen angeläget att gå vidare med att korta köerna
              och väntetiderna även där. Västra Götalandsregionen utmärker sig
              negativt i detta avseende. På Sahlgrenska sjukhuset och Östra
              sjukhuset i Göteborg får mer än hälften av patienterna vänta i
              mer än fyra timmar.
            </seg>
            <seg n="43f8ed2b">
              Dessa köer är inte acceptabla. Det är när köer finns som man
              behöver en vårdförsäkring. Blir vi av med köerna blir vi nog också
              av med de försäkringar som nog ingen tycker att man egentligen
              ska behöva när vi betalar skatt till vården i Sverige. Jag har
              ingen. Jag har arbetat för att den offentligt finansierade sjukvården
              ska vara så himla bra att ingen ska behöva en vårdförsäkring de
              försäkringar som tog fart när Lena Hallengren och Socialdemokraterna
              styrde. Det var då sjukvårdsförsäkringarna tog fart i landet.
            </seg>
            <seg n="5c3bbbd3">
              Vi ser lösningar i att fortsätta med kömiljarden som stimulans
              och att bjuda in fler att hjälpa patienterna att få vård. Jag
              tror inte att något landsting vill ha dessa köer, men jag ser
              däremot skygglappar när det gäller att hitta lösningar i många
              av de socialdemokratiskt styrda landstingen.
            </seg>
            <seg n="588c98bc">
              Fru talman! Den andra fråga jag vill ta upp är patienternas inflytande
              över vården. Patientens individuella makt är avgörande för vilket
              inflytande man har och hur man kan kräva ut sin rätt.
            </seg>
            <seg n="db940515">
              En av våra vanligaste folksjukdomar är cancer. 50 000 människor
              drabbas av det varje år. Det medför ofta chock, tror jag, panik,
              ångest. Det kanske uppfattas som dödsbud fast det inte alls är
              det. De här personerna måste få en mästerlig vård både rent tekniskt
              och i bemötande. Man ska inte vara ett personnummer, utan man
              ska vara en person.
            </seg>
            <seg n="ebeb5aea">
              Om man får mer makt som patient kan man ställa andra krav, och
              man kan välja bort en vårdgivare och välja en annan om man inte
              är nöjd. Bara möjligheten att välja om gör att de flesta vårdgivare
              lägger ännu större tyngd på denna aspekt av vården och ser till
              att skapa bra vårdkedjor, ha en kontaktsköterska som samordnar,
              kalla till informationsträffar även med anhöriga, serva med material
              och på annat sätt erbjuda en riktigt mänsklig vård.
            </seg>
            <seg n="b6e5fdd1">
              För att ytterligare stärka patienternas rättigheter vill vi samla
              dem i en särskild lag, vilket nu utreds. Vi vill också se hur
              valfriheten ska kunna öka, eftersom det ger patientmakt i vardagen.
            </seg>
            <seg n="c0560242">
              Fru talman! Vi har lite olika förhållningssätt när det gäller
              att möta det här. När vi i Alliansen vill ta hjälp av andra för
              att korta köer, bygga ut vården och höja kvaliteten säger vänsterpartierna
              nej. För dem verkar det vara viktigare att bygga staket, att hindra
              patienterna och att förbjuda vård.
            </seg>
            <seg n="b54ef75a">
              Om det inte blir någon ändring på kösituationen och bristen på
              valfrihet i röda landsting är jag beredd att diskutera hur vi
              kan gå vidare för att se till att alla patienter verkligen får
              tillgång till vård i tid och dessutom makten att kunna bestämma
              själva i hela landet.
            </seg>
            <seg n="23e1844e">
              I reservationerna från de rödgröna blir det tydligt att de inte
              kämpar mot samma saker som vi. Det blev tydligt i deras inledningsanföranden.
              Vi kämpar mot köer, mot vanvård, mot maktlöshet. De kämpar mot
              privata alternativ i stället. De kämpar mot försäkringar. Här
              har de en ideologisk blockering som säger att allt ska drivas
              i landstingets regi, även om det sker till priset av människors
              lidande. Och de står rätt handfallna när det kommer till egna
              lösningar på problem med just köer, vanvård och maktlöshet.
            </seg>
            <seg n="30dfd6a9">
              Fru talman! I det här sammanhanget måste man ta upp någonting
              om landstingen eftersom det ju är de som är de stora vårdgivarna
              och har ansvar för sjukvården i landet. Det är viktigt att de
              har en sund ekonomi; annars kan man inte ta ett långsiktigt och
              stabilt ansvar för sjukvården. I går föreslog revisorerna i Landstinget
              i Blekinge att inte bevilja den socialdemokratiska landstingsledningen
              ansvarsfrihet längre, för den har ingen koll på ekonomin. Förra
              veckan handlade det om Dalarna; man har ingen kontroll alls över
              kostnaderna. Jag undrar om inte Socialdemokraterna upplever att
              det är ett stort bekymmer att där de styr är det riktigt eländigt
              både med kvaliteten och med ekonomin.
            </seg>
            <seg n="ee419b83">
              Fru talman! Jag ska säga några ord om reservationerna. Eftersom
              jag fick en fråga om ensamståendes insemination, assisterad befruktning,
              vill jag bara hänvisa till vad vi säger i utskottsmajoriteten.
              Det pågår ett ganska gediget arbete på Regeringskansliet med att
              bredda kunskapsunderlaget. Man kommer att ha ytterligare arbete
              för att inhämta kunskaper och erfarenheter av ensamståendes insemination
              i Sverige och i andra länder. Utskottet utgår från att regeringen
              ska återkomma till riksdagen. Det är skärpt jämfört med vad som
              har sagts tidigare.
            </seg>
            <seg n="41020705">
              I reservation 1 för Socialdemokraterna ett väldigt märkligt resonemang
              om att börja sortera bort patienter beroende på varifrån de kommer.
              Vi är mot mycket vad Lena Hallengren sade i sin inledning. I reservationen
              säger Socialdemokraterna att om man har genomfört en operation
              privat, kanske därför att den offentliga vården brister, och en
              komplikation uppstår som kräver intensivvård ska det kunna vägras.
              Frånsett att det är fel i sak eftersom det finns patientförsäkringar
              och vårdansvar enligt hälso- och sjukvårdslagen som vi dessutom
              har skärpt, öppnar det för en diskussion om att hur ett vårdbehov
              har uppstått ska avgöra vilken vård man får. Var drar då Lena
              Hallengren gränsen för när det offentliga ska betala? Går den
              vid rattfylleri, vid rökning, vid övervikt, vid idrottsskador?
              Jag tycker att Socialdemokraterna är ute på riktigt minerad mark
              när de börjar diskutera frågan. Vilka mer ska sorteras bort i
              den socialdemokratiska vården? Vi moderater vill ha en allmän
              skattefinansierad vård som ska vara lika för alla i hela landet.
            </seg>
            <seg n="7782ec93">
              Med det yrkar jag bifall till utskottets förslag, fru talman!
            </seg>
          </u>
          <note n="3d7a3787">
            Ajournering
          </note>
          <note n="1ae29690">
            Kammaren beslutade kl. 15.55 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="mats_gerdau_320eeb" xml:id="i-212e2bcfee8900b4-0" n="fe0e7ad4" prev="i-06bc870aa68ca8d7-0">
            <seg n="431d9ba4">
              Återupptagna förhandlingar
            </seg>
          </u>
          <note n="553aca2c">
            Förhandlingarna återupptogs kl. 16.00.
          </note>
          <note n="f058d9fe">
            16 § Beslut om ärenden som slutdebatterats vid dagens sammanträde
          </note>
          <note n="2caae337">
            Punkt 3
          </note>
          <note n="556d0294">
            Övriga punkter
          </note>
          <note n="0f65e475">
            Punkt 2
          </note>
          <note n="d8fdfcf1">
            Punkt 7
          </note>
          <note n="4f6b5001">
            Punkt 14
          </note>
          <note n="a035262f">
            Punkt 15
          </note>
          <note n="0becee4b">
            Punkt 16
          </note>
          <note n="f9b810fe">
            Punkt 20
          </note>
          <note n="556d0294">
            Övriga punkter
          </note>
          <note n="9420ab9f">
            Punkt 1
          </note>
          <note n="2a61f073">
            Punkt 4
          </note>
          <note n="bdc8a234">
            Punkt 5
          </note>
          <note n="556d0294">
            Övriga punkter
          </note>
          <note n="0f65e475">
            Punkt 2
          </note>
          <note n="90539a25">
            Punkt 6
          </note>
          <note n="1e3473ae">
            Punkt 11
          </note>
          <note n="efcc0cff">
            Punkt 12
          </note>
          <note n="556d0294">
            Övriga punkter
          </note>
          <note n="e5d9fc39">
            Punkterna 1 och 2
          </note>
          <note n="2caae337">
            Punkt 3
          </note>
          <note n="fa626306">
            17 § (forts. från 15 §) Hälso- och sjukvårdsfrågor och tandvårdsfrågor
            (forts. SoU9)
          </note>
          <note type="speaker" n="01718669">
            Anf. 98 LENA HALLENGREN (S) replik:
          </note>
          <u who="lena_hallengren_c9798e" xml:id="i-285f623eb41a019d-1" n="e9e86c41">
            <seg n="edaf06ab">
              Fru talman! Helt slumpmässigt valde Mats Gerdau ut ett par landsting,
              ett rött och ett blått, och jämförde statistik för väntetid inför
              besök och operation. Jag tänkte slumpvis bidra med ett annat exempel.
              Det finns ett rött landsting som heter Kalmar och ett blått som
              heter Helsingfors. I det röda landstinget Kalmar fick 93 procent
              besök utan väntan medan Helsingfors låg på bara 81 procent. När
              det gäller operationer var siffran för Kalmar 89 procent och för
              Helsingfors bara 73 procent. Jag tycker att Mats Gerdau ska vara
              lite försiktig med att måla ut röda landsting och blå landsting
              som om det vore en självklarhet hur det hela ser ut.
            </seg>
            <seg n="e7039874">
              Jag ska personligen guida Mats Gerdau på ett besök i Kalmar och
              berätta hur man kan arbeta för att både ha en köfri vård, som
              är ambitionen, och hur man arbetar med ekonomi och andra frågor.
            </seg>
            <seg n="70b1b17f">
              Ralph Lédel känner många i kammaren till. Han kan knappast anklagas
              för att ha skött ekonomin när han 2002 nekades ansvarsfrihet av
              en enig revision för att han inte kunnat hantera ekonomin.
            </seg>
            <seg n="a01fe0e0">
              Jag tycker därför att vi ska vara försiktiga med att tala om
              vem som hanterar ekonomin på ett bra sätt och vem som inte gör
              det.
            </seg>
            <seg n="de66ab0b">
              Jag har en fråga till Mats Gerdau. Om det handlar om jämlik och
              rättvis vård, vad var då skälet till att fatta beslut enligt SoU11
              direkt efter valet för några år sedan? Bland annat skulle det
              bli lättare för landstingen att helt eller delvis överlämna driften
              av sjukhus till privata vinstgivande intressen. Vården skulle
              inte heller behöva bedrivas enbart med offentlig finansiering
              och vårdavgifter och snabbt genomförande. Varför var detta så
              viktigt?
            </seg>
          </u>
          <note type="speaker" n="c0b257f5">
            Anf. 99 MATS GERDAU (M) replik:
          </note>
          <u who="mats_gerdau_320eeb" xml:id="i-43ccb27661f14fe6-0" n="fe0e7ad4">
            <seg n="39a04f31">
              Fru talman! Det var viktigt för att landstingen ska ha sitt självstyre
              i så stor utsträckning som möjligt. Jag kan inte erinra mig att
              det har lett till försämringar för patienterna att lagen togs
              bort, men det är möjligt att Lena Hallengren har en annan åsikt
              om det nu i verkligheten har skett någon försämring.
            </seg>
            <seg n="cdd77b59">
              Lena Hallengren inledde med att ta upp frågan om köer. Det var
              inga slumpmässiga val jag gjorde. Däremot gjorde Lena Hallengren
              val som inte är så talande för helheten.
            </seg>
            <seg n="a54cc4ef">
              Jag bemöter gärna det Lena Hallengren sade om längre köer i Helsingfors.
            </seg>
            <seg n="cb3a1f51">
              Det finns naturligtvis köer till en del operationer. Det beror
              delvis på att vi har haft en mycket längre resa att göra i Helsingforssregionen.
              Varje gång som Socialdemokraterna har styrt i Helsingforss län
              har man lagt ned ett sjukhus. I slutet av 90-talet lade man ned
              Nacka Sjukhus, och man lade ned Löwenströmska Sjukhuset. På 2000-talet
              har man lagt ned Sabbatsbergs sjukhus. Det är klart att det leder
              till köer. När Socialdemokraterna styr lägger man ned sjukvård
              och blir av med sjukvård. När vi styr bygger vi nytt och ser till
              att det kommer till mer. Där är skillnaden. Sedan har det inte
              gått tillräckligt snabbt. Jag skulle vilja att det går snabbare.
            </seg>
            <seg n="4126917c">
              Lena Hallengren nämner också ekonomin i Helsingforss läns landsting
              2002. Det är klart att vi har lärt oss våra läxor. Frågan är om
              Socialdemokraterna har lärt sig någonting. Så som man möjligen
              kan säga att det var i Helsingforss län för tio år sedan, precis
              så är det i de socialdemokratiska landstingen i Blekinge och i
              Dalarna i dag. Är du inte bekymrad, Lena Hallengren, över att
              det är en sådan vanskötsel i dessa landsting där Socialdemokraterna
              styr?
            </seg>
          </u>
          <note type="speaker" n="9fa25e56">
            Anf. 100 LENA HALLENGREN (S) replik:
          </note>
          <u who="lena_hallengren_c9798e" xml:id="i-285f623eb41a019d-2" n="e9e86c41">
            <seg n="1d2c9982">
              Fru talman! Jag hänvisar till mitt förra inlägg. Jag tycker att
              Mats Gerdau gör det väldigt enkelt för sig.
            </seg>
            <seg n="27a6105a">
              När jag tog upp en annan fråga i mitt anförande såg jag att Mats
              Gerdau nickade, men den berördes inte i hans anförande, och det
              är frågan om organdonationer. Den är mycket angelägen. Det som
              finns beskrivet i reservation 22 är just det som motionärerna
              från många olika partier önskar, nämligen att man faktiskt ska
              göra en översyn av det nuvarande regelverket och återkomma till
              riksdagen med förslag på åtgärder som skulle göra att det blir
              fler donatorer så att man både kan ta vara på den kompetens som
              finns inom den svenska läkarprofessionen och forskningen och naturligtvis
              se till att man i den mån som det finns donatorer ska dra nytta
              av det för att rädda liv. Det är faktiskt det som det handlar
              om.
            </seg>
            <seg n="22129016">
              Jag undrar därför hur Mats Gerdau ser på denna fråga. Förslaget
              i reservationen handlar om att regeringen ska göra en översyn
              av det nuvarande regelverket och återkomma till riksdagen med
              ett förslag till åtgärder. Det kan knappast vara tillräckligt
              med dem som i dag finns i donationsregistret med tanke på hur
              många som finns med och som har sagt nej till donation.
            </seg>
          </u>
          <note type="speaker" n="05efe718">
            Anf. 101 MATS GERDAU (M) replik:
          </note>
          <u who="mats_gerdau_320eeb" xml:id="i-43ccb27661f14fe6-1" n="fe0e7ad4">
            <seg n="924b660c">
              Fru talman! Det är naturligtvis oerhört viktigt att vi får fler
              organdonatorer i Sverige. Det tror jag att alla i denna lokal
              tycker. Frågan är hur vi ska få fram fler donatorer.
            </seg>
            <seg n="77b1ae1d">
              Det finns ett donationsråd som arbetar för att antalet donatorer
              ska öka. Statens medicinsk-etiska råd tittar på detta för att
              se vad man mer kan göra. Vi avvaktar helt enkelt vad de har kommit
              fram till när de lämnar över sina förslag till Socialdepartementet
              när det gäller vad man mer kan göra.
            </seg>
            <seg n="7f005d61">
              Jag tror inte att det finns någon som helst partipolitiskt skiljande
              fråga i synen på att vi ska få fram flera donatorer.
            </seg>
            <seg n="4323b926">
              Fru talman! Jag tycker att det var synd att Lena Hallengren inte
              använde sina två repliker för att försöka klargöra hur man ser
              på detta med att sortera patienter beroende på orsaken till deras
              vårdbehov. Jag tycker att det är en rätt intressant fråga. Ska
              vi börja gallra bort patienter för att de kommer från olika håll?
              Vi moderater vill inte det. Jag beklagar verkligen att Lena Hallengren
              inte tog upp det och inte heller tog upp frågorna om vad det är
              som blir bättre om man tar bort valfriheten, vilket Lena Hallengren
              vill enligt era reservationer. Men det får bli en annan debatt.
            </seg>
          </u>
          <note type="speaker" n="e168b77f">
            Anf. 102 EVA OLOFSSON (V) replik:
          </note>
          <u who="eva_olofsson_993bb0" xml:id="i-2005e85474e7e6ce-1" n="61bf1ef7" next="i-702603f2508b3f66-1">
            <seg n="6007115e">
              Fru talman! Jag undrade, liksom Lena Hallengren, varför man inte
              valde Kalmar. Men det var väl för bra siffror där.
            </seg>
            <seg n="05894fc6">
              Jag tänkte bara påpeka för Mats Gerdau att två av Moderaternas
              allianspartier, Centern och Folkpartiet, tillsammans med Socialdemokraterna
              har haft ett stort ansvar för politiken i Västra Götalandsregionen
              nästan hela tiden som den har funnits.
            </seg>
            <seg n="21a6bb21">
              Jag tänkte ta upp frågan om att ensamstående kvinnor ska kunna
              få insemination på svenska sjukhus och inte behöva åka till Danmark
              eller andra länder.
            </seg>
            <seg n="8244b212">
              När vi hade frågan uppe för ett år sedan stod följande i betänkandet:
            </seg>
            <seg n="d32c20bd">
              När det gäller frågan om ensamstående kvinnors rätt till assisterad
              befruktning har utskottet fått veta att regeringen för närvarande
              aktivt analyserar frågan utifrån ett barnperspektiv. I detta arbete
              läggs särskild fokus på barnets rätt att få kännedom om sitt biologiska
              ursprung. Utskottet utgår från att regeringen återkommer till
              riksdagen i frågan om så är nödvändigt.
            </seg>
          </u>
          <note n="b901e26c">
            I årets betänkande står följande:
          </note>
          <u who="eva_olofsson_993bb0" xml:id="i-702603f2508b3f66-1" n="61bf1ef7" prev="i-2005e85474e7e6ce-1">
            <seg n="8a786772">
              När det gäller frågan om ensamstående kvinnors rätt till assisterad
              befruktning har utskottet fått veta att regeringen har tagit initiativ
              i syfte att bredda kunskapsunderlaget och aktivt analyserar frågan
              utifrån ett barnperspektiv. I detta arbete läggs särskilt fokus
              på barns hälsa och utveckling samt barnets rätt att få kännedom
              om sitt biologiska ursprung. Utskottet har erfarit att det inom
              Regeringskansliet pågår ett arbete med att inhämta kunskaper och
              erfarenheter av ensamståendes insemination.
            </seg>
            <seg n="5a00789b">
              Jag undrar egentligen: Gör man något? Handlar detta om att det
              faktiskt kommer att komma ett aktivt förslag till riksdagen där
              jag tror att det finns en majoritet? Därför tänker jag ställa
              frågan till er om riksdagen kan ta ett beslut om ensamstående
              kvinnors rätt till insemination i Sverige.
            </seg>
          </u>
          <note type="speaker" n="e926431d">
            Anf. 103 MATS GERDAU (M) replik:
          </note>
          <u who="mats_gerdau_320eeb" xml:id="i-43ccb27661f14fe6-2" n="fe0e7ad4">
            <seg n="c5764da3">
              Fru talman! Frågan om ensamstående kvinnors möjligheter till
              insemination är ingen lätt fråga som man ska ta med en klackspark.
              Det finns fördelar och det finns nackdelar, och det finns inkonsekvenser
              i lagstiftningen.
            </seg>
            <seg n="f6f8b806">
              För oss är det viktigt att vi ser till barnets bästa hela tiden.
              Eftersom vi å ena sidan har tyckt att det är okej att ensamstående
              kan adoptera kan man tycka att det är inkonsekvent att ensamstående
              inte får inseminera. Så är det. Samtidigt kan man säga att om
              staten ska bidra till att liv skapas ska man också ge detta barn
              bästa möjliga förutsättningar för ett bra liv. Då är naturligtvis
              två föräldrar den bästa möjligheten. Det måste nog alla hålla
              med om.
            </seg>
            <seg n="2f899fcc">
              Vi väntar nu på att regeringens aktiva arbete, det vill jag understryka,
              ska leda fram till ett bra förslag i denna del. Vi väntar alltså
              på det.
            </seg>
            <seg n="b5906240">
              Vi har skärpt tidigare skrivningar och sagt att vi nu faktiskt
              utgår från att regeringen också återkommer till riksdagen i denna
              fråga.
            </seg>
            <seg n="171f95f6">
              Köerna till akutmottagningarna är faktiskt längst i det landsting
              där Eva Olofsson är med och styr, i Västra Götaland. Det gäller
              akutmottagningen på Sahlgrenska sjukhuset, på Östra sjukhuset
              och på närsjukhuset i Trollhättan. Det är sanningen. Så är det.
            </seg>
            <seg n="c1ce2e2f">
              Beskyll inte mig eller mitt parti för att det är så! Vi har aldrig
              varit med och styrt där, i alla fall inte på väldigt länge. Det
              är Socialdemokraterna och numera också Vänsterpartiet som är med
              och styr där.
            </seg>
            <seg n="65f4621b">
              Vi har i alla fall en massa konkreta förslag på hur vi ska bli
              av med köerna. Men jag hörde tyvärr inte ett enda förslag från
              Eva Olofsson i hennes inledningsanförande om hur vi ska bli av
              med köerna. Hon kanske kan säga något om det i sitt sista inlägg.
            </seg>
          </u>
          <note type="speaker" n="9b44dd61">
            Anf. 104 EVA OLOFSSON (V) replik:
          </note>
          <u who="eva_olofsson_993bb0" xml:id="i-e62bd3c0383eca8d-2" n="61bf1ef7">
            <seg n="80dd1646">
              Fru talman! Jag ska gärna svara på det. Men jag vill först ställa
              en tydlig fråga. Jag tyckte att Mats Gerdau lät som Kristdemokraterna.
              Är det Moderaternas officiella ståndpunkt att barn ska ha två
              föräldrar och att det är den frågan som gör att ni inte har tagit
              ställning till insemination för ensamstående kvinnor? Jag har
              inte varit säker på att det har varit Moderaternas ståndpunkt
              förut. Jag har misstänkt att det har varit Kristdemokraternas
              ståndpunkt.
            </seg>
            <seg n="adb688f9">
              Jag vill gärna ha ett tydligt svar på om detta är Moderaternas
              partiståndpunkt. Jag tycker att det är rejält inkonsekvent i förhållande
              både till adoption och till den syn som vi har på olika familjer
              som finns i dag. Familjebilden ser så olika ut. Det är också signaler
              som vi sänder till barn som har kommit till på detta sätt.
            </seg>
            <seg n="2da81567">
              Sedan tänkte jag säga att det är ungefär lika lätt att ge Vänsterpartiet
              ansvar för Västra Götalandsregionen som att ge Moderaterna det.
              Det har funnits ett skäl till att de borgerliga partierna i Västra
              Götaland inte har valt att samarbeta med Moderaterna under en
              lång rad år, i stort sett från början då det pajade. De har i
              stället valt att jobba med Socialdemokraterna.
            </seg>
            <seg n="0217e8fc">
              Jag kan säga att Vänsterpartiet kom med i ett minoritetsstyre
              efter valet och har suttit i detta minoritetsstyre i knappt ett
              halvår. Sedan blev det pang bom, och det blev omval. Då står,
              som ni vet, allt still.
            </seg>
            <seg n="5aa129a9">
              Däremot tycker jag att frågan om köerna är en allvarlig fråga
              att diskutera. Jag tror att det finns många olika sätt som man
              måste jobba på när det gäller köer. Det gäller naturligtvis att
              ha första linjens sjukvård så att man jobbar och fångar upp att
              människor faktiskt kommer rätt.
            </seg>
            <seg n="d65d698f">
              Jag var på besök i Lidköping. Efter att vårdvalet infördes försvann
              den vårdcentral som man tidigare hade på sjukhuset. Då sorterade
              man bra så att människor hamnade rätt. Efter att vårdvalet infördes
              och vårdcentralen försvann blev det längre köer till akuten.
            </seg>
            <seg n="f312669d">
              Jag tror att det också handlar om att vi ska ha öppna jourmottagningar.
              Jag tror att det handlar om att vi ska ha tillräckliga resurser.
              Men jag ifrågasätter också hur man bygger upp logistiken. Ofta
              handlar det om att läkare på ett tydligare sätt måste finnas på
              akuterna än vad de gör i dag.
            </seg>
          </u>
          <note type="speaker" n="aec4637c">
            Anf. 105 MATS GERDAU (M) replik:
          </note>
          <u who="mats_gerdau_320eeb" xml:id="i-43ccb27661f14fe6-3" n="fe0e7ad4">
            <seg n="546aa956">
              Fru talman! Jag tror att Eva Olofsson medvetet misstolkade mitt
              svar när det gällde insemination för ensamstående kvinnor.
            </seg>
            <seg n="7da1a326">
              Vi moderater är inne i en sökande, nyfiken och kunskapsinhämtande
              fas. Vi väntar nu med spänning på vad regeringen kommer fram till.
              Det är svar på Eva Olofssons fråga. Vi har varken sagt si eller
              så, utan ärligt talat väntar vi verkligen. Vi vill få en lösning
              på frågan.
            </seg>
            <seg n="68615665">
              Man måste konstatera att det är under alliansregeringen som vi
              får lösningar som gör att det händer någonting konkret i Sverige
              och i Sveriges riksdag i svåra och känsliga frågor, till exempel
              i frågan om könsneutrala äktenskap. Det hände inte när Socialdemokraterna
              styrde tillsammans med Vänstern, utan det hände under vår tid.
            </seg>
            <seg n="f5ae0d99">
              När det gäller köerna hänvisar Eva Olofsson till att det är viktigt
              med första linjens sjukvård och vårdcentraler. Vi kan konstatera
              att sedan vi har infört vårdvalet har 223 nya vårdcentraler startat.
              Detta har Vänsterpartiet aktivt motarbetat hela tiden. Det är
              alltså inte Vänsterpartiets förtjänst att dessa nya har tillkommit.
              Det är precis tvärtom; med ert förslag hade det blivit ännu färre
              vårdcentraler och ännu längre köer.
            </seg>
            <seg n="d2f52f1d">
              Ni har inga konkreta förslag. Man ska jobba lite med organisationen,
              säger ni. Det håller jag verkligen med om. Men det är inte det
              som är den stora lösningen på frågan om de 100 000 som står och
              väntar i vårdköer. Där krävs det helt andra, konkreta, förslag.
              Men även de saknas tyvärr i Eva Olofssons politik.
            </seg>
          </u>
          <note type="speaker" n="9c5e4ae0">
            Anf. 106 BARBRO WESTERHOLM (FP):
          </note>
          <u who="barbro_westerholm_07b327" xml:id="i-5b07c22a1974c55c-0" n="d785e667" next="i-a2d9a2d6e7ecdd19-0">
            <seg n="9329dd9e">
              Fru talman! Mats Gerdau tog i sitt anförande upp en rad saker
              som vi gör från allianssidan och som Folkpartiet ställer upp på
              till hundra procent. Det är saker som leder till förbättringar:
              vårdvalet, att utjämna den ojämlika vården, att öka patientmakten
              och så vidare. Jag upprepar inte detta.
            </seg>
            <seg n="8a6da92f">
              Jag vill dock understryka det som Mats Gerdau sade om den solidariska
              finansieringen av hälso- och sjukvården, som vi är överens om.
              Om vi får bukt med köer och andra problem vilket vi är på väg
              med bortfaller behovet av privata försäkringar.
            </seg>
            <seg n="77660af1">
              Det jag tänker ta upp under mitt anförande är några liberala
              frågor som kanske inte kan tyckas gälla så många men som vi tycker
              är fundamentala. De visar på vilket samhälle vi i Folkpartiet
              vill ha.
            </seg>
            <seg n="50851342">
              Den första handlar om ensamståendeinsemination. Det finns elva
              motioner från sex av riksdagens partier som handlar om detta.
            </seg>
            <seg n="a7260b56">
              Ensamståendeinsemination behandlades vid Folkpartiets landsmöte
              2007. Det beslutet gäller också i dag. Jag citerar ur beslutet
              för att få det fört till protokollet och för att tydliggöra Folkpartiets
              ställningstagande i frågan: Reproduktionen hör till själva kärnan
              i den enskilda människans privatliv. Vilka avgöranden en människa
              gör i detta sammanhang är normalt hennes ensak. Ur ett liberalt
              perspektiv är det naturligt att det bara finns ett intresse som
              gör att staten och det allmänna kan behöva sätta upp begränsningar:
              att slå vakt om att barn får växa upp under så goda omständigheter
              som möjligt. I övrigt bör det allmänna förhålla sig neutralt till
              människors vägval när det gäller familjebildning och föräldraskap.
              Förmågan att ge ett barn kärlek, trygghet, omsorg och respekt
              sitter inte i en persons sexuella läggning, kön eller partnerrelation
              utan i individens individuella förmåga att vara en bra förälder.
            </seg>
          </u>
          <note n="58596e6b">
            Med anledning av detta yrkade partistyrelsen bifall till de motioner
            där det föreslogs att det skulle bli tillåtet med assisterad befruktning
            för ensamstående. Detta blev också landsmötets beslut.
          </note>
          <u who="barbro_westerholm_07b327" xml:id="i-a2d9a2d6e7ecdd19-0" n="d785e667" prev="i-5b07c22a1974c55c-0">
            <seg n="5468394f">
              Den forskning som jag har tagit del av ger inte anledning att
              tro att barn som har fötts efter ensamståendeinsemination har
              det sämre än andra barn. Tvärtom visar forskningen att de har
              det bra. Men Regeringskansliet vill inhämta mer kunskaper och
              erfarenheter av insemination utifrån barnperspektivet. Det har
              jag respekt för. När vi går till beslut ska vi känna att vi har
              all tillgänglig kunskap att utgå ifrån.
            </seg>
            <seg n="477ea39d">
              Här kommer barns rätt att informeras om sitt biologiska ursprung
              in. Denna rätt har barn i Sverige. Det har de inte i Danmark,
              men jag har erfarit att man där nu börjar arbeta efter de svenska
              principerna för de ensamstående kvinnor som så vill.
            </seg>
            <seg n="7f840831">
              Naturligtvis känner vi en otålighet, och vi vill komma i mål.
              Vi arbetar för att frågan ska få en bra lösning.
            </seg>
            <seg n="3b11909f">
              Jag vill i sammanhanget komma med en liten anmärkning. Vi har
              en abortlag i Sverige sedan 1975 som möjliggör för kvinnor att
              avbryta en graviditet om de inte anser sig kunna ta ansvar för
              ett barn vid den aktuella tidpunkten. Samtidigt har vi nu en lagstiftning
              som hindrar de kvinnor som längtar efter att ta ansvar för ett
              barn att bli gravida och föda detta barn. Här är ensamståendeinsemination
              viktig eftersom möjligheten att ensam adoptera är i princip obefintlig.
            </seg>
            <seg n="0c0fcabd">
              Den andra fråga jag vill ta upp är surrogatmoderskap eller värdmoderskap,
              som jag vill kalla det. Frågan behandlades vid Folkpartiets landsmöte
              2009. Detta bifölls av landsmötet, som skrev: Surrogatmödraskap
              innebär att en kvinna åtar sig att ta emot ett befruktat ägg och
              bära fostret fram till födseln, utan att för den skull räknas
              som barnets juridiska mor. Förenklat uttryckt är surrogatmodern
              gravid med någon annans barn. Som nämns i motion G46 är surrogatföräldraskap
              en form av provrörsbefruktning. Surrogatmödraskap tillåts inte
              i Sverige men i vissa länder.
            </seg>
            <seg n="4567d191">
              Redan 2007 behandlades frågan om värdmoderskap vid vårt landsmöte.
              Man ansåg att frågan är komplicerad och rymmer många etiska ställningstaganden.
              Man kom också in på juridiken, som är snårig. Surrogatmoderskap
              innebär att surrogatmodern avtalar bort rätten att vara mor till
              barn som hon ska föda. Det är en långtgående förändring av familjerätten.
              Man var därför inte beredd att förorda surrogatmoderskap. Däremot
              ville man ha en utredning.
            </seg>
            <seg n="20a00fe3">
              Landsmötet beslutade följande: Folkpartiet ska verka för att
              en utredning tillsätts om trygghet och skydd av barn som fötts
              efter värdmödraskap och om värdmödrars trygghet.
            </seg>
            <seg n="398ee547">
              Nu pågår ett arbete i Statens medicinsk-etiska råd i frågan.
              Jag sitter i rådet, och vi frågar ut olika personer som har erfarenhet
              av värdmoderskap. Vi identifierar etiska frågeställningar som
              är nog så komplicerade. Göran Hermerén har redovisat dem i Läkartidningen.
              Det handlar om barn som handelsvara, exploatering av kvinnor,
              medicinska risker för värdmodern, hälsorisker för barnet och juridiska
              och sociala tvister. Det finns också kostnadsargument.
            </seg>
            <seg n="45817338">
              Detta är frågor som behöver utredas. Statens medicinsk-etiska
              råd kan ta några av dem, men långt ifrån alla. Vi får se vilken
              slutsats rådet kommer fram till, men vi är inte där än.
            </seg>
            <seg n="11d75d76">
              Jag vill nu ta upp transfrågorna, för de finns också med i bilden.
              Folkpartiet skriver i en rapport från juli 2010 att landsmötet
              2009 och en partiledningsrapport gav positionen att för det första
              slopa steriliseringskravet, för det andra säga ett absolut nej
              till att införa ett kastreringskrav, för det tredje slopa kravet
              på att transsexuella måste vara ogifta och svenska medborgare
              och för det fjärde förbättra sjukvårdens insatser för transsexuella.
              Sedan tillkom en rad detaljfrågor.
            </seg>
            <seg n="272fdee3">
              Jag kan konstatera att Socialstyrelsen har gjort en utredning
              som är remissbehandlad. Jag hoppas att Socialstyrelsen utan dröjsmål
              går fram med de förslag som styrelsen anser behöver tas upp i
              Regeringskansliet.
            </seg>
            <seg n="4ab7fc85">
              Sverigedemokraten, som nu inte är kvar i kammaren, nämnde detta
              med gömda människor och deras behov av sjukvård. Jag instämmer
              i det Eva Olofsson sade. Det är en mänsklig rättighet att få den
              sjukvård man behöver. De som är gömda kommer inte till sjukvården
              med några bagatellartade symtom, utan det handlar om sjukdomar
              och problem som sjukvården ska ta hand om. Man ska inte ställa
              hälso- och sjukvårdens personal inför att skilja människor från
              varandra beroende på varifrån de har kommit till Sverige, utan
              det är de sjukdomar och de problem som de kommer med som ska åtgärdas.
              Så har det varit i alla tider för läkare jag är själv läkare och
              annan sjukvårdspersonal. Man ska ta hand om den patient man har
              framför sig och inte skilja på om den är vän eller fiende.
            </seg>
            <seg n="7572ca98">
              Vi i Folkpartiet arbetar vidare för att våra landsmötesbeslut,
              och dit hör just det här med de gömda människorna i vårt land
              och deras rätt till hälso- och sjukvård, förverkligas, men det
              är en bit kvar innan vi når målet.
            </seg>
            <seg n="f3316d56">
              Själv lever jag med den livserfarenhet jag tillskansat mig, nämligen
              att med all tillgänglig kunskap, uthållighet och stödjande nätverk
              brukar det gå att komma i mål. Motståndaren är faktiskt oftast
              tröttare än man kan tro.
            </seg>
          </u>
          <note type="speaker" n="f953209c">
            Anf. 107 LENA HALLENGREN (S) replik:
          </note>
          <u who="lena_hallengren_c9798e" xml:id="i-285f623eb41a019d-3" n="e9e86c41">
            <seg n="343e698e">
              Fru talman! Jag ska börja med de frågor som Barbro Westerholm
              själv fokuserade på i sitt anförande. Det hon sade överensstämmer
              i mångt och mycket med det jag själv sade och med det som står
              i reservationen från Socialdemokraterna, Vänstern och Miljöpartiet.
            </seg>
            <seg n="106edb0a">
              Barbro Westerholm säger att all tillgänglig kunskap ska finnas
              innan man kan fatta ett beslut. Jag undrar: När vet man allt?
              Vi vet ganska mycket när det gäller assisterad befruktning. Det
              finns många länder i vår omgivning som har fattat de besluten.
              Det gör att ensamstående svenska kvinnor reser till de länder
              som vi tidigare nämnde, bland annat Danmark och Belgien, och får
              en insemination där i stället. Vi har en reservation, nr 20, som
              handlar om att detta borde vara tillåtet även i Sverige.
            </seg>
            <seg n="becae1fc">
              Vi har också frågan om surrogatmoderskap, som jag förvisso inte
              berörde i mitt anförande, där det också finns en tydlig reservation
              som inte tar ställning. Jag är den första att understryka att
              det är en mycket komplex fråga. Det finns väldigt många bottnar.
              Jag tror att vem man än pratar med så har den personen en uppfattning,
              mer eller mindre välgrundad, när det gäller surrogatmoderskap.
              Det är en mycket nyare företeelse och ett nyare begrepp helt enkelt
              än vad till exempel assisterad befruktning är.
            </seg>
            <seg n="23990403">
              Reservationen innehåller en begäran om att tillsätta en utredning
              för att utreda surrogatmoderskap ur såväl barnens och surrogatmammans
              som föräldrarnas perspektiv. Jag känner att om vi ska veta allt
              innan vi fattar beslut kommer vi aldrig att kunna sätta ned foten
              om surrogatmoderskap om vi inte ens kan begära en utredning. Den
              behöver inte gå jättesnabbt, men regeringen måste tillsätta en
              utredning för att vi ska få mer kunskap. Jag saknar Barbro Westerholms
              med fleras stöd i den frågan för att åtminstone få en utredning
              till stånd. Då skulle diskussionen kunna fortsätta här i kammaren.
            </seg>
          </u>
          <note type="speaker" n="ef70804a">
            Anf. 108 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-551702b8ebd6015a-0" n="d785e667">
            <seg n="c9fb1c5e">
              Fru talman! Jag vill skilja på detta med ensamståendeinsemination
              och värdmoderskap.
            </seg>
            <seg n="4cc4f708">
              När det gäller ensamståendeinseminationen känner jag mig trygg
              i att säga ja till det med den kunskap som jag har fått. Men vi
              arbetar i en allians. Vi arbetar med många frågor där partierna
              kan ha lite olika uppfattningar och där det också finns frågetecken
              från några som behöver rätas ut. Det ska vi ha respekt för när
              vi arbetar i koalitioner.
            </seg>
            <seg n="5b47defb">
              Jag har gått igenom hur de arbetar i koalitioner i Norge, Danmark
              och Finland. Det är väldigt sällan som man inte är överens när
              man kommer i mål, men vägen dit är kantad av kunskapsinhämtning
              som kan se lite olika ut när det gäller vilka frågor man vill
              ha besvarade innan man kommer i mål. Så är det i den här frågan,
              och så har det varit i en rad andra frågor som vi har haft att
              behandla under de år som Alliansen har suttit vid makten.
            </seg>
            <seg n="bc5d8800">
              Jag hoppas att det vi i Alliansen ska få ta del av någon gång
              i maj, då det kommer att vara en bred genomgång av faktaunderlaget,
              ska räta ut de kvarvarande frågetecknen.
            </seg>
            <seg n="924d7880">
              I min nästa replik vill jag komma in på det här med värdmoderskap,
              för jag hinner inte det på de sekunder som är kvar.
            </seg>
          </u>
          <note type="speaker" n="b54c9df1">
            Anf. 109 LENA HALLENGREN (S) replik:
          </note>
          <u who="lena_hallengren_c9798e" xml:id="i-285f623eb41a019d-4" n="e9e86c41">
            <seg n="644aece5">
              Fru talman! Alliansregeringen har ju inte egen majoritet. Jag
              uppmanar Barbro Westerholm med flera att också lyssna och respektera
              en i det här fallet väldigt stor riksdagsmajoritet. Det är inte
              alls oväsentligt, tycker jag. Jag väntar på svaret på frågan om
              varför inte kunskapsinhämtande är viktigt när det gäller värdmoderskap.
            </seg>
            <seg n="9ef78367">
              Med risk för att Barbro Westerholm inte hinner svara på den andra
              frågan som jag hade tänkt komma till vill jag ändå säga att svaret
              när man talar om privata sjukvårdsförsäkringar är att om bara
              den offentliga sjukvården är så bra kommer ingen att vilja ha
              en privat sjukvårdsförsäkring. Jag tycker att det är ett ganska
              märkligt resonemang, men det rimmar i och för sig ganska väl med
              det övriga resonemanget från de borgerliga partierna som handlar
              om att om alla rehabiliteras behöver ingen sjukersättning och
              om alla har ett jobb behöver ingen försörjningsstöd. Jag tror
              inte att det är riktigt så lätt. Det klart att man ska arbeta
              och ha det målet för ögonen. Det har vi allihop. Men jag tycker
              ändå att det känns lite oroande att notera hur antalet privata
              sjukvårdsförsäkringar växer och att man inte ska ha någon som
              helst krämpa utan vara fullt arbetsför. Är det verkligen en fråga
              som inte på något sätt bekymrar Barbro Westerholm vid sidan av
              alla andra viktiga insatser som måste göras för en bättre sjukvård?
            </seg>
            <seg n="28496786">
              Det finns inga reservationer från Socialdemokraterna som handlar
              om att det inte ska finnas några privata utförare. Det finns inga
              reservationer som handlar om att det inte ska finnas någon valfrihet.
              Jag vet inte var Mats Gerdau läste dem förut. Däremot är det väldigt
              bekymmersamt att se att delar av en universitetssjukvård bedrivs
              i annan regi, vilket gör att man inte kan hålla samman vården.
              Om man har ambitionen att ha en effektiv, högkvalitativ och högspecialiserad
              vård måste man hålla den samman. Det var också en av orsakerna
              till att man inte kom så långt som man ville i Helsingfors när
              det gällde vårdgallerior.
            </seg>
            <seg n="098c432e">
              Gör inte debatten så enkel och säg att om vården bara är tillräckligt
              bra har ingen privata försäkringar och att socialdemokrater inte
              vill ha valfrihet och privata alternativ, för det är inte sant!
            </seg>
          </u>
          <note type="speaker" n="992c2ef6">
            Anf. 110 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-551702b8ebd6015a-1" n="d785e667">
            <seg n="4a8473b8">
              Fru talman! Låt oss ta värdmoderskapet först. I Statens medicinsk-etiska
              råd har vi mött den etiska frågeställningen. Sedan har det vidgats
              till att vi ser andra frågeställningar. Från min utgångspunkt
              utgör det som vi tar fram ett nödvändigt underlag om man ska skriva
              direktiv till en utredning. Då kommer den att kunna ta upp alla
              de frågetecken som behöver rätas ut och gå vidare. Statens medicinsk-etiska
              råd sorterar under Socialdepartementet och är, kan man säga, det
              rådgivande organet till departementet.
            </seg>
            <seg n="9ec63da9">
              När det gäller privata sjukvårdsförsäkringar vill jag säga att
              för mig som värnar om den solidariska finansieringen av hälso-
              och sjukvården, vilket Folkpartiet naturligtvis gör, blir detta
              en sporre för att verkligen göra den solidariskt finansierade
              sjukvården bättre och bättre så att det här behovet bortfaller.
              Jag tycker inte att det är några konstigheter med det.
            </seg>
            <seg n="2928c6d0">
              Sedan tog Lena Hallengren upp privata utförare. Vi ska ha höga
              kvalitetskrav på dem. Jag tycker inte att det spelar någon roll
              om det är en offentlig eller privat utförare. Det är kvaliteten
              som produceras som är det viktiga.
            </seg>
          </u>
          <note type="speaker" n="c41bf1c5">
            Anf. 111 EVA OLOFSSON (V) replik:
          </note>
          <u who="eva_olofsson_993bb0" xml:id="i-e62bd3c0383eca8d-3" n="61bf1ef7">
            <seg n="21fe6beb">
              Fru talman! Det var roligt att höra att Folkpartiet och Barbro
              Westerholm inte bara är nyfikna utan också har tagit tydlig ställning
              när det gäller insemination för ensamstående kvinnor. Likaså har
              de en tydlig och klar ställning vad gäller gömda och papperslösas
              rätt till hälso- och sjukvård. Jag konstaterar att Sverigedemokraterna
              tydligen inte tycker att den här debatten är intressant. De stannar
              vid sin fråga om omskärelse av pojkar.
            </seg>
            <seg n="b1f3385e">
              Det har tagits upp att det finns nackdelar med de stora aktiebolagen
              och koncernerna när det gäller friskolor. Ser inte Barbro Westerholm
              och Folkpartiet att det finns motsvarande risker beträffande vård
              och omsorg?
            </seg>
            <seg n="d7dbf4d9">
              De stora bolagen vi har i Sverige är riskkapitalbolag. De går
              under namnet Carema och är så kallade buy-out-företag. Carema
              ägs av något som heter 3i. Det köpte Carema 2005. Man omstrukturerade
              och köpte upp flera andra företag och ökade värdet. Fyra år senare
              såldes Ambea, som koncernen då hette, med Carema som dotterbolag,
              till ett annat bolag, Triton, för 8,3 miljarder. Skillnaden mellan
              1,85 och 8,3 miljarder gav en reavinst på 6,45 miljarder. Man
              redovisade 3,4 miljarder i balansräkning, som räntebärande skuld.
              Summan av kardemumman är att man fick en avkastning på kapitalet
              på 350 procent. Man använder alltså skattepengar och utnyttjar
              skatteparadis och möjligheten att ta lån med höga räntor som man
              inte behöver beskatta.
            </seg>
            <seg n="314aace4">
              Jag tror att sådana stora vårdkoncerner kan styra vår hälso-
              och sjukvårdspolitik på ett sätt som inte är önskvärt. Ser inte
              Folkpartiet något problem med dessa koncerner, att våra skattepengar
              försvinner och vi får stora och starka bolag som har äkta vinstintressen?
            </seg>
          </u>
          <note type="speaker" n="fb190bfe">
            Anf. 112 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-551702b8ebd6015a-2" n="d785e667">
            <seg n="d2cad116">
              Fru talman! Det viktiga är kvaliteten på den vård och den omsorg
              som de olika utförarna genomför, erbjuder, ser till att människor,
              antingen de finns i sjukvården eller i äldreomsorgen, får. Där
              har vi givit Socialstyrelsen skarpare verktyg för att kunna gå
              in med tillsyn och slå ned på brister.
            </seg>
            <seg n="5f48d3d1">
              Vi tycker att det är viktigt att en del av vinsten återförs till
              fortbildning av personal, att man utvecklar verksamheten. Väldigt
              många av de privata vårdgivarna gör också det. Sedan kan man naturligtvis
              diskutera hur stor del av vinsten som ska gå tillbaka till dem
              som från början satsat pengar på verksamheten. Det är i så fall
              Finansdepartementet och andra som håller på att titta på vinster,
              bonusar och allt vad det är som har ett ansvar att se till att
              det finns en rimlighet i detta.
            </seg>
          </u>
          <note type="speaker" n="8e7e6720">
            Anf. 113 EVA OLOFSSON (V) replik:
          </note>
          <u who="eva_olofsson_993bb0" xml:id="i-e62bd3c0383eca8d-4" n="61bf1ef7">
            <seg n="c5da90c1">
              Fru talman! Jag kan konstatera att det här inte är företag som
              ligger i Sverige, utan de finns på Guernsey och Jersey och i andra
              så kallade skatteparadis där det inte finns insyn och där de kan
              skatteplanera bort de vinster de gör på våra skattepengar.
            </seg>
            <seg n="8f8148ba">
              När det gäller att investera tycker jag precis som Barbro Westerholm
              att det handlar om att investera i den verksamhet man har, inte
              att köpa nya företag för att öka värdet och göra vinst när man
              säljer företaget.
            </seg>
            <seg n="dd5c0012">
              Både Barbro Westerholm och jag är angelägna om ett förebyggande
              arbete och ett folkhälsoarbete. Den erfarenhet jag fått av vårdvalet
              och etableringsfriheten är att det inte var en fråga för landstingen
              att själva bestämma över, utan de var påtvingade detta. Jag får
              som enskild person inte välja vilken vårdcentral jag ska gå till,
              vilket jag fått göra tidigare, utan företagen kan själva välja
              var de vill etablera sig.
            </seg>
            <seg n="8a844e67">
              Jag besökte vårdcentraler för två veckor sedan och då sade man:
              Det är viktigt för oss att jobba förebyggande. Vi har samarbetat
              med kommun, socialtjänst och skola, men den tiden är nu borta.
              Det utrymmet finns inte. Ett annat problem som jag mött är, när
              man talar om Helsingfors, att det tvärprofessionella har försvunnit
              eftersom man nu så stenhårt betonar läkarbesöken. Ytterligare
              ett problem är att om man inte tydligt kvantifierat kuratorer
              och psykologer upptäcker man att i stället för att tidigare ha
              haft dem ett par dagar i veckan har man dem numera två timmar
              i veckan eftersom det inte står mer än så i avtalet.
            </seg>
            <seg n="5eb425b8">
              Jag känner mig orolig för att det förebyggande arbetet, att jobba
              med andra och ta ett områdesansvar, håller på att urholkas av
              den fria etableringsrätten, speciellt av de vårdvalssystem som
              är av Helsingforssmodell och betonar läkarbesöken.
            </seg>
          </u>
          <note type="speaker" n="76718a7b">
            Anf. 114 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-551702b8ebd6015a-3" n="d785e667">
            <seg n="139f66b0">
              Fru talman! Landsting och kommuner har alla möjligheter att i
              LOV och i upphandlingar lägga in detta. Det ska dock erkännas
              att där finns en del brister. Därför tillsattes i höstas en utredning
              om just upphandling. Jag tror att den ska vara färdig 2012. Man
              har nämligen sett att lägsta pris har fått för stort genomslag
              på bekostnad av kvalitet.
            </seg>
            <seg n="604ba845">
              Samma sak gäller beträffande LOV. Det är kommuners och landstings
              ansvar att lägga ribban så att den även inrymmer de förebyggande
              insatserna. Här tror jag, precis som Eva Olofsson, att vi måste
              lägga ned mycket jobb framöver. Om vi ska klara behoven hos dem
              som har störst behov av hälso- och sjukvård samt omsorg får inte
              en krona gå ut på fel sätt. Det gäller alltså att förebygga skador,
              att förebygga felaktig läkemedelsanvändning och att förebygga
              allt vad vi kan hos såväl unga som medelålders och äldre. Det
              blir en nödvändighet för att vi ska kunna tillgodose behoven,
              inte minst hos de allra äldsta.
            </seg>
          </u>
          <note type="speaker" n="e04f3cc4">
            Anf. 115 ANDERS W JONSSON (C):
          </note>
          <u who="mattias_jonsson_1e696e" xml:id="i-b2cce0c3aa979125-0" n="8539e69a">
            <seg n="6c32d0be">
              Fru talman! Ett av problemen i svensk hälso- och sjukvård är
              att tillgången varierar mellan fattig och rik, mellan akademiker
              och arbetslös och mellan den som är född i Irak och den som är
              född i Idre. Bilden av Sverige som ett land där vi lever i jämlikhet
              bleknar.
            </seg>
            <seg n="a9168789">
              I en OECD-jämförelse från 2006 var Sverige ett av de länder i
              den rika världen som hade minst jämlik vård, mätt i hur läkarbesöken
              fördelades mellan hög- och låginkomsttagare. År 2006, när Socialdemokraterna
              hade ansvaret, hade en kvarts miljon valt att teckna en privat
              sjukvårdsförsäkring. Då är det lite märkligt, fru talman, att
              från talarstolen höra Socialdemokraternas företrädare utmåla detta
              som ett helt nytt problem som verkar ha kommit mellan 2006 och
              2010 och dessutom helt låta bli att göra en analys av vad det
              kan bero på.
            </seg>
            <seg n="12eaeacf">
              Den ojämlika fördelningen av hälso- och sjukvård har flera orsaker.
              Den fråga man måste ställa sig är dock hur det kommer sig att
              Sverige även i en internationell jämförelse skiljer sig från de
              flesta andra OECD-länder. Den bristande tillgängligheten och de
              långa köerna till sjukvården är bland de viktigaste bidragande
              orsakerna. För att öka jämlikheten i svensk sjukvård är en köfri
              sjukvård därför det kanske allra viktigaste. Oavsett om det handlar
              om brödköer i Leningrad eller sjukvårdsköer i Sverige gynnas den
              som har kontakter eller kontanter.
            </seg>
            <seg n="4d5248e6">
              Alliansen har sedan 2006 gjort flera viktiga reformer som leder
              mot en mer jämlik vård. Vårdvalet, LOV, är den viktigaste. Den
              har stärkt kvaliteten och ökat tillgängligheten inte minst i primärvården.
              Den nationella patientenkäten som nyligen kom visar att patienterna
              är mer nöjda med primärvården 2010 än tidigare. Det har i hög
              grad gjorts möjligt på grund av ökad konkurrens och ökad patientmakt.
              I dag har hela 32 procent i landet valt en privat vårdgivare.
              I flera landsting är de privata vårdgivarna nu ett förstahandsval.
            </seg>
            <seg n="225af677">
              Vi ser fler och fler landsting som prövar sig fram även när det
              gäller vårdval för specialister, som blir nästa område där patientmakten
              kommer att stärkas. Det är förstås en utveckling som drivs av
              medborgarnas vilja att själva kunna bestämma. Det är en utveckling
              som vi i Centerpartiet ser som central på alla livets områden.
            </seg>
            <seg n="37bcd1ed">
              Antalet vårdmottagningar inom primärvården har sedan införandet
              av vårdvalet ökat med 233 stycken. Vårdvalet har inneburit att
              ytterligare omkring en halv miljon människor under det senaste
              året har fått en andra vårdmottagning inom fem minuters bilavstånd
              från bostaden. Den reella valfriheten har alltså ökat för i stort
              sett alla invånare. Även för många invånare som har längre restider
              har det skett en positiv förändring.
            </seg>
            <seg n="e80e80a3">
              I flera landsting framförs nu att vårdmottagningarna har utökat
              sina öppettider, att tillgängligheten för patienterna har förbättrats
              och att vårdgivarna tycks ha blivit bättre på att tillgodose patienternas
              behov. Det har gett nya möjligheter att bedriva primärvård i glesbygd
              och har öppnat för entreprenörskap och småföretagande. Inte minst
              har vårdvalet ökat tillgängligheten, vilket ökar jämlikheten i
              den svenska sjukvården.
            </seg>
            <seg n="14fec011">
              Herr talman! I betänkandet behandlas en fråga som är mycket viktig
              för en liten grupp människor. Det handlar om rätten till insemination
              för ensamstående kvinnor. I dag har lesbiska par en självklar
              rättighet att bli gravida genom insemination. En ensamstående
              kvinna har sedan tidigt 1900-tal haft rätt att adoptera ett barn.
              Däremot har fortfarande inte en ensamstående kvinna rätt att bli
              gravid genom insemination. Hon tvingas åka utomlands för sin insemination.
              Det är kanske inte något större problem för henne, men konsekvensen
              blir desto större för barnet. I Sverige finns, baserat på FN:s
              barnkonvention, rätten för ett barn som tillkommit genom insemination
              att få veta sitt biologiska ursprung. De barn som blir till genom
              insemination i ett annat land får inte den rätten.
            </seg>
            <seg n="e81d9436">
              Centerpartiet anser det självklart att lagen måste ändras så
              att även ensamstående kvinnor ska ha rätt till insemination. Men
              vi väljer att inte rösta för oppositionens reservation eftersom
              vi vet att det inom Regeringskansliet pågår ett arbete med att
              inhämta kunskaper och erfarenheter av insemination för ensamstående.
              Vi utgår från att regeringen återkommer till riksdagen i frågan.
            </seg>
            <seg n="e576a0dc">
              Den absolut största förändringen inom svensk sjukvård är införandet
              av lagen om valfrihetssystem, LOV, och Vårdval Sverige. Det är
              den lagstiftningen som är grunden för den positiva utveckling
              som vi ser i svensk äldreomsorg och framför allt inom primärvården.
              Den ger makten till brukaren, till patienten, och öppnar för kvalitetskonkurrens
              och entreprenörer. Här ligger också den stora skillnaden mellan
              Alliansen och framför allt Socialdemokraterna. Medan vi ser utvecklingen
              som något positivt skriver Socialdemokraterna i sin reservation
              så här:
            </seg>
            <seg n="9e0d11d7">
              Enligt vår mening har lagen (2008:962) om valfrihetssystem, förkortad
              LOV, stora och avgörande brister. Det är medborgarna som ska ha
              rätt att välja vårdgivare, inte vårdföretagen som ska få välja
              patienter.
            </seg>
            <seg n="0aed0d2f">
              Socialdemokraterna säger sig vilja ha patientens valfrihet men
              inte etableringsfriheten. Socialminister Göran Hägglund har sagt
              att det är lika begåvat som att säga: Jag vill gärna ha en ny
              Volvo, men hjulen behöver jag nog inte.
            </seg>
            <seg n="4598e0cf">
              Samtliga landsting som Socialdemokraterna styr deklarerade när
              LOV och Vårdval Sverige presenterades att man var motståndare
              till det nya. Den ideologiska skillnaden blir glasklar. Socialdemokraterna
              vill tillbaka till hur primärvården fungerade för tio år sedan.
              Centerpartiet vill fortsätta att ge makten till patienten och
              bejaka entreprenörskapet inom vård och omsorg. När vi talar om
              kvalitet och patientperspektiv halkar Socialdemokraterna tillbaka
              till ett utförarperspektiv där landstingens makt blir det centrala.
            </seg>
            <seg n="06a16b44">
              Herr talman! Miljöpartiet skriver i sin reservation att privatiseringen
              av sjukvården i Sverige är oroande. Men vilken privatisering är
              det Miljöpartiet är orolig för? 30 procent av landets primärvård
              bedrivs i dag privat för att patienter valt en privat utförare.
              Är det den privatiseringen som MP är orolig för, eller är det
              när landstingen öppnar för patienter som stått länge i kö för
              sin höftoperation att söka ett privat alternativ? Den privat finansierade
              vården, det vill säga den vård där patienten betalar allt ur egen
              plånbok, är en marginell företeelse i Sverige och utgör mindre
              än 1 procent av den totala vården. Är det detta spöke som man
              är rädd för inom Miljöpartiet?
            </seg>
            <seg n="2bd7d274">
              Vänsterpartiets reservation i socialutskottets betänkande är
              också talande. I reservationens första stycke tar Vänsterpartiet
              upp vad man ser som det absolut största problemet i svensk sjukvård.
              Det är inte de mest sjuka äldre, inte heller bristerna i psykiatrin.
              Det är inte patientsäkerheten och definitivt inte bristerna i
              tillgänglighet. Det första och därmed största problem som Vänsterpartiet
              ser i hela den svenska hälso- och sjukvården är att det finns
              enheter som går med vinst. Jag tycker att det är ett klargörande
              besked och har stor respekt för att Vänsterpartiet är konsekvent
              i sin politik. Privata företag är av ondo, framför allt de företag
              som producerar vård och omsorg och dessutom går med vinst.
            </seg>
            <seg n="67006969">
              I Vänsterpartiets värld ser man på något vis Sverige som ett
              eldorado av privatiseringar inom sjukvården. Om man orkat höja
              blicken över den svenska nationsgränsen hade man sett att Sverige
              och Finland är undantagen, som är unika i det att merparten av
              den öppna hälso- och sjukvården produceras i offentlig regi. I
              alla andra länder har man en i stort sett helt privat producerad
              öppen hälso- och sjukvård, men med offentlig finansiering. De
              andra länderna har heller inga köer.
            </seg>
            <seg n="5a13721c">
              Sverigedemokraternas enda reservation är mycket talande för partiets
              politik eller avsaknad av politik. Det betänkande som vi i dag
              debatterar berör hela den svenska hälso- och sjukvården, från
              distriktssköterskans mottagning till neurokirurgin, från patientsäkerhet
              till synen på vinster i vården. Det är ett av politikens absolut
              viktigaste områden, som handlar om liv och död och omsätter hundratals
              miljoner kronor. Inom hela hälso- och sjukvårdspolitiken har Sverigedemokraterna
              en enda fråga som de driver: De säger nej till manlig omskärelse.
            </seg>
            <seg n="5da5e6bd">
              Sverigedemokraternas ställningstagande baseras på den islamofobi
              som partiet tagit till sig. De tror att endast muslimer omskär
              sina gossebarn. Sverigedemokraterna bortser från att majoriteten
              av jordens manliga befolkning är omskuren. I USA omskärs de flesta
              gossebarn vid födseln. Manlig omskärelse rekommenderas också av
              WHO ur smittspridningssynpunkt. När sedan Sverigedemokraterna
              likställer manlig omskärelse med kvinnlig könsstympning visar
              de på ett flagrant sätt sin stora okunskap på området. Att Sverigedemokraterna
              tar strid för att förbjuda manlig omskärelse är också klargörande
              ur ett ideologiskt perspektiv. En enda gång i modern europeisk
              historia har manlig omskärelse förbjudits. Det var i Tyskland
              på 30-talet genom de så kallade Nürnberglagarna.
            </seg>
          </u>
          <note n="9478bebc">
            Jag yrkar bifall till förslaget i utskottets betänkande och avslag
            på samtliga motioner.
          </note>
          <note type="speaker" n="2f9004a7">
            Anf. 116 EVA OLOFSSON (V) replik:
          </note>
          <u who="eva_olofsson_993bb0" xml:id="i-e62bd3c0383eca8d-5" n="61bf1ef7">
            <seg n="e2e78880">
              Herr talman! Jag är glad åt Anders W Jonssons inställning när
              det gäller insemination, men vad jag undrar är: När kommer det
              något beslut i den frågan?
            </seg>
            <seg n="aa0aa562">
              Här har många talat om att det blivit bättre kvalitet efter att
              vi infört LOV och vårdvalet och allt vad det är. Jag brukar ibland
              höra på professor Göran Dahlgren, som är en väldigt kunnig person
              som tycker mer som jag än som Anders W Jonsson. Han säger bestämt
              att det inte finns någon forskning som har tittat på kvaliteten.
              Man kan inte sätta likhetstecken mellan kvaliteten i vården och
              tillgängligheten, för det är inte alltid alldeles samma sak. Många
              vårdcentraler på Östermalm och i centrala Helsingfors har väldigt
              god tillgänglighet, medan Rinkeby har blivit av med flera miljoner
              eftersom man tog bort de socioekonomiska faktorerna i Helsingfors.
              Får Rinkebyborna bättre kvalitet på sin hälso- och sjukvård? Jag
              skulle gärna vilja få de föreslagna utvärderingarna på forskningsgrund
              som visar att det är bättre kvalitet, eftersom du och andra här
              har hävdat det. Då handlar det inte om att man frågar människor
              om de är bra bemötta och kommer fram, för det är inte hela kvaliteten.
              Det vet du som är läkare själv.
            </seg>
            <seg n="fbff0935">
              Hela socialutskottet har varit på studiebesök i Jämtland. Där
              har man blivit påtvingad etableringsfriheten och vårdvalet. Jag
              menar inte att människor inte ska få söka sig till vilken vårdcentral
              de vill; det ska de få. Men man har blivit påtvingad att man inte
              ska kunna styra ekonomiskt var. Det hade tagits fram en modell
              där man fick ta hela ansvaret; i glesbygd har vi inte plats för
              mer än en, sade de. Denna modell får ofta kritik, inte minst av
              vårdföretagarna, som tycker att det är för svårt att starta eget.
              Men vilket är viktigast, att befolkningen får en helhet eller
              att vårdföretagarna får starta fler företag när de vill?
            </seg>
          </u>
          <note type="speaker" n="20a38661">
            Anf. 117 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-b2cce0c3aa979125-1" n="8539e69a">
            <seg n="8905744c">
              Herr talman! Det är tre viktiga frågor som Eva Olofsson ställer.
              Den första är frågan om insemination. Vårt partis, Centerpartiets,
              ställning i den frågan är glasklar. Vi tycker att ensamstående
              kvinnor ska ha rätt till insemination. Vi samarbetar som bekant
              oerhört väl i Alliansen. Vi har styrt Sverige sedan 2006. Vi är
              fyra partier med stora skillnader i vissa frågor, men vi klarar
              av en sak, och det är att hitta en gemensam lösning.
            </seg>
            <seg n="b8bae1f8">
              Frågan om insemination av ensamstående kvinnor är just en sådan
              fråga där det finns olika uppfattningar mellan våra partier. Det
              är solklart för alla. Det viktiga för oss i Centerpartiet är att
              vi varje år tar ytterligare ett steg mot det mål som vi har gemensamt
              med Eva Olofsson och Vänsterpartiet, nämligen att kvinnorna ska
              ha rätt till den här inseminationen. Men vi är inte beredda att
              spräcka ett samarbete på detta. Vi har nyckeln till hur man kan
              regera Sverige, och det är det som gör att vi hittar en väg framåt
              i detta.
            </seg>
            <seg n="da0aac1f">
              Den andra frågan gällde kvalitet i primärvård. Kvalitet är, precis
              som Eva Olofsson säger, ett väldigt svårfångat begrepp. Men ett
              sätt att fånga det är just via den nationella patientenkäten,
              för kvalitet är också något subjektivt. Det är hur jag som patient
              upplever att jag har blivit bemött och på vilket sätt jag har
              blivit hanterad i primärvården. Där är det mycket tydligt att
              patienterna är mycket nöjdare med det bemötande de har fått efter
              vårdvalets införande.
            </seg>
            <seg n="55977c7c">
              Den tredje frågan gällde exemplet Jämtland. Där blir det allra
              tydligast hur viktigt det är för glesbygden att vi stiftade denna
              lag i Sveriges riksdag och tvingade alla landsting att införa
              vårdval. Det har lett till att man nu har fått en etablering uppe
              i norra Jämtland, i Hoting. Till och med där har det etablerats
              en privat vårdgivare, med mycket aktivt motstånd från den socialdemokratiska
              landstingsledningen.
            </seg>
          </u>
          <note type="speaker" n="f45d2a0c">
            Anf. 118 EVA OLOFSSON (V) replik:
          </note>
          <u who="eva_olofsson_993bb0" xml:id="i-e62bd3c0383eca8d-6" n="61bf1ef7">
            <seg n="99eaa397">
              Herr talman! Tycker då Anders W Jonsson att det är okej att landstingen
              säger att det ska finnas områdesansvar, ett tvärprofessionellt
              jobb, ett förebyggande arbete och de olika funktionerna? Eller
              tycker du, Anders, att det hindrar konkurrensen?
            </seg>
            <seg n="1abb7c37">
              Apropå detta med kvalitet vill jag säga att det är mycket vanligt
              i landstingen i dag att människor kramar sina små sjukhus. Professionen
              brukar däremot säga att man för svårare operationer, behandling
              av svårare sjukdomar etcetera, behöver ett bredare underlag och
              specialisering. Man vill operera på tillräckligt många patienter
              och så vidare.
            </seg>
            <seg n="1bb90c5d">
              Om man frågar människor skulle de dock säga att den bästa kvaliteten
              är att få ha kvar de små sjukhusen. Därför tycker jag att du förenklar
              oerhört när du hänvisar till patientenkäten om bemötandet. Att
              jag blir bra bemött är oerhört viktigt det håller jag med dig
              om men jag vill också ha bästa möjliga vård. Jag vill ha en läkare
              som har tid för mig, och jag vill ha ett tvärprofessionellt arbete.
              När nu psykisk ohälsa är så framträdande är det också viktigt
              att det finns en bred kompetens också med psykolog och kurator,
              och sjukgymnaster är viktiga i arbetet med människor som har psykosomatiska
              symtom. Då är kvaliteten mycket mer än bara bemötande, nämligen
              att det finns en bredd bland dem som ska ta sig an min sjukdom
              och mitt hälsotillstånd, att det finns en kunskap och en kvalitet
              och att jag kan lita på att jag får alla de undersökningar som
              jag behöver.
            </seg>
            <seg n="d2762ccc">
              Det var en diskussion i Västmanland om att några vårdcentraler
              inte skickade remisser till sjukgymnaster för att de inte hade
              egna sjukgymnaster. Man kan fundera på vad det berodde på. Men
              är inte kvalitet mycket mer än det som mäts i patientenkäten?
            </seg>
          </u>
          <note type="speaker" n="f98926cc">
            Anf. 119 ANDERS W JONSSON (C) replik:
          </note>
          <u who="mattias_jonsson_1e696e" xml:id="i-b2cce0c3aa979125-2" n="8539e69a">
            <seg n="ec3d097c">
              Herr talman! Vårdvalets utformning har vi låtit landstingen besluta
              lokalt. Det finns fördelar med det, men det finns också uppenbara
              nackdelar. En nackdel ser vi till exempel i landstinget i Jämtland,
              där man har beslutat om ett regelverk som gör att det blir oerhört
              svårt att etablera privata mottagningar på de mindre tätorterna.
              Detta är förstås en avvägning som man får göra i det enskilda
              landstinget. Jag tycker ändå att det var bra att man öppnade för
              möjligheten att fatta detta beslut.
            </seg>
            <seg n="b34e6690">
              Men ytterst vill jag att makten ska ligga hos patienten. Det
              är patienten som bestämmer vad som är gott bemötande och vad som
              är kvalitet. Det gör patienten genom sitt val vilken enhet man
              väljer att gå till. Det är där paradigmskiftet i svensk sjukvård
              har skett. Från att ha legat hos politiker, tjänstemän och personal
              ligger den nu hos den enskilda patienten.
            </seg>
            <seg n="df7ae91a">
              Eva Olofsson för också ett intressant resonemang om kvalitet
              och om hur man kan mäta detta svårfångade begrepp. Nationella
              patientenkäten tycker jag är ett utmärkt sätt att mäta det på.
              Ett annat sätt att mäta det är att titta på vilka anmälningsärenden
              som kommer till Socialstyrelsen. Jag vet inte om det finns någon
              skillnad där.
            </seg>
            <seg n="f7b07adf">
              Däremot vet jag hur det ligger till med anmälningarna till de
              lokala patientnämnderna. Om man ser till primärvården i Sverige
              stämmer det inte att det skulle göras mycket mer anmälningar av
              privata hälso- och vårdcentraler än av offentliga. När patienterna
              själva fattar beslut är de också så kloka att de väljer en enhet
              där man har hört att andra får ett bra bemötande och möts av profession
              och kvalitet.
            </seg>
          </u>
          <note type="speaker" n="d8e197ad">
            Anf. 120 ANDERS ANDERSSON (KD):
          </note>
          <u who="anders_andersson_62a6e6" xml:id="i-fe104ffca81ee5bf-0" n="133baa97">
            <seg n="47b79e1e">
              Herr talman! Det betänkande vi nu behandlar och debatterar handlar
              om en lång rad motioner som tar upp hälso- och sjukvårdsfrågor.
              Det råder ingen tvekan om att hälso- och sjukvården engagerar.
              Det är frågor som berör människor och människors liv och vardag.
              Vi har själva erfarenheter av hälso- och sjukvården. Vi vet hur
              anhöriga har fått del av hälso- och sjukvården eller om det har
              funnits brister. Vi har kunnat följa barns och barnbarns behov
              av hälso- och sjukvård, och många av oss följer också våra föräldrars
              behov av hälso- och sjukvård. Det råder ingen tvekan om att hälso-
              och sjukvårdsområdet är en viktig del och grund i det välfärdssamhälle
              som vi vill ge dem som bor i vårt land.
            </seg>
            <seg n="f1a56fc4">
              Jag vill därför som företrädare för Kristdemokraterna ange våra
              utgångspunkter för besvarandet av motionerna men också för den
              målsättning vi har när det gäller att utveckla hälso- och sjukvården.
              Det handlar i grunden om fyra områden:
            </seg>
            <seg n="f49e9047">
              Det handlar för det första om att skapa en köfri sjukvård.
            </seg>
            <seg n="d07afe10">
              Det handlar för det andra om att skapa en säker sjukvård ur ett
              patientperspektiv.
            </seg>
            <seg n="5db9da8d">
              Det handlar för det tredje om att skapa en jämlik hälso- och
              sjukvård.
            </seg>
            <seg n="207fa6f3">
              Det handlar för det fjärde om att skapa en valfri hälso- och
              sjukvård.
            </seg>
            <seg n="77ee6f6d">
              Utifrån en köfri, säker, jämlik och valfri hälso- och sjukvård
              vill jag i likhet med mina allianskamrater slå fast att vi arbetar
              utifrån en solidarisk finansiering. Det är den som ligger som
              bas för att vi vill öka medborgarnas trygghet och öka kvaliteten
              och inflytandet för den enskilde patienten.
            </seg>
            <seg n="b45e4e78">
              Inledningsvis vill jag säga att den övergripande målsättningen
              är att skapa en köfri sjukvård. På denna punkt har kömiljarden
              varit en viktig faktor för att nå en utveckling där patienter
              inte tvingas stå i ständig väntan på läkarbesök och behandling.
              I en internationell jämförelse är detta ett av Sveriges sorgebarn.
              Under åren med alliansregeringen och med Göran Hägglund som socialminister
              har vi fått en uppryckning och kan nu se att vi steg för steg
              kortar vårdköerna. Målsättningen får aldrig vara något annat än
              en köfri sjukvård.
            </seg>
            <seg n="985587a2">
              I den överenskommelse som regeringen har träffat med landstingen
              via Sveriges Kommuner och Landsting om de kriterier som gäller
              för att få del av kömiljarden 2011, och som utskottet hänvisar
              till på s. 20 i betänkandet, uttrycks en tydlig ambition från
              regeringen som jag verkligen vill hälsa välkommen. För att få
              del av kömiljarden måste landstingen leverera vård betydligt snabbare
              än vad som krävs i vårdgarantin. Detta är bra. Detta är uttryck
              för regeringens tydliga patientperspektiv.
            </seg>
            <seg n="b759ecb5">
              Skärpningen av kriterierna för att få ut medel från kömiljarden
              från 90 dagar till 60 dagar visar vart regeringen vill. Det är
              glasklart att patienternas behov står i fokus för framtidens sjukvårdspolitik.
              Jag är övertygad om att den linje som alliansregeringen nu intagit
              är något som tillhör framtiden och har ett starkt stöd bland patienter,
              vårdpersonal och anhöriga, och den välkomnas som en utvecklingsfråga.
            </seg>
            <seg n="19b84898">
              Herr talman! Nästa område jag vill ta upp är behovet av en säker
              hälso- och sjukvård. Vi har under årtionden levt i förhoppningen
              att svensk hälso- och sjukvård är patientsäker. Detta har tyvärr
              delvis varit en mytbildning. Därför är jag glad för att den debatt
              vi haft under senare år när det gäller patientsäkerhetsfrågorna
              nu har mynnat ut i ett tydligt lagförslag som vi har behandlat
              här i kammaren och som trädde i kraft den 1 januari 2011. Förutom
              denna lag tillfördes dessutom nya resurser som stimulerar landstingen
              att sätta fokus på de förbättringar som kan göras för att ge oss
              en säkrare hälso- och sjukvård, vilket vi också framhåller i detta
              betänkande från socialutskottet.
            </seg>
            <seg n="ec4f022e">
              Vid årsskiftet när den nya lagen trädde i kraft hade Hälso- och
              sjukvårdens ansvarsnämnd 2 300 patientklagomål liggande. För att
              Socialstyrelsen snabbare ska klara att beta av dessa får de nu
              en extra resurstilldelning. Jag välkomnar därför detta regeringsbeslut
              som en följd av våra tidigare beslut här i riksdagen.
            </seg>
            <seg n="bc5256ef">
              Det är viktigt att patientens rätt och patientsäkerheten står
              i fokus. Som patient i vården måste man kunna känna sig trygg
              i att vården är så säker som det bara är möjligt. Men även för
              personalen är det viktigt att veta att deras arbetsgivare har
              ansvaret för att skapa goda rutiner och för att hitta de åtgärder
              som gör att de riskmoment som finns i dagens komplicerade sjukvård
              undanröjs. Det handlar om att hela tiden ha ett patientfokus också
              i det viktiga patientsäkerhetsarbetet.
            </seg>
            <seg n="18bf1f45">
              Herr talman! Ett tredje område som jag vill lyfta fram är målsättningen
              att forma en jämlik hälso- och sjukvård. Det är många som har
              trott att vi alltsedan 60-talet har levt i det mest jämlika samhället
              och att detta också skulle ha gällt hälso- och sjukvården.
            </seg>
            <seg n="cdd24bde">
              Så är det tyvärr inte. Även om vi har haft denna mytbildning
              som nu är avslöjad är det viktigt att påminna om det Anders W
              Jonsson lyfte fram: OECD-rapporten från 2006 visar med all tydlighet
              att när man skrapar på ytan finns det inte någon jämlikhet eller
              några verkliga utjämnande faktorer. Tvärtom har många andra europeiska
              länder en betydligt bättre jämlikhet i sitt hälso- och sjukvårdsutbud
              än vad vi har lyckats med. Detta är något som vi måste ta oss
              an. Det är också något som gläder mig att vi inte bara avslöjar
              en mytbildning från 60-talet utan också att regeringsarbetet har
              påbörjats för att skapa en jämlik hälso- och sjukvård.
            </seg>
            <seg n="52e77887">
              I budgetpropositionen för 2011 som utskottet hänvisar till på
              s. 49 i det här betänkandet framgår att regeringen anser att det
              är viktigt att den vård som erbjuds är jämlik. Det handlar om
              att vården ska hålla en bra kvalitet för alla och att tillgängligheten
              ska vara god för både kvinnor och män och för både utrikes födda
              och inrikes födda, oavsett ålder, bostadsort, utbildning och ekonomiska
              förutsättningar.
            </seg>
            <seg n="ee914ba3">
              Vidare ska kvinnors respektive mäns villkor och behov beaktas.
              Jag välkomnar regeringens besked att man nu är beredd att utvidga
              och utveckla de öppna jämförelserna som har varit en viktig utvecklingskraft
              i sjukvården till att inkludera mätningar där man också redovisar
              jämlikheten utifrån faktorer som inkomst, utbildningsbakgrund,
              kön, ålder och bostadsort. Detta arbete kommer att vara viktigt
              och kan ge oss verkligt jämlik hälso- och sjukvård, något som
              är en av mina målsättningar för det sjukvårdspolitiska arbetet.
            </seg>
            <seg n="d8b4341d">
              Herr talman! Den fjärde punkten jag vill lyfta fram handlar om
              valfri sjukvård. Vårdvalet har gett patienterna ett tydligt inflytande
              i svensk hälso- och sjukvård, vilket flera av mina allianskamrater
              redan har påpekat. Primärvården är första linjens hälso- och sjukvård,
              och det är bra att vi ökar valfriheten där. Det handlar ju om
              att ha hög kvalitet, fokus på hälsa och det förebyggande arbetet
              och att ha ett värdigt bemötande.
            </seg>
            <seg n="ab578fe2">
              Jag är övertygad om att prioriteringen av vårdvalet och primärvården
              är en viktig del för att öka tilltron till sjukvården men också
              för att människor ska uppleva att det finns en närhet och ett
              eget inflytande och att vi har en prioritering av utvecklingsarbetet
              inom hälso- och sjukvården.
            </seg>
            <seg n="ffab4435">
              Dessutom vill jag säga att jag välkomnar regeringens initiativ
              att satsa på de mest sjuka äldre, dem vi ibland kallar multisjuka.
              Det utvecklingsarbete som nu har påbörjats är något som borde
              ha gjorts tidigare, men jag välkomnar att regeringen har samlats
              till en kraftfull ekonomisk men också målinriktad satsning. En
              äldresamordnare inleder nu arbetet för att vi ska se till att
              de mest sjuka äldre, alltså människor med stora vårdbehov, inte
              ska hamna mellan stolarna. I det avseendet är primärvården en
              viktig del, men det handlar om att hela vårdkedjan ska hänga ihop
              för att man ska känna trygghet. Vi kan aldrig svika den äldre
              generationen. Tvärtom måste vi se till att skapa en tydlig prioritering
              där äldres hälso- och sjukvård finns i fokus.
            </seg>
            <seg n="78857048">
              Herr talman! På område efter område i detta betänkande redovisar
              vi i socialutskottet det arbete som har gjorts från regeringens
              sida och våra överväganden med anledning av de motioner som inkommit.
              Jag vill därför yrka bifall till förslaget i socialutskottets
              betänkande och avslag på samtliga reservationer.
            </seg>
            <seg n="87cf7dba">
              (Applåder)
            </seg>
          </u>
          <note n="2713bcbc">
            I detta anförande instämde Annika Eclund (KD).
          </note>
          <note type="speaker" n="2c09bd74">
            Anf. 121 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-0c571deda9b1cd14-1" n="eeafb1b3">
            <seg n="248f8095">
              Herr talman! Jag tycker att det var intressanta honnörsord: köfri,
              valfri, jämlik och säker sjukvård.
            </seg>
            <seg n="e6fd25ee">
              Då tänker jag att jag är en ensamstående kvinna som vill ha barn
              och därför möjlighet att inseminera eller att jag är en person
              som är transsexuell. Det ska inte vara någon kötid i vården. Inga
              problem eftersom jag då inte kan vara patient eller ställa mig
              i kön. Valfri existerar definitivt inte. Jämlik finns definitivt
              inte. Säker sjukvård kan man ju säga att det är eftersom det absolut
              inte förekommer någon sjukvård.
            </seg>
            <seg n="4a86d81a">
              Det var flera, bland annat Mats Gerdau, som talade om att oppositionen
              bygger staket, men här tycker jag att det byggs murar även om
              det finns sprickor från ett par av allianspartierna.
            </seg>
            <seg n="b3d3bdb5">
              Hur tror Kristdemokraterna att man ser på honnörsorden om man
              är antingen en person som är transsexuell eller en kvinna som
              vill ha ett barn men inte kan få det i Sverige genom insemination?
              Hur ser man då på köfri, valfri, jämlik och säker sjukvård?
            </seg>
          </u>
          <note type="speaker" n="245ffc9f">
            Anf. 122 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-fe104ffca81ee5bf-1" n="133baa97">
            <seg n="82479f1c">
              Herr talman! Agneta Luttropps fråga vill jag besvara på följande
              sätt: Jag är övertygad om att många har följt frågan och är medvetna
              om att längtan efter barn är stor hos många vuxna. Jag har därför
              förståelse för att det finns de som önskar en organisation och
              lagstiftning när det gäller ensamståendes möjligheter till insemination.
            </seg>
            <seg n="68bf2230">
              Men det vi kristdemokrater också har gjort, förutom att lyssna
              på denna röst, är att väga in att vi har ett ansvar för att barn
              inte förlorar rätten till sin pappa. Det är därför barnperspektivet
              har varit viktigare för oss än vuxnas önskan och längtan.
            </seg>
            <seg n="548c97d8">
              Det här går på tvärs mot all övrig lagstiftning. Vi försöker
              ju på olika sätt knyta både mamma och pappa till barnet. Vi är
              måna om att inte utradera föräldrarnas ansvar under hela barnets
              uppväxt. Det är just detta, barnperspektivet och barnets rätt
              till båda sina föräldrar, som också barnkonventionen lyfter fram.
            </seg>
            <seg n="6ab1d32e">
              Det är denna utgångspunkt som finns. Vi kristdemokrater har sagt
              att vi vill ha ett fördjupat och breddat kunskapsunderlag där
              vi inte skyndar på och ser att det är enkelt att fatta ett nytt
              beslut. Vi vill nämligen inte överge barnet och barnets rättighet
              till trygghet och till båda föräldrarna.
            </seg>
          </u>
          <note type="speaker" n="5f641af1">
            Anf. 123 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-0c571deda9b1cd14-2" n="eeafb1b3">
            <seg n="2a012344">
              Herr talman! Den är utredningen har hållit på sedan 2007, så
              det är beklagligt att man inte har kommit fram till någon form
              av ståndpunkt.
            </seg>
            <seg n="6288213c">
              När det gäller barnens rätt till bägge föräldrarna vore det ju
              väl om vårt samhälle såg ut så, men vi har massor av barn som
              lever med en förälder. Precis som Barbro Westerholm tidigare sade:
              Det man har sett är att de barn som vi nu pratar om inte på något
              sätt har det sämre än andra barn.
            </seg>
            <seg n="58cdf20c">
              Det tycker jag är att ta hänsyn till barnets perspektiv.
            </seg>
            <seg n="41163762">
              Självklart är det bra, eller bäst, med två föräldrar, men det
              ska då vara två fungerande föräldrar. En femtedel av barnen i
              Sverige i dag, där väldigt många lever med två föräldrar, har
              det eländigt på grund av att de inte har föräldrar som tar hand
              om dem.
            </seg>
            <seg n="5ece2b77">
              Var sätter vi gränsen?
            </seg>
          </u>
          <note type="speaker" n="334fd94e">
            Anf. 124 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-fe104ffca81ee5bf-2" n="133baa97">
            <seg n="05240118">
              Herr talman! Jag är helt medveten om att det Agneta redovisar
              är den verklighet vi lever i. Vi anser inte att det är fråga om
              att värdera olika typer av familjer eller föräldraskap. Det vi
              har som utgångspunkt och har haft i den här diskussionen handlar
              om att respektera barnets rätt till sina båda föräldrar. När staten
              medverkar till att ett barn blir till anser vi att staten har
              ett ansvar att se till att det finns två föräldrar som kan ta
              hand om barnet. Det har varit vår utgångspunkt och det har varit
              vårt deltagande i den diskussionen.
            </seg>
            <seg n="b9f412d9">
              Sedan är det helt riktigt att frågan är komplex. I det avseendet
              finns redovisningen på s. 68 i betänkandet, där vi talar om ett
              breddat kunskapsunderlag och att aktivt analysera frågan utifrån
              ett barnperspektiv. Vi vill att frågan hela tiden ska fokuseras
              utifrån ett barnperspektiv. Barnet måste i det här fallet komma
              före vuxnas önskningar.
            </seg>
          </u>
          <note type="speaker" n="1cb23f75">
            Anf. 125 LENA HALLENGREN (S) replik:
          </note>
          <u who="lena_hallengren_c9798e" xml:id="i-285f623eb41a019d-5" n="e9e86c41">
            <seg n="151be7ab">
              Herr talman! Det finns naturligtvis mycket att diskutera med
              Anders Andersson som företrädare inte minst för Kristdemokraterna,
              som i någon mån faktiskt bokstavligen äger många av de här frågorna.
              Det är ju Kristdemokraterna som har blockerat frågan om ensamståendes
              rätt till assisterad befruktning. Jag gissar att det är Kristdemokraterna
              som har lagt in ett halvt veto mot att vi över huvud taget ska
              utreda frågan om surrogatmoderskap. Det är väl inte heller en
              gissning som är alltför vild att säga att när det gäller organdonation
              och att vända på principen är det inte heller Kristdemokraterna
              som riktigt medverkar till att vi får till stånd de förändringar
              som skulle krävas.
            </seg>
            <seg n="53026145">
              Med respekt för många andra viktiga frågor som Anders Andersson
              tog upp men vi ska titta på motionsbetänkandet och frågor som
              är avgörande där undrar jag faktiskt hur länge Kristdemokraterna
              ska bromsa de här frågorna och om vi kan förvänta oss ett förslag
              i närtid, både när det gäller ett bifall till ensamstående kvinnors
              rätt till assisterad befruktning och att det faktiskt sätts i
              gång en utredning när det gäller surrogatmoderskap.
            </seg>
            <seg n="97ff11df">
              Jag vill ändå ge Anders Andersson rätt i flera delar. Det är
              klart att vuxna inte bara har rätt till ett barn. Det finns många
              perspektiv. Men med det sagt finns det också väldigt många bottnar.
              Det finns många barn som lever i familjekonstellationer som inte
              är de som sedan tidigare kallats för kärnfamiljer. Här måste vi
              som politiska företrädare både lära oss mer och våga se många
              olika perspektiv.
            </seg>
            <seg n="6d7692b6">
              Jag är nyfiken på vad som kommer att hända med frågorna, hur
              länge KD kommer att lägga in sitt veto. Kommer det att vara så
              under hela mandatperioden eller kommer vi i riksdagen att få ta
              till oss ny kunskap och kunna fatta beslut i frågan inom en snar
              framtid?
            </seg>
          </u>
          <note type="speaker" n="a0341df1">
            Anf. 126 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-fe104ffca81ee5bf-3" n="133baa97">
            <seg n="ad4c587e">
              Herr talman! När man lyssnar till Lena Hallengren kan man tro
              att allting är så enkelt och att det är dags att bara fatta ett
              beslut. Jag vill säga att det finns många med mig som delar oron
              över att vi genom ett lagstiftningsbeslut skulle utradera papparollen
              och faderns ansvar liksom barnens rätt till sina fäder. Ett beslut
              skulle också i förlängningen kunna ge det bekymmersamma, som vi
              har arbetat med att uppnå, nämligen att pappor och mammor delar
              på ansvaret och att man under barnens uppväxt finns till för barnens
              utveckling och trygghet.
            </seg>
            <seg n="126dac66">
              Det är för att inte förlora barnperspektivet och för att inte
              förlora fädernas ansvar som vi har sagt att vi vill fördjupa kunskapsunderlaget
              och att vi vill analysera frågan utifrån ett barnperspektiv. Jag
              uppskattar den respekt som finns inom alliansregeringen och som
              är ömsesidig i de här frågorna, eftersom vi har lite olika ingångvärden,
              vilket jag har redovisat här i kammaren. Dessa olika ingångsvärden
              i frågan har vi ändå haft respekt för, och vi avser att invänta
              det kunskapsunderlag som regeringsarbetet innebär.
            </seg>
          </u>
          <note type="speaker" n="39a2b719">
            Anf. 127 LENA HALLENGREN (S) replik:
          </note>
          <u who="lena_hallengren_c9798e" xml:id="i-285f623eb41a019d-6" n="e9e86c41">
            <seg n="d56b203b">
              Herr talman! Min fråga kvarstår: Kommer vi att komma till ett
              beslut i närtid? Det är ju inte så att jag ser frågan som enkel.
              Det försökte jag beskriva under den korta tid jag hade. Den är
              komplex. Jag håller med om det.
            </seg>
            <seg n="435c96b3">
              Socialdemokraterna, Vänsterpartiet och Miljöpartiet har en tydlig
              uppfattning och vi har tidigare hört från talarstolen att både
              Centerpartiet och Folkpartiet har samma uppfattning. Det är knappast
              så att det i det här fallet handlar om opposition mot borgerliga
              företrädare och regeringens majoritet utan det är faktiskt en
              helt annan splittring. I den här kammaren finns det en stor majoritet
              för frågorna. Det tycker jag att man ska ha en viss respekt för.
            </seg>
            <seg n="0947ed33">
              Jag vill ställa frågan igen: Hur länge kommer Kristdemokraterna
              att bromsa förslaget? När kommer vi att få se en öppning för att
              utreda? Anders Andersson talar om ett ökat kunskapsunderlag. Jag
              möter frågor om surrogatmoderskap, och jag är mycket medveten
              om att det är en ganska liten grupp som berörs och som diskuteras.
              Jag vill verkligen veta mer. Jag tycker att den frågan är oerhört
              komplex. Det tar betydligt mer än de 55 sekunder jag har att gå
              in på den. Om vi ska få möjlighet att sätta oss in i den frågan
              seriöst måste vi ges möjlighet att utreda den på djupet. Än så
              länge kan vi inte ens utreda frågan därför att det inte blir bifall
              till det förslaget.
            </seg>
            <seg n="c34f69fc">
              När det gäller organdonation är det väl jättebra att vi har råd
              som arbetar för att se till att vi får flera donatorer, men uppfattningen
              från vår sida är att man nog faktiskt måste komma med lite mer
              kraftfulla åtgärder som att vända på principen att den som inte
              vill bli donator måste anmäla det till ett register. Det kan inget
              råd i världen komma på. Det måste komma genom ett beslut i den
              här kammaren.
            </seg>
            <seg n="3814926d">
              Hur ser Kristdemokraterna på de här tre frågorna, organdonation,
              assisterad befruktning för ensamstående och surrogatmoderskap?
              När får vi seriösa möjligheter att ta ställning till detta?
            </seg>
          </u>
          <note type="speaker" n="59f632fa">
            Anf. 128 ANDERS ANDERSSON (KD) replik:
          </note>
          <u who="anders_andersson_62a6e6" xml:id="i-99e64e9d04136f65-0" n="133baa97" next="i-2bb52d72f71a24c7-0">
            <seg n="6b5a4ba0">
              Herr talman! När det gäller organdonation skriver utskottet,
              vilket vi står bakom, att arbetet i Donationsrådet bedrivs. Vi
              anser att riksdagen inte bör ta något initiativ med hänsyn till
              det arbete som där pågår. I det avseendet tror jag att det är
              oerhört viktigt att låta det arbetet fullföljas.
            </seg>
            <seg n="67338281">
              När det gäller surrogatmoderskap slår vi ju fast på s. 69 i betänkandet
              jag utgår från att det inte egentligen finns något annat förslag
              från Lena Hallengren att surrogatmoderskap inte är tillåtet enligt
              svensk rätt. Däremot redovisar Barbro Westerholm ett arbete som
              pågår inom Statens medicinsk-etiska råd. Det har vi alltså lyft
              fram. Vi avvaktar och har inte för avsikt att påskynda den frågan.
            </seg>
            <seg n="38a562c8">
              När det gäller assisterad insemination har jag hela tiden påpekat
              barnperspektivet. Vi lägger inte fram förslag som jag önskar se
              i kammaren med mindre än att barnperspektivet är tillgodosett.
              Det är därför som det är så viktigt att få detta fördjupat belyst.
              För oss som kristdemokrater har barnens rätt till båda sina föräldrar
              varit en utgångspunkt i dessa diskussioner. Jag blir överraskad
              om Lena Hallengren vill reducera fädernas uppgift och roll. Det
              tror jag egentligen inte att du vill.
            </seg>
          </u>
          <note n="954efe23">
            (LENA HALLENGREN (S): Nej, tack!)
          </note>
          <u who="anders_andersson_62a6e6" xml:id="i-2bb52d72f71a24c7-0" n="133baa97" prev="i-99e64e9d04136f65-0">
            <seg n="a73180ca">
              Låt oss då inte förenkla frågan när det gäller vuxnas ambitioner
              utan det är barnen som faktiskt har den stora rätten, precis som
              framhålls i dag i tidningen Barometern, som vi har hemma i Kalmar,
              där man skriver att barn har rätt till sina föräldrar, det omvända
              är på intet sätt en självklarhet. Man resonerar just utifrån ett
              barnperspektiv. Det tycker jag är det viktiga i den frågan, att
              inte barnen blir övergivna på grund av vuxnas önskningar.
            </seg>
          </u>
          <note type="speaker" n="7dc1f156">
            Anf. 129 MARIANNE BERG (V):
          </note>
          <u who="marianne_berg_919366" xml:id="i-8c599c8612bae5cf-2" n="2ba415ce">
            <seg n="38ba4a04">
              Herr talman! Jag har anmält sex minuters talartid, men det finns
              en risk att jag drar över någon minut. I så fall är det första
              gången under mina fem år här.
            </seg>
            <seg n="1adbf43c">
              Herr talman! I detta betänkande, SoU9 Hälso- och sjukvårdsfrågor
              och tandvårdsfrågor , finns det mycket att ta upp som man behöver
              belysa och få upp på banan. Vissa utredningar som har gjorts inom
              detta område har glömts eller kanske gömts undan i någon skrivbordslåda
              under flertalet år. En del frågor, bland annat den som vi har
              varit inne på väldigt ofta under eftermiddagen, nämligen rätten
              till assisterad befruktning för ensamstående kvinnor, anser socialminister
              Göran Hägglund måste utredas ur ett barnperspektiv.
            </seg>
            <seg n="67ddcd5e">
              Assisterad befruktning för ensamstående kvinnor har Vänsterpartiet
              drivit på under många år och försökt förmå regeringen att ta ställning
              för, antingen ett klart nej eller ett klart ja, men ack nej.
            </seg>
            <seg n="5a51bf71">
              2007 års motivering från utskottsmajoriteten, det vill säga Alliansen,
              för att avslå vår motion var att man förutsatte att regeringen
              skulle följa frågan och återkomma till riksdagen om det så behövdes.
              Det var ett märkligt ställningstagande, och kanske är det därför
              som det har varit stiltje på området under så lång tid. Utskottsmajoritetens
              ställningstagande gav regeringen ett mandat att ligga lågt. Det
              är inte så konstigt att trots påstötningar från bland annat Vänsterpartiet
              gällande assisterad befruktning för ensamstående har ingenting
              hänt.
            </seg>
            <seg n="aa1b97db">
              Så gick det ett år till 2008. Ansvarig minister Göran Hägglund
              gav följande svar på en interpellation med frågan om varför ingenting
              hade hänt: I andra sammanhang betonar vi betydelsen av två föräldrar
              som tar ansvar för sina barn och delar på ansvaret. Han har svårt
              att hantera frågan varför detta plötsligt skulle sakna betydelse
              när vi resonerar om det här. Varför är det oväsentligt för just
              de här barnen som vi pratar om att de skulle ha tillgång till
              två föräldrar när det är viktigt för alla andra?
            </seg>
            <seg n="27eeb67f">
              Hur var det nu? Det finns andra sammanhang där det inte nödvändigtvis
              behövs två föräldrar, nämligen i rätten att prövas som adoptionsförälder.
              Kära alliansledamöter! Ni är långt ifrån konsekventa i er hållning.
            </seg>
            <seg n="4e283782">
              I samma interpellationsdebatt som jag nämnde tidigare frågar
              Göran Hägglund om vi borde ha en lag i Sverige som gör det möjligt
              för ensamma kvinnor att med hjälp av svensk sjukvård få assisterad
              befruktning och på det viset ordna tillkomsten av ett barn. Han
              tycker att det finns skäl att vara tveksam inför en sådan utveckling
              eftersom han tycker att det är viktigt att man eftersträvar en
              situation där barn växer upp med två föräldrar.
            </seg>
            <seg n="a38ea99c">
              Herr talman! Sverige har länge varit i framkant när det gäller
              familjepolitiken, men under de senaste fyrafem åren har det på
              många plan stannat av och i vissa fall även gått tillbaka. Är
              det rimligt att Sverige år 2011 diskriminerar en grupp kvinnor
              som på grund av deras civilstånd tvingas söka sig utomlands för
              assisterad befruktning där lagstiftningen kommit ett steg längre
              än här i Sverige, till exempel Danmark, Finland, Lettland eller
              Belgien?
            </seg>
            <seg n="80fa8b10">
              Är det okej? Naturligtvis inte. Det är dags att sluta diskriminera
              gruppen kvinnor som på egen hand via assisterad befruktning vill
              bli föräldrar. Det är dags att Sverige får en modern lagstiftning
              som också inkluderar ensamstående kvinnors rätt till insemination.
            </seg>
            <seg n="7c93475d">
              Bort med klyschor som vissa gör gällande, nämligen att se till
              barnets bästa! Det finns ingenting som talar för att ett barn
              som tillkommit genom assisterad befruktning av en ensamstående
              kvinna skulle få sämre uppväxtmiljö än ett barn som adopterats
              av en ensamstående kvinna eller ett barn som av någon anledning
              lever med endast en förälder. Det finns heller inget som talar
              för att ett barn som växer upp i en parrelation skulle få en bättre
              uppväxt än ett barn som växer upp med en förälder. Den traditionella
              kärnfamiljen mamma-pappa-barn är en otidsenlig norm där många
              existerande familjebildningar inte får plats.
            </seg>
            <seg n="cfe07644">
              Herr talman! Varför ska vi utesluta en grupp kvinnor som själva
              vill bära och föda fram ett barn? Varför nekar alliansregeringen
              denna grupp möjligheten till assisterad befruktning? Jag förstår
              inte resonemanget. Jag vill uppmana er att följa med verkligheten,
              följa med tidens utveckling och sluta diskriminera denna grupp.
              Ett steg i rätt riktning är därför att bifalla reservation 20
              i detta betänkande.
            </seg>
            <seg n="b4fee6d2">
              Herr talman! Jag övergår till frågan om lagen om fastställande
              av könstillhörighet. En utredning kom till stånd när Vänsterpartiet
              i samarbete med den tidigare socialdemokratiska regeringen tog
              fram direktiven för en översyn. Utredningen presenterades i mars
              2007. Betänkandet remissbehandlades, och remisstiden gick ut i
              november 2007. Sedan blev det helt tyst. Inget hände trots påstötningar
              av Vänsterpartiet i form av motioner, interpellationer och skriftliga
              frågor.
            </seg>
            <seg n="ccfd7b09">
              När ett år hade gått svarade ansvarig minister, även nu Göran
              Hägglund, på en skriftlig fråga från Vänsterpartiet daterad 21
              november 2008 gällande vilka åtgärder han avsåg att vidta för
              att modernisera lagen om fastställande av könsidentitet. Svaret
              var kort, bara några rader. Där framgick att eftersom förslaget
              i betänkandet inbegrep en rad komplexa frågeställningar där konsekvenser
              av olika slag behövde belysas kunde ministern i dagsläget inte
              ange någon närmare tidsplan för det fortsatta arbetet. Det var
              hela svaret på den skriftliga frågan.
            </seg>
            <seg n="143f6321">
              Exakt samma fråga ställde jag nu i mars i år, och jag fick svar
              daterat den 22 mars två år efteråt. Där framgick att förutom förslagen
              i betänkandet Ändrad könstillhörighet som lämnats av Könstillhörighetsutredningen
              hade det i Socialstyrelsens regi utförts ett utredningsarbete.
              Socialstyrelsens rapport Transsexuella och övriga personer med
              könsidentitetsstörningar hade av styrelsen remitterats till olika
              berörda instanser. Ministern hade erfarit att Socialstyrelsen
              avsåg att till Socialdepartementet överlämna de delar av styrelsens
              arbete som gäller lagstiftningsfrågor någon gång i början av sommaren.
              Han kunde därför inte nu märk väl samma slutmening som tidigare
              ange någon närmare tidsplan för det fortsatta arbetet inom Regeringskansliet.
            </seg>
            <seg n="84629ed4">
              Det var en favorit i repris. I över fyra år har vi hittills fått
              vänta. Hur länge till ska det dröja innan en proposition kommer?
              Jag anser att socialminister Göran Hägglunds svar både i interpellationsdebatter
              och på skriftliga frågor har visat ministerns stora nonchalans
              för situationen för transsexuella. Det måste väl vara möjligt
              för en ansvarig minister att uppge någon form av tidsplan eller
              i alla fall en ambition när det gäller att komma fram med ett
              förslag på en ny lag om fastställande av könstillhörighet?
            </seg>
            <seg n="16854a00">
              Herr talman! Personer som i dag vill genomgå någon form av könskorrigerande
              behandling och byta juridiskt kön möter en mängd krav, bland annat
              att personen måste vara steril, ogift och svensk medborgare. Det
              är horribla krav!
            </seg>
            <seg n="346e0b45">
              I juni förra året presenterade Socialstyrelsen mycket riktigt
              sina slutsatser i flera frågor för transsexuella i skriften Transsexuella
              och övriga personer med könsidentitetsstörningar . Vänsterpartiet
              välkomnar Socialstyrelsens slutsatser som ger stöd för kraven
              på en förändrad lagstiftning i dessa frågor. Socialstyrelsen föreslår
              bland annat att kraven på att vara svensk medborgare, ogift och
              steril tas bort. Det är mycket positivt och ett steg i rätt riktning.
              Vidare föreslås att det ska vara tillåtet att frysa ned könsceller
              på samma villkor som ges andra patientgrupper. Det är ett glädjande
              förslag anser Vänsterpartiet. Vi anser att en förälders könstillhörighet
              eller könsidentitet är totalt ovidkommande för förmågan att ta
              hand om ett barn.
            </seg>
            <seg n="a598fb97">
              Herr talman! Det finns i dag vissa restriktioner för att en person
              under 18 år ska få behandling. Det anser Vänsterpartiet ska slopas.
              Denna åldersgräns innebär att unga transsexuella tvingas genomgå
              puberteten i en kropp som upplevs vara fel och främmande. I samråd
              med personen i fråga ska en läkares bedömning räcka för att personen
              ska få den vård, den behandling och det stöd han eller hon behöver.
            </seg>
            <seg n="68dd4c4f">
              I skriften från Socialstyrelsen är förslaget att Socialstyrelsen
              bör ta initiativ till samråd med SKL i syfte att undersöka förutsättningarna
              att få till stånd regionala utrednings- och behandlingsteam för
              personer under 18 år.
            </seg>
            <seg n="b4c56f35">
              Att vården för unga transpersoner behöver förbättras är helt
              i linje med Vänsterpartiets politik. Naturligtvis stöder vi detta
              helhjärtat. Att skyndsamt överväga förutsättningarna för inrättande
              av så kallade stopphormoner för att minska risken för psykisk
              ohälsa är också helt klart i linje med vad Vänsterpartiet önskar.
              Men vi måste se till att tillgången till en sådan behandling finns
              över hela landet.
            </seg>
            <seg n="a39af0b8">
              Herr talman! Det finns mycket att ta upp och belysa i denna fråga,
              men jag avslutar här med en förhoppning om att regeringen, med
              socialminister Göran Hägglund i spetsen, nu verkligen kommer till
              skott och tar till sig Socialstyrelsens rapport och de remissvar
              som finns och levererar en proposition innan nästa år, det vill
              säga 2012. Det är dags att sluta bromsa och i stället agera.
            </seg>
            <seg n="81a58f1c">
              Jag uppmanar ministern och Alliansens ledamöter att särskilt
              noga titta på RFSL:s remissvar. RFSL har lång erfarenhet och stor
              kunskap gällande dessa frågor. Jag skulle vilja påstå att de är
              experter på området.
            </seg>
            <seg n="dfc03ab9">
              Herr talman! Det är nu verkligen dags att vi med det snaraste
              får en ny lagstiftning. Att bifalla reservation 25 är ett steg
              i rätt riktning.
            </seg>
            <seg n="0d5e7b21">
              Herr talman! Jag vill utifrån detta anförande till sist poängtera
              att könsidentitetsstörning inte är en psykisk störning eller en
              sjukdom.
            </seg>
          </u>
          <note type="speaker" n="9d5717a5">
            Anf. 130 MARIA ABRAHAMSSON (M):
          </note>
          <u who="maria_abrahamsson_b69c85" xml:id="i-17c24067b6e0ca9e-2" n="8db24763">
            <seg n="cc933dfb">
              Herr talman! Det är ingen mänsklig rättighet att få barn, och
              egna barn är heller ingen förutsättning för ett lyckligt liv.
              Men samtidigt kan det inte vara statens uppgift att via lagstiftning
              lägga krokben för vuxna människor som inget hellre önskar än att
              få barn, särskilt inte en borgerlig regerings.
            </seg>
            <seg n="fb1ab45f">
              Surrogatmoderskap är inte reglerat i svensk lag, trots att den
              medicinska möjligheten att bli förälder med hjälp av en surrogatmoder
              har funnits i åtskilliga år. Däremot är det olagligt att vanemässigt
              eller med vinstsyfte assistera vid surrogatarrangemang.
            </seg>
            <seg n="02f02c19">
              Förbudet innebär att en kvinna som av medicinska skäl inte själv
              kan bära eller föda fram ett barn begår en olaglig handling om
              hon som sista möjlighet att ändå blir mor tackar ja till att låta
              sin syster eller bästa väninna hjälpa henne att föda barnet. Det
              spelar ingen roll om hjälpen sker frivilligt eller utan krav på
              ekonomisk kompensation.
            </seg>
            <seg n="ef00ea93">
              Inte ens när det barnlösa paret själva står för både spermier
              och ägg är det tillåtet för sjukvårdspersonal inom offentlig vård
              eller på privat klinik att assistera vid surrogatarrangemang.
              Att det finns kvinnor som av ideella skäl eller mot rimlig kostnadsersättning
              vill hjälpa barnlösa par anses inte höra hit, och inte heller
              det faktum att det i Sverige redan finns barn som har kommit till
              tack vare surrogatarrangemang i andra länder.
            </seg>
            <seg n="937c2262">
              Herr talman! En konsekvens av svensk lagstiftning är att svenska
              par tvingas anlita och betala surrogatmödrar utomlands. Det kan
              ibland innebära att fattiga kvinnor i utvecklingsländer utnyttjas
              även om arrangemanget formellt sett är frivilligt från deras sida.
              Jag medger att detta är ett etiskt dilemma som inte kan negligeras.
              Men detta etiska dilemma blir inte mindre av att vi förbjuder
              surrogatmoderskap i Sverige, snarare tvärtom, för om det tillåts
              här minskar de barnlösas behov att vända sig till utländska surrogatmödrar.
              Och framför allt är invändningen om exploatering inget skäl alls
              för att i Sverige förbjuda surrogatmoderskap, särskilt inte om
              parterna kommit överens och för vänskaps skull eller av idealistiska
              skäl vill göra detta åt varandra, och där den ekonomiska kompensationen
              är helt underordnad.
            </seg>
            <seg n="fbc8b844">
              Möjliggörandet av surrogatmoderskap i Sverige skulle betyda oerhört
              mycket för ett antal barnlösa par och allmänt sett öka frihetsgraden
              i samhället. Lagstiftning behövs också för att säkra den legala
              statusen och skapa juridiskt trygga uppväxtförhållanden för de
              barn som har kommit till tack vare en surrogatmoder och redan
              lever här i landet.
            </seg>
            <seg n="d09c48ee">
              Men en sådan reform kräver att vissa komplicerade frågor först
              reds ut. Vad händer till exempel om kvinnan som bär barnet ångrar
              sig och inte vill lämna det ifrån sig eller om det barnlösa paret
              går skilda vägar innan barnet föds? I vilken utsträckning bör
              det vara tillåtet att ekonomiskt ersätta kvinnan som bär barnet?
              Och hur mår barnet som föds egentligen? Hur fungerar det jämfört
              med andra barn?
            </seg>
            <seg n="352f67e7">
              Inte minst av hänsyn till barnen bör regeringen tillsätta en
              utredning med uppgift att föreslå en lagreglering som gör surrogatmoderskap
              tillåtet även i Sverige.
            </seg>
            <seg n="f0436efb">
              Herr talman! Jag konstaterar att socialutskottet avstyrker min
              och partikollegan Olof Lavessons motion. Och visst, som jag och
              många med mig här inne redan har varit tydliga med, väcker surrogatmoderskap
              flera komplicerade och politiskt laddade frågor. Ja, frågan om
              surrogatmoderskap är så känslig att det finns människor till och
              med i regeringen som drabbas av beröringsskräck så fort de kommer
              i närheten av den. Eller som socialministern gjorde klart för
              mig vid en frågestund i höstas i november: Regeringen har för
              närvarande inga planer på att vidta några mått och steg på detta
              område.
            </seg>
            <seg n="d99ca410">
              Jag tycker att det var lite oförsiktigt sagt, särskilt som det
              inte är sista gången som detta spörsmål kommer att tas upp här
              i kammaren. Ni kan lita på mig! Det kommer förresten upp här i
              Riksdagshuset redan den 11 maj, när Barbro Westerholm och jag
              har bjudit in riksdagsledamöter, experter, organisationer och
              en hel del andra till ett kunskapsseminarium om surrogatmoderskap.
              För det fall någon undrar om socialminister Göran Hägglund har
              fått en inbjudan kan jag lova er: Ja, det har gått i väg en i
              dag.
            </seg>
          </u>
          <note n="d5965f14">
            I detta anförande instämde Barbro Westerholm (FP).
          </note>
          <note type="speaker" n="97f790f8">
            Anf. 131 FINN BENGTSSON (M):
          </note>
          <u who="finn_bengtsson_813f74" xml:id="i-397f284a2f817fdd-0" n="f8461067" next="i-4ca13b6355952353-0"/>
          <note n="ec664dbd">
            Herr talman! I det aktuella betänkandet hanteras viktiga motioner
            över hälso- och sjukvårdens organisation, finansiering och prioritering.
          </note>
          <u who="finn_bengtsson_813f74" xml:id="i-4ca13b6355952353-0" n="f8461067" prev="i-397f284a2f817fdd-0">
            <seg n="54b4b363">
              Många samhällsforskare har varnat för risken med att den solidariskt
              finansierade sjukvården i Sverige står inför svåra framtida utmaningar
              vad gäller långsiktig hållbarhet, givet bland annat det i övrigt
              glädjande faktum att den svenska befolkningen lever allt längre
              men också då det faktum att en allt äldre befolkning kommer att
              konsumera alltmer sjukvård.
            </seg>
            <seg n="0988ade3">
              Det är därför, herr talman, tråkigt att konstatera att utskottet
              i sitt ställningstagande till motion So478 om en översyn av möjligheten
              att införa en obligatorisk statlig sjukvårdsförsäkring och motion
              So562 om en översyn av nya och mer effektiva ersättningsmodeller
              till en allt större mångfald av vårdgivare avstyrker dessa motioner
              med hänvisning till att den rådande ordningen i stort sett är
              bra som den är.
            </seg>
            <seg n="defb94b3">
              Låt mig därför påminna denna kammare om att jag och många med
              mig känner stor tveksamhet inför om en icke-reformerad och sedan
              länge ålderstigen landstingsorganisation som huvudman för sjukvården,
              parad med ett ålderstiget ersättningssystem till den som utför
              vård och som inte tar det slutliga resultatet av kvalitet och
              effektivitet i vården i beaktande, verkligen utgör en garant för
              att sjukvårdskvalitet och effektivitet kan upprätthållas inom
              ramen för en solidarisk finansiering i ett längre perspektiv.
            </seg>
            <seg n="ef8141ba">
              Visst inget hot över dagens vårdkvalitet föreligger i omedelbar
              närtid eller ens under denna mandatperiod. Men då en välfungerande
              hälso- och sjukvård av god kvalitet och med bra effektivitet som
              kan tillhandahållas inom ramen för en solidarisk finansiering
              kanske är en av välfärdskärnans viktigaste uppgifter för oss politiker
              att bevaka, är det min uppmaning till denna kammare att redan
              nu se på förslag som syftar till att säkerställa vårdens långsiktiga
              hållbarhet snarare än att avslå dem utan alternativ till probleminventering
              och än mindre problemlösning.
            </seg>
            <seg n="385fc422">
              Till sist, herr talman, vill jag fästa kammarens uppmärksamhet
              på ytterligare två motioner, So561 och So566, vilka tyvärr också
              föreslås avslås i utskottets betänkande. Motionerna berör en modern
              prioritering inom hälso- och sjukvården.
            </seg>
            <seg n="ee39c6e2">
              Enligt gällande hälso- och sjukvårdslag är sjukvård till de mest
              behövande insorterade i prioriteringsgrupp I, medan förebyggande
              och rehabiliterande sjukvård endast prioriteras som prioriteringsgrupp
              II.
            </seg>
            <seg n="9466de09">
              Herr talman! Denna prioriteringsordning, fastställd i denna kammare
              i april 1997, är nu nästan ett och ett halvt decennium senare
              i klar otakt med den kliniskt medicinska forskningen och utvecklingen
              på området.
            </seg>
            <seg n="eff02726">
              När dessutom regeringen generöst nog, och med stöd av denna kammare,
              satsar miljardbelopp på rehabilitering för att stödja humanitet
              och arbetslinjen för dem som är i stort behov av just detta, förefaller
              det mig som en gåta varför inte vi också med en prioriteringsändring
              i hälso- och sjukvårdslagen uppgraderar landstingens skyldighet
              att utföra rehabilitering på lika villkor som för övrig sjukvård.
            </seg>
          </u>
          <note type="speaker" n="d7e454af">
            Anf. 132 HENRIK RIPA (M):
          </note>
          <u who="unknown" xml:id="i-ed3ac2c0d93cef23-4" n="255dd1a6">
            <seg n="1ae0de93">
              Herr talman! Att besöka tandläkare och få vård för sina tänder
              är vad vi moderater kallar en social rättighet. Det är viktigt
              att alla människor tar ett personligt ansvar för sina tänder,
              men samtidigt måste vi ha ett skydd mot höga tandvårdskostnader.
            </seg>
            <seg n="5c90cef1">
              Tidigare undersökningar har visat att hela 20 procent av dem
              som har problem med sina tänder och som upplever det väljer att
              inte utnyttja tandvården. Det är 20 procent för mycket.
            </seg>
            <seg n="2b574b68">
              Därför har Alliansen med sin tandvårdsreform, som genomfördes
              den 1 juli 2008, fördubblat resurserna till tandvården till i
              dag 6 miljarder kronor. Det är för att kunna ge en bättre tandhälsa
              men också för att skydda personer med mer omfattande behov. Den
              tidigare tandvårdsförsäkringen var kraftigt urholkad, och det
              saknades skydd mot de högsta kostnaderna.
            </seg>
            <seg n="35fbdd98">
              Tandvårdsreformen har inneburit att vi i dag har fått en tandvård
              som är mer tillgänglig och jämlik för alla.
            </seg>
            <seg n="e7284e5f">
              Men vi stannar inte där. Nu föreslår vi ytterligare satsningar
              och ett tredje steg i tandvårdsreformen. Vi vill att den patientgrupp
              som på grund av långvarig sjukdom eller funktionsnedsättning har
              ökat behov av tandvård ska få kompletterande tandvårdsstöd. Syftet
              med ett tredje steg i tandvårdsreformen är att undanröja ekonomiska
              hinder, så att dessa personer ska få sitt tandvårdsbehov tillgodosett
              även i framtiden.
            </seg>
          </u>
          <note n="81b6e38f">
            Överläggningen var härmed avslutad.
          </note>
          <note n="b33b7ab7">
            18 § Läkemedelsfrågor
          </note>
          <note n="e826d680">
            Föredrogs
          </note>
          <note type="speaker" n="e83e0e7f">
            Anf. 133 LENNART AXELSSON (S):
          </note>
          <u who="lennart_axelsson_878b64" xml:id="i-0fce0ec04f121d78-0" n="c21c7081">
            <seg n="fccb7ad4">
              Herr talman! Läkemedel blir år från år en allt viktigare del
              av hälso- och sjukvården. I takt med det ökar naturligtvis också
              behovet av att se till att läkemedlen används på ett så bra sätt
              som möjligt.
            </seg>
            <seg n="dc474f89">
              För Socialdemokraterna yrkar jag bifall till reservationerna
              1 och 2, som båda med lite olika utgångspunkter handlar om ökad
              kvalitet och kontroll vid läkemedelsförskrivning.
            </seg>
            <seg n="a20a3e05">
              Den borgerliga utskottsmajoriteten konstaterar i sitt ställningstagande
              att det pågår en hel del arbete för att förbättra läkemedelsanvändningen.
              Vi delar den synen men anser inte att det sker i tillräckligt
              stor omfattning.
            </seg>
            <seg n="0c49fe08">
              När man dessutom lyfter fram utförsäljningen, avregleringen,
              omregleringen eller privatiseringen kärt barn har många namn av
              apoteken som ett exempel på en åtgärd som har förbättrat och effektiviserat
              läkemedelsanvändningen, då kan man verkligen fråga sig om de alls
              ser den problematik som finns på en mängd områden. Just den åtgärden
              har snarare komplicerat användningen.
            </seg>
            <seg n="ca04627a">
              Senast i går kunde vi i medierna läsa om att vissa av de nya
              apoteken saknar datasystem som larmar vid olämpliga kombinationer
              av läkemedel. Det är bara ett i raden av problem som har visat
              sig.
            </seg>
            <seg n="e65e2f00">
              Visst har det etablerats ett ganska stort antal nya apotek, och
              fler ligger i startgroparna. Men att det skulle ha ökat säkerheten
              och effektiviteten kan väl inte ens den allra största anhängaren
              av systemskiftet hävda med trovärdighet. Till och med landets
              socialminister Göran Hägglund har tillstått att det handlade om
              en ideologiskt betingad förändring. Att vi äger saker tillsammans
              går ju inte ihop med en borgerlig regering eller en borgerlig
              ideologi.
            </seg>
            <seg n="4bdc2504">
              Herr talman! Felaktig läkemedelsanvändning beräknas orsaka uppemot
              3 000 dödsfall varje år. Det är till exempel tio gånger fler än
              antalet personer som dör i trafiken. Till det kan läggas ett stort
              antal patienter, ofta äldre, som får mycket sämre livskvalitet
              än de skulle behöva ha.
            </seg>
            <seg n="650d583a">
              Kostnaden för samhället beräknas ligga på ett tiotal miljarder.
              Det är pengar som naturligtvis skulle kunna användas för att till
              exempel anställa fler välbehövliga arbetskamrater till dem som
              i dag arbetar inom vården. Det är anställda som ofta tvingas konstatera
              sin otillräcklighet inför alla behov som skulle behöva tillgodoses.
            </seg>
            <seg n="3ee24481">
              Överutskrivningarna har dessutom stor negativ effekt på miljön.
            </seg>
            <seg n="39e92100">
              Avslutningsvis, herr talman, vill jag ta upp den kanske allvarligaste
              problematiken inom läkemedelsområdet i dag: antibiotikaresistenta
              bakterier.
            </seg>
            <seg n="0f3fb422">
              På läkarriksdagen nyligen uttryckte socialministern det så här:
              Antibiotikaresistens är inte vilken fråga som helst Det är ett
              av de största hoten mot liv och hälsa som vår värld står inför
              idag. På läkardagarna i Örebro, som det refereras från i dagens
              Nerikes Allehanda, kan man läsa om en smittskyddsläkare som uttrycker
              sig i liknande ordalag.
            </seg>
            <seg n="94b40170">
              Trots problemets allvar har frågan om resistens hittills inte
              haft en framskjuten position på den internationella politiska
              agendan. Men i morgon på Världshälsoorganisationens världshälsodag,
              som infaller den 7 april varje år, är temat just antimikrobiell
              resistens och dess globala spridning. Världshälsoorganisationen
              utkommer dessutom med en handlingsplan mot just antibiotikaresistens.
            </seg>
            <seg n="f0106c12">
              Vi är fortfarande rätt förskonade här i Sverige, men utvecklingen
              går tyvärr fort och i fel riktning. Tittar man bara ut över resten
              av Europa ser man att Europeiska smittskyddsmyndigheten ECDC uppskattar
              att 25 000 européer dör varje år till följd av antibiotikaresistens.
            </seg>
            <seg n="198b3d05">
              Detta är ett globalt problem som man måste arbeta med globalt,
              och det måste till politiska lösningar. Därför känns det väldigt
              positivt att WHO nu uppmärksammar frågan.
            </seg>
            <seg n="596623ce">
              Herr talman! Det finns som synes även på det här området många
              stora utmaningar som vi socialpolitiker måste ta oss an. Men,
              herr talman, inte heller här är svaret mer av nyliberala, borgerliga
              privatiseringar och marknadslösningar.
            </seg>
          </u>
          <note type="speaker" n="86fdf95b">
            Anf. 134 AGNETA LUTTROPP (MP):
          </note>
          <u who="agneta_luttropp_7d2a21" xml:id="i-0c571deda9b1cd14-3" n="eeafb1b3">
            <seg n="8aef5089">
              Herr talman! Jag kommer att uppehålla mig vid en punkt, nämligen
              barn-Fass eller snarare bristen på barn-Fass. Barn är inte små
              vuxna. De reagerar inte på läkemedel på samma sätt som vi gör.
            </seg>
            <seg n="e8817841">
              I USA och i Storbritannien finns det i dag barn-Fass med information
              om läkemedelsbehandling av barn. Här i Sverige saknar våra läkare
              det stödet. Men på Astrid Lindgrens Barnsjukhus arbetar läkare
              och apotekare tillsammans för att skapa ett elektroniskt uppslagsverk
              för barnläkemedel, ett slags barn-Fass. Hittills finns 700 preparat
              i databasen.
            </seg>
            <seg n="d8bb1a7d">
              Det finns ett stort behov av att få tillgång till dokumentationen
              i databasen. Det är i dag ett faktum att det inte finns någon
              samlad dokumentation över mediciner som skrivs ut till barn och
              att läkemedelsstudier i regel görs på vuxna. Det finns alltså
              ett stort intresse av den här databasen även från andra sjukhus.
            </seg>
            <seg n="06bf345e">
              Två av tre läkemedel som i dag skrivs ut till barn i Sverige
              saknar dokumentation och har oftast inte prövats på barn. Mer
              än var tionde förskrivning till barn i öppenvården sker utan godkänd
              indikation. I en enkätundersökning från 2009 framkom att 79 procent
              av barnen mellan en månad och ett år fick minst ett läkemedel
              där dokumentation i Fass saknades. Bland nyfödda är siffran högre,
              nämligen 82 procent.
            </seg>
            <seg n="a775815d">
              Tänk om situationen hade varit den motsatta, att den medicin
              som vi vuxna ordineras utgår från vad som förskrivs för barn!
              Det verkar helt vansinnigt att ha en sådan ordning, men tvärtom
              går tydligen bra. Är barn inte viktiga?
            </seg>
            <seg n="ebc89906">
              Miljöpartiet vill ge barnen ökad patientsäkerhet.
            </seg>
            <seg n="e01cfdc2">
              Apropå tidigare upprepningar om barnperspektiv: Här behövs det
              verkligen ett barnperspektiv!
            </seg>
            <seg n="e305f417">
              Därför föreslås att riksdagen ska tillkännage till regeringen
              som sin mening att lämplig myndighet får i uppdrag att sammanställa
              underlag och utge en svensk barn-Fass.
            </seg>
            <seg n="e41e06bd">
              Jag står naturligtvis bakom alla Miljöpartiets reservationer,
              men för tids vinnings skull stöder jag endast reservationerna
              3 och 4.
            </seg>
          </u>
          <note type="speaker" n="320e9f4d">
            Anf. 135 EVA OLOFSSON (V):
          </note>
          <u who="eva_olofsson_993bb0" xml:id="i-e62bd3c0383eca8d-7" n="61bf1ef7">
            <seg n="dd60b4bb">
              Herr talman! Självfallet stöder jag alla våra reservationer,
              men jag yrkar bifall till bara reservation 1 om ökad kvalitet
              vid läkemedelsförskrivning och reservation 4 om läkemedel och
              miljö.
            </seg>
            <seg n="de4e6a71">
              Herr talman! Läkemedel är i dag den allra vanligaste behandlingsmetoden
              inom sjukvården. Vi kan i dag bota och lindra många sjukdomar.
              Vi kan använda läkemedel där vi förr behövde operera, och vi kan
              skräddarsy läkemedel för den enskildes behov, även om det görs
              i alltför liten grad.
            </seg>
            <seg n="f005886b">
              Men samtidigt är problemen med felaktig läkemedelsanvändning
              stora. Beräkningar har visat att det kostar samhället runt 10
              miljarder kronor om året i extra kostnader. Och, som Lennart Axelsson
              sade, 3 000 människor om året avlider.
            </seg>
            <seg n="c2c28ead">
              Många, inte minst äldre, har i dag alldeles för många läkemedel
              eller läkemedel som inte passar med varandra. Det måste tas krafttag
              mot överbehandling med läkemedel av våra äldre. Jag tror att vi
              alla kommer ihåg Gulli, kvinnan som fick flera år av sitt liv
              förstörda på grund av övermedicinering.
            </seg>
            <seg n="1e91a899">
              Det ska vara självklart med regelbundna läkemedelsgenomgångar.
              Men många bor faktiskt hemma och sköter sina mediciner själva.
              Äldre måste ha personliga läkare som följer upp medicineringen
              och tittar över det varje gång de äldre är på besök.
            </seg>
            <seg n="c07b9742">
              Man måste också forska på hur läkemedel fungerar för äldre, så
              att doserna anpassas utifrån vad som passar kroppen när vi har
              blivit äldre. Det finns mycket att göra här.
            </seg>
            <seg n="dc2cc188">
              Överförskrivning av läkemedel påverkar också patientsäkerheten
              och miljön negativt. Och, som jag sade tidigare, stora resurser
              går till något negativt. De pengarna skulle vi kunna använda till
              annat. Därför vill vi i Vänsterpartiet ha ett nationellt stöd
              för korrekt och säker läkemedelshantering, som minskar läkemedelsskador,
              biverkningar och överförskrivningar.
            </seg>
            <seg n="c6b29647">
              Sjukvården är något av det viktigaste vi har, men det är också
              en riskfylld och komplex verksamhet. Därför måste sjukvården hela
              tiden arbeta med patientsäkerhet och lära av sina misstag för
              att förbättra och utveckla kvaliteten och bekämpa ojämlikheter
              i vården. För att all personal ska känna sig trygg med att rapportera
              in avvikelser är det viktigt att misstag och tillbud används i
              lärande och förebyggande syfte.
            </seg>
            <seg n="327d87dd">
              Det bör genomföras regelbundna vårdskadeundersökningar inom hälso-
              och sjukvården där data presenteras utifrån kön och ålder. Men
              dessa måste också åtföljas av särskilda åtgärdsprogram.
            </seg>
            <seg n="651bbd1d">
              Det behövs självklart fler insatser, och arbetet bygger på att
              det bedrivs ett arbete över hela landet och i alla delar av vården,
              både i landstingen och i kommunerna. Det arbete som i dag bedrivs
              med nationella riktlinjer och öppna jämförelser är ett bra första
              steg, men de behöver, liksom vissa läkemedelsrekommendationer,
              utformas så att de görs obligatoriska i vården.
            </seg>
            <seg n="d78b3648">
              Läkemedel och miljö har uppmärksammats alltmer på senare tid,
              efter att man har sett läkemedelsrester i naturen. Läkemedel är
              ofta mer vattenlösliga än andra miljögifter. De sprids ofta via
              vatten, via avloppsvatten och dricksvatten, och hamnar i sjöar
              och hav. De är gjorda för att vara biologiskt aktiva och ge effekt
              på oss människor. Men när de hamnar i naturen påverkar de naturligtvis
              där också. De påverkar djur och växter. Utsläpp av antibiotika
              i naturen ökar till exempel risken för att bakterier utvecklar
              resistens.
            </seg>
            <seg n="972c2e9c">
              När man godkänner läkemedel behöver man ta hänsyn till miljökonsekvenser.
              Vi anser att det är viktigt att kommunerna får ökade kunskaper
              om hur avloppsrening kan bli effektivare när det gäller läkemedelsrester.
              Det behövs också ett ökat producentansvar för avloppsrening och
              insamling av överblivna läkemedel.
            </seg>
            <seg n="333b0a46">
              När det gäller antibiotikaresistens kan jag inte göra annat än
              att instämma i vad Lennart Axelsson tidigare sade. Det är kanske
              det allra största problemet vi har.
            </seg>
            <seg n="e4a50f01">
              Herr talman! Vi kan inte ha en debatt om läkemedel utan att nämna
              apoteksfrågan. I morgon har vi i socialutskottet en hearing om
              hur det har blivit efter avregleringen.
            </seg>
            <seg n="d7621f16">
              Utförsäljningen av apoteken gjordes av helt ideologiska skäl.
              Ungefär ett år före avregleringen och utförsäljningen gjorde Konsumentverket
              en undersökning där man frågade svenska folket vad de tyckte om
              apoteken. Svenska folket gillade sina apotek.
            </seg>
            <seg n="c880fc4c">
              92 procent ansåg att apoteket sköttes bra eller mycket bra. Nio
              av tio ansåg att närheten var bra. Och 80 var nöjda med öppettiderna.
              Var det egentligen fler apotek och vidare öppettider man ville
              ha hade man ju bara kunnat ge det som direktiv till det statligt
              ägda bolaget. Men man valde att inte göra det.
            </seg>
            <seg n="f2406036">
              Ett av de största problemen i dag är väl när människor går till
              ett apotek som inte har deras medicin och de inte kan få besked
              om var närmaste apotek ligger som har den medicinen. Det här beror
              på att de är konkurrenter och inte ska ha kunskap om varandras
              olika verksamhetsområden. För till exempel äldre människor och
              människor med psykiska funktionsnedsättningar kan det här bli
              väldigt jobbigt. Och jag tror fortfarande att många känner en
              oro för vad som kommer att hända, när de här tre åren har gått,
              med apoteken i glesbygden.
            </seg>
            <seg n="ebf838eb">
              Jag vill avsluta med att säga att det inte fanns något tryck
              från svenska folket på att man skulle avreglera ett erkänt kostnadseffektivt
              och patientsäkert system. Trycket fanns från annat håll, från
              dem som ville tjäna pengar på privat drivna apotek.
            </seg>
          </u>
          <note type="speaker" n="9a7d36de">
            Anf. 136 ISABELLA JERNBECK (M):
          </note>
          <u who="isabella_jernbeck_2153e5" xml:id="i-48c5af6cc0bc03cb-1" n="44f428ac" next="i-64991883e9350c55-1"/>
          <note n="da900d2d">
            Herr talman! I det här betänkandet behandlas 21 motionsyrkanden
            angående läkemedelsfrågor.
          </note>
          <u who="isabella_jernbeck_2153e5" xml:id="i-64991883e9350c55-1" n="44f428ac" prev="i-48c5af6cc0bc03cb-1">
            <seg n="63219dc3">
              Den 1 juli 2009 avvecklades det svenska apoteksmonopolet. Skälet
              till avregleringen var att man ville öppna marknaden, öppna för
              konkurrens och på så sätt nå en ökad effektivitet och mångfald.
              Resultatet lät inte heller vänta på sig. Vi har kunnat ta del
              av Konkurrensverkets rapport där man redovisar hur antalet apotek
              har ökat samt hur öppettiderna utökats. I orter som tidigare inte
              har haft apotek har det också skett etableringar. Allt detta är
              bra för konsumenterna.
            </seg>
            <seg n="d60c2e83">
              Landstingen har för medicinsk uppföljning och genom tillgång
              till individdata information om förskrivning till patienter. Detta
              ger förutsättningar för bättre uppföljning av läkemedelsanvändningen.
            </seg>
            <seg n="5223116c">
              Vidare fick TLV, det vill säga Tandvårds- och läkemedelsförmånsverket,
              i januari 2011 i uppdrag att utarbeta en nationell läkemedelsstrategi
              som ska vara klar under senare delen av 2011. Där kommer det att
              ske en samordning av statliga och kommunala insatser som ska leda
              till konkreta förbättringar av läkemedelsanvändningen. Och insatser
              som leder till att behandling med läkemedel blir säkrare ska där
              prioriteras.
            </seg>
            <seg n="144f5bdb">
              Sedan tidigare finns det även ett beslut om ett elektroniskt
              expeditionsstöd, som är ett verktyg för att förbättra användningen
              av läkemedel. Detta ges också för en uppföljning av förskrivningen.
              Det arbetet fortsätter under 2011. Målet är att samtliga landstings
              journalsystem ska ge information om patienters hela läkemedelsanvändning
              vid förskrivningstillfället.
            </seg>
            <seg n="9b214cd2">
              Vad kan man då sammanfatta betänkandet med? Jo, utskottet kan
              konstatera att det finns behov av att säkerställa en effektiv
              förskrivning och användning av läkemedel. Men som jag har beskrivit
              här pågår ett sådant arbete.
            </seg>
            <seg n="a451deb4">
              De positiva effekterna av avregleringen och de omfattande insatserna,
              skärpningen av läkemedelslagen samt upprättandet av en nationell
              läkemedelsstrategi ger svar på de motioner som behandlas i betänkandet,
              och man föreslår därmed att de ska avslås.
            </seg>
            <seg n="4bddf61a">
              Herr talman! Jag vill avsluta med att yrka bifall till förslaget
              i betänkandet.
            </seg>
          </u>
          <note n="2a6fa01d">
            I arbetet med avregleringen har läkemedelslagen förstärkts. I
            lagen finns grundläggande bestämmelser om läkemedel där konsumenternas
            intresse och läkemedels säkerhet, effektivitet och kvalitet ska
            säkerställas. Lagändringen trädde i kraft den 1 juli 2010.
          </note>
          <note type="speaker" n="0516e121">
            Anf. 137 LENNART AXELSSON (S) replik:
          </note>
          <u who="lennart_axelsson_878b64" xml:id="i-0fce0ec04f121d78-1" n="c21c7081">
            <seg n="c89dcc9a">
              Herr talman! Jag tänkte ta upp det här med apoteket, som både
              jag och Eva Olofsson var inne på i våra anföranden. Jag vill helt
              enkelt fråga: På vilket sätt tycker Isabella Jernbeck att just
              avregleringen av apoteksmarknaden har gjort det enklare och effektivare
              när det gäller läkemedelsanvändning?
            </seg>
          </u>
          <note type="speaker" n="921508a3">
            Anf. 138 ISABELLA JERNBECK (M) replik:
          </note>
          <u who="isabella_jernbeck_2153e5" xml:id="i-7495be66ab5e0aff-0" n="44f428ac">
            <seg n="de79636a">
              Herr talman! Man kan ha en tilltro till att ökad konkurrens är
              positivt, och det har vi. Antalet apotek har ökat med 22 procent,
              från 918 till 1 124, under den här tiden. Och flera orter som
              tidigare inte hade apotek har fått apotek, till exempel Hovsjö,
              Rågsved, Bohus, Älmsta och Insjön. Det är alltså apotek som ligger
              ute i landsorten, inte just i storstäderna. Och man räknar med
              att ytterligare apotek kommer att etableras. Jag anser att det
              är positivt för patienterna och för konsumenterna.
            </seg>
            <seg n="d5a54134">
              Man kan också lägga till de försäljningsställen där man kan köpa
              receptfria läkemedel. Då är vi uppe i över 6 000 ytterligare försäljningsställen.
              Som jag ser det finns det bara positiva effekter.
            </seg>
          </u>
          <note type="speaker" n="8820c3e2">
            Anf. 139 LENNART AXELSSON (S) replik:
          </note>
          <u who="lennart_axelsson_878b64" xml:id="i-0fce0ec04f121d78-2" n="c21c7081">
            <seg n="576bb0b3">
              Herr talman! Jag kanske inte ställde frågan riktigt som jag borde
              ha gjort, för jag fick inte det svar som jag hade trott att jag
              skulle få.
            </seg>
            <seg n="3295d2f5">
              Det är helt klart så att det har blivit fler möjligheter för
              människor att komma åt medicin som de behöver ha. Det är vi nog
              överens om.
            </seg>
            <seg n="b0f13963">
              Men problematiken i övrigt i detta betänkande som vi har diskuterat
              handlar om överförskrivningar av medicin, att äldre människor
              får felaktiga mediciner, att 3 000 människor dör och så vidare,
              för att inte tala om antibiotikaresistensen.
            </seg>
            <seg n="349c334a">
              På vilket sätt anser Isabella Jernbeck att just dessa delar har
              påverkats positivt av att det har blivit fler apotek som man kan
              gå till?
            </seg>
          </u>
          <note type="speaker" n="70cbdced">
            Anf. 140 ISABELLA JERNBECK (M) replik:
          </note>
          <u who="isabella_jernbeck_2153e5" xml:id="i-7495be66ab5e0aff-1" n="44f428ac">
            <seg n="3dfed3bc">
              Herr talman! I och med avregleringen skedde en rad andra åtgärder,
              som jag beskrev, exempelvis att läkemedelslagen förstärktes. Det
              håller också på att utarbetas en nationell läkemedelsstrategi.
              Allt detta görs för att göra läkemedelshanteringen säkrare. Vid
              varje förskrivningstillfälle ska man kunna titta på vilken medicin
              som denna patient har i övrigt så att det inte ska kunna ske några
              överutskrivningar.
            </seg>
            <seg n="c5228e6d">
              Vi konstaterade just att det är dessa saker som man måste arbeta
              med. Detta arbete har regeringen satt i gång.
            </seg>
            <seg n="b1a8a910">
              När det gäller frågan om antibiotikaresistens är Sverige världsledande
              när det gäller att arbeta med den. Professor Otto Cars har fått
              ett regeringsuppdrag att just se över den frågan. Vi tog också
              initiativ under EU-ordförandeskapet att arbeta med denna fråga
              eftersom det är en allvarlig fråga, och den tar regeringen på
              allvar.
            </seg>
          </u>
          <note type="speaker" n="85d854a2">
            Anf. 141 BARBRO WESTERHOLM (FP):
          </note>
          <u who="barbro_westerholm_07b327" xml:id="i-551702b8ebd6015a-4" n="d785e667">
            <seg n="25cceaeb">
              Herr talman! När jag läser oppositionens motioner och reservationer
              finner jag ett stöd i dem för regeringens läkemedelspolitik. Det
              som man för fram är just det som vi gör.
            </seg>
            <seg n="ff19e3ed">
              Det har väl aldrig varit ett så intensivt arbete som nu på läkemedelsområdet
              för att man ska få en säker läkemedelsbehandling av patienterna.
            </seg>
            <seg n="b688d771">
              Den nationella läkemedelsstrategin nämndes tidigare. Vi har fått
              Centrum för bättre läkemedelsanvändning vid Läkemedelsverket,
              TLV har fått uppdrag och så vidare. När det gäller läkemedels
              miljöpåverkan arbetar Naturvårdsverket och Kemikalieinspektionen
              med det tillsammans med Läkemedelsverket och så vidare.
            </seg>
            <seg n="7948a584">
              Det som jag tänkte ta upp här är detta med barn och läkemedel.
              En gång i världen var det så att man inte prövade läkemedel på
              barn av hänsyn till barns säkerhet utan man prövade på vuxna.
              Sedan dividerade man ned doserna med hänsyn till barnets vikt,
              för man trodde att det var ett bra sätt att dosera. Man ville
              ha en bra utprövning på vuxna innan man prövade på barn.
            </seg>
            <seg n="dfe8a2c0">
              Nu har vi lärt oss att barn när det gäller nedbrytning av läkemedel
              och hur de svarar på läkemedel inte är som små vuxna. Det är därför
              som den europeiska läkemedelsmyndigheten har ett särskilt uppdrag
              att nu gå igenom de läkemedel som vi har på marknaden, se hur
              de är utprövade på barn och försöka initiera studier över barns
              sätt att svara på olika läkemedel.
            </seg>
            <seg n="8b9ecdfd">
              Jag ser det som väldigt viktigt när det gäller neonatalvården,
              för vad vet vi egentligen om de behandlingar som ges med de kramplösande
              medlen? Hur lagras de i det lilla barnets kropp, och hur svarar
              barnet på läkemedlet? Fallet på Astrid Lindgrens Barnsjukhus exemplifierar
              just dessa problem.
            </seg>
            <seg n="058772bb">
              När det sedan gäller information om läkemedel och barn finns
              det i Läkemedelsboken ett särskilt kapitel om detta. Den får alla
              läkare, medicine studerande och så vidare.
            </seg>
            <seg n="b4128df7">
              Det arbete som görs på Karolinska Sjukhuset med sammanställningar
              är spännande. Jag förutsätter att man arbetar tillsammans med
              den europeiska läkemedelsmyndigheten i detta hänseende.
            </seg>
            <seg n="788567ff">
              Men det är inte bara på barn som läkemedel inte är prövade ordentligt.
              Det gäller också kvinnor. Det går tillbaka till att man inte ville
              riskera en ny neurosedynkatastrof. Man skulle då inte pröva nya
              läkemedel på kvinnor i fertil ålder. Inte heller på äldre är läkemedel
              prövade därför att det har funnits en uppfattning om att de äldre
              är svaga och använder så många andra läkemedel och att det därför
              är svårt att göra en värdering.
            </seg>
            <seg n="da2f889f">
              Den 17 februari har den europeiska läkemedelsmyndigheten skapat
              ett särskilt program, Geriatrics, för att just gå igenom läkemedel
              för äldre. Vi ser att cancerläkemedel, läkemedel mot hjärtinsufficiens,
              läkemedel mot blodproppar och även läkemedel mot högt blodtryck
              inte är utprövade ordentligt för människor över 65 år. Där finns
              alltså en hel del att göra, och det görs.
            </seg>
            <seg n="84c21dcd">
              Självklart ska det ske en förbättring av läkemedelsanvändningen.
              I den nationella läkemedelsstrategin ingår mycket. Vi måste också
              få en bättre utbildning av inte minst förskrivarna. Såvitt jag
              förstår kommer det om inte så lång tid att tillsättas en utredning
              kring läkarutbildningen med syfte att se vad det är som läkarna
              behöver i framtiden för att möta patienternas behov. Det behövs
              en bättre utbildning i geriatrik, läkemedelsanvändning, psykiatri,
              allmänmedicin och så vidare.
            </seg>
            <seg n="be49e9db">
              Jag vill också lyfta fram det som konsumenterna gör. Jag tror
              att jag tidigare i kammaren har visat på vikten av att inhämta
              patienternas, läkemedelsanvändarnas, erfarenheter av läkemedel.
              När läkare rapporterar läkemedelsbiverkningar rapporterar de om
              blodskador, leverskador, hudreaktioner och så vidare. Men i de
              länder, inklusive Sverige, där patienter också rapporterar läkemedelsbiverkningar
              rapporterar de om hur de mådde av läkemedlet. Dessa två bilder
              är så väsentliga att lägga samman i värderingen av läkemedel.
            </seg>
            <seg n="d388b18b">
              Jag vill också nämna det som regering, riksdag, landsting eller
              kommuner inte har tagit ansvar för men som konsumenterna har dragit
              i gång, och det är en utbildning inom ramen för de egna organisationernas
              arbete om vad man ska tänka på vid läkemedelsanvändning. Att man
              tar dessa initiativ är någonting som vi ska bejaka från samhällets
              sida.
            </seg>
            <seg n="746f8c9e">
              Herr talman! Jag yrkar bifall till förslaget i betänkandet och
              avslag på reservationerna, reservationer som alltså är i linje
              med det som vi har skrivit i betänkandet.
            </seg>
          </u>
          <note type="speaker" n="05d9350a">
            Anf. 142 ANDERS W JONSSON (C):
          </note>
          <u who="mattias_jonsson_1e696e" xml:id="i-b2cce0c3aa979125-3" n="8539e69a">
            <seg n="c95ea48e">
              Herr talman! Sverige har en mycket stolt tradition på läkemedelsområdet.
              Svensk medicinsk forskning har lagt grunden för en internationellt
              sett mycket framgångsrik läkemedelsindustri. Det har kommit de
              svenska patienterna till del eftersom de tidigt har fått dra nytta
              av nya läkemedel.
            </seg>
            <seg n="65cb662b">
              I dag finns det moln på denna himmel. Den kliniska forskningen
              tappar mark. Det är svårt för den forskande läkemedelsindustrin
              att rekrytera ledande forskare till projekt i Sverige. Antalet
              kliniska läkemedelsprövningar har minskat med 45 procent sedan
              2004. Dessa prövningar är en central del i den medicinska forskningen,
              och de läggs i ökande utsträckning i andra länder. Detta är en
              oroande utveckling.
            </seg>
            <seg n="e634bc08">
              För att svenska patienter ska få ta del av moderna läkemedel
              krävs det bra förutsättningar för forskning i vården. Jag och
              Centerpartiet är mycket angelägna om att den kommande läkemedelsstrategin
              och andra initiativ som regeringen tar säkrar Sverige som läkemedelsnation
              och därmed förstås säkrar de svenska patienternas tillgång till
              de mest moderna läkemedlen.
            </seg>
            <seg n="8ffc7d2a">
              På läkemedelsområdet i övrigt är utvecklingen snabb och positiv.
              Det har tagits ett antal initiativ av alliansregeringen som nu
              börjar bära frukt.
            </seg>
            <seg n="2dcef7c4">
              En läkemedelsstrategi kommer under året att presenteras.
            </seg>
            <seg n="77512674">
              En nationell patientöversikt håller på att införas där patientens
              sammanhållna läkemedelsinformation, Pascal, är en viktig del.
              Den kommer att göra att varje läkare vid patientmötet har tillgång
              till patientens samlade läkemedelshistorik oavsett var och av
              vem läkemedlet har ordinerats.
            </seg>
            <seg n="b86b9904">
              En rad initiativ har också tagits inom EU-området som syftar
              just till en bättre läkemedelsanvändning.
            </seg>
            <seg n="ae96b91c">
              Herr talman! I betänkandet finns fyra reservationer. Den första
              lyfter fram problematiken med att Sverige saknar ett centralt
              läkemedelsregister. Självfallet är detta ett allvarligt problem,
              och det är just därför alliansregeringen har sett till att ett
              sådant införs under kommande år.
            </seg>
            <seg n="d0182e2a">
              Den andra reservationen är en variant på den första, men där
              hänvisas till att apoteksomregleringen leder till större problem
              med att patienter kan få ut stora mängder läkemedel än om vi hade
              haft kvar monopolet. Jag vill hävda att det sedan lång tid tillbaka
              i Sverige har varit ett problem att vissa patienter genom att
              besöka olika läkare och olika apotek har kunnat få ut stora mängder
              av beroendeframkallande läkemedel. Det har varken blivit bättre
              eller sämre som ett resultat av att monopolet avskaffades. Däremot
              kommer problemet närmare sin lösning när den nationella patientöversikten
              är på plats.
            </seg>
            <seg n="40efe3c5">
              Den tredje reservationen berör ett område som ligger mig mycket
              varmt om hjärtat, nämligen bristen på barnstudier för läkemedel.
              Barbro Westerholm har på ett föredömligt sätt redovisat problematiken
              med detta. För reservanten, Miljöpartiet, finns en enkel lösning,
              nämligen att man bara skulle låta trycka upp en barn-Fass. Så
              enkelt är det tyvärr inte.
            </seg>
            <seg n="352ac428">
              Ett viktigt steg mot att lösa problemet var när EU beslutade
              om barnförordningen som trädde i kraft under 2007. Den syftar
              till att förbättra hälsan hos barn genom förbättrad reglering
              av de läkemedel som används vid behandling av barn. Alla företag
              som har tillstånd att marknadsföra läkemedel fick tiden fram till
              den 26 januari 2008 på sig att rapportera in de läkemedel där
              det finns studier på användning för barn. De får sedan vissa förmåner
              i systemet. Tyvärr är det endast en liten del av de läkemedel
              som används för barn som är specifikt studerade på barn. Kännedomen
              om långtidskonsekvenser av läkemedel hos växande barn är därför
              mycket begränsad.
            </seg>
            <seg n="2b3cb87e">
              Fass är för övrigt inget som produceras av vare sig stat eller
              landsting utan en produkt som tas fram helt och hållet av läkemedelsindustrin
              via LIF.
            </seg>
            <seg n="48e170b9">
              Den sista reservationen berör frågan om läkemedel och miljö.
              Det är en fråga som är mycket viktig och som de senaste har veckorna
              fått en förnyad aktualitet med tanke på de skrämmande rapporter
              som har kommit från Indien. Här är ett omfattande arbete på gång.
              Även här handlar det inte minst om att få överenskommelser inom
              EU. Om Europa kan agera samlat och ställa krav på miljöhantering
              i förhållande till läkemedelsproduktion kommer det att ge resultat.
              Ett ensamt agerande från Sverige har inte den kraften gentemot
              den globala läkemedelsindustrin.
            </seg>
          </u>
          <note n="e27e287d">
            Jag yrkar bifall till utskottets förslag i betänkandet och avslag
            på samtliga motioner.
          </note>
          <note type="speaker" n="3c775c01">
            Anf. 143 ANDERS ANDERSSON (KD):
          </note>
          <u who="anders_andersson_62a6e6" xml:id="i-fe104ffca81ee5bf-4" n="133baa97">
            <seg n="85c9d0d3">
              Herr talman! Jag vill inledningsvis instämma i de anföranden
              som mina kolleger inom Alliansen har hållit. Jag vill framför
              allt kommentera och understryka de kommentarer som har givits
              till olika delar av de reservationer som oppositionen har redovisat.
              Det gäller inte minst kommentarerna till det som rör barn och
              äldre som Barbro Westerholm och Anders W Jonsson här belyste.
              Vi kan se att vi med detta betänkande redovisar hur vi tar steg
              för steg framåt och verkligen belyser frågorna.
            </seg>
            <seg n="3f45ab1c">
              Jag ser mycket positivt på de insatser som har gjorts under senare
              år i syfte att förtydliga och förstärka patientens ställning inom
              hälso- och sjukvården. Den lagändring som byggde på regeringens
              proposition om ökad kvalitet vid läkemedelsförskrivning och som
              genomfördes den 1 juli 2010 var ett led i detta arbete.
            </seg>
            <seg n="9a7c027d">
              I det betänkande vi nu har att ta ställning till här i riksdagen
              framhåller socialutskottet att läkemedel är en viktig del av hälso-
              och sjukvården som tillför direkt patientnytta och som effektiviserar
              vården. Jag delar utskottets bedömning att det finns ett behov
              av att samordna, koordinera och prioritera det nationella arbetet
              inom läkemedelsområdet för att uppnå en mer effektiv förskrivning
              och en förbättrad användning av läkemedel.
            </seg>
            <seg n="69817a1e">
              Jag är samtidigt glad över att arbetet med den nationella läkemedelsstrategin
              nu har kommit så långt att vi kan se fram mot att det är klart
              under senare delen av innevarande år. Genom strategin kommer de
              statliga och landstingskommunala insatserna att bättre kunna samordnas
              och utvecklas så att man uppnår konkreta förbättringar vad gäller
              läkemedelsanvändningen. Detta är av stor betydelse för alla patientgrupper
              inom sjukvården. Men arbetet med den nationella läkemedelsstrategin
              har särskild betydelse för de äldre och de äldre multisjuka, som
              vi måste ta ett särskilt ansvar för. Jag gläds åt att vi nu kan
              sätta fokus på detta, och jag ser fram emot den nationella läkemedelsstrategin
              när den redovisas i slutet av året.
            </seg>
            <seg n="ceeb1fa7">
              Herr talman! Jag yrkar med dessa reflexioner bifall till socialutskottets
              förslag i betänkandet samtidigt som jag yrkar avslag på de föreliggande
              reservationerna. De är ju också i princip på väg att genomföras,
              vilket Barbro Westerholm påpekade.
            </seg>
          </u>
          <note type="speaker" n="90c5e565">
            Anf. 144 FINN BENGTSSON (M):
          </note>
          <u who="finn_bengtsson_813f74" xml:id="i-e8fc4fd2a2dacc0c-0" n="f8461067">
            <seg n="78846f57">
              Herr talman! I motionsbetänkande SoU15 om läkemedelsfrågor tas
              många olika, men vart och ett för sig viktiga, problem med läkemedel
              upp. Detta visar bland annat på den stora spännvidd av samhällsfrågor
              som rör läkemedel och som vi politiskt måste överväga att reglera
              när så är nödvändigt.
            </seg>
            <seg n="8c8c6ff5">
              Låt mig först med stor tillfredsställelse, herr talman, konstatera
              att utskottet noterar bristen på beslut om ställföreträdarskap
              för beslutsoförmögna personer till kliniska läkemedelsprövningar
              och annan behandlingsforskning på akut medvetslösa patienter i
              vårt land, som utgör ett internationellt undantag. Utskottet noterar
              också att denna brist medför den olyckliga följden att dessa patienter
              och den svenska medicinska forskningen i praktiken undandras möjligheter
              till att utveckla förbättrade behandlingsrutiner inom detta viktiga
              område. Utskottet förutsätter därför att frågan nu får en snabb
              lösning inom Regeringskansliet, vilket är mycket bra.
            </seg>
            <seg n="81a001aa">
              Herr talman! Som har nämnts spänner läkemedelsfrågorna över många
              olika samhällsproblem. En rad sådana och förslag till lösningar
              beskrivs i några av de tyvärr avslagna motionerna i betänkandet.
              Låt mig peka på ett sådant viktigt exempel.
            </seg>
            <seg n="2183830d">
              I motion So564 sätts fokus på det ingalunda förminskade problemet
              med förfalskade läkemedel. Utskottet konstaterar här att insatser
              görs från Läkemedelsverket för att bland annat upplysa befolkningen
              om de stora farorna förknippade med att handla läkemedel på nätet.
              Trots dessa insatser är denna handel fortfarande omfattande alltför
              omfattande. Sannolikheten är stor att man drabbas av att ungefär
              varannan produkt som levereras inte är det läkemedel man förväntas
              få. Detta utgör därmed ett bestående hot mot patientsäkerheten
              om inte ytterligare åtgärder vidtas på området.
            </seg>
            <seg n="11170053">
              Kanske mer alarmerande är dock att internationell övervakning
              av var tillverkning och tillhandahållande av förfalskade läkemedel
              sker inom EU nu verkar peka ut Sverige som ett inte så obetydligt
              land som utgångspunkt för detta. Det är en fara både för vårt
              eget land och för övriga medlemsstater som kan bli potentiella
              marknader för sådana hälsovådliga produkter.
            </seg>
            <seg n="9e37d03e">
              Här rör det sig vanligen om organiserad brottslighet som förefaller
              trivas med denna verksamhet mot bakgrund av det mycket låga straffvärdet
              kombinerat med den obetydliga risken att bli upptäckt som hanteringen
              av falska läkemedel innebär i Sverige i dag.
            </seg>
            <seg n="e008b504">
              Problemet här är att det krävs ett initiativ från Justitiedepartementet
              för att öka den polisiära och domstolsrelaterade aktiviteten mot
              förfalskade läkemedel. Men Justitiedepartementet kommer knappast
              att agera i frågan om Läkemedelsverket är nöjt med den upplysningskampanj
              riktad till allmänheten om farorna som intag av förfalskade läkemedel
              innebär. Det krävs då, herr talman, att Socialdepartementet med
              stöd av socialutskottet motiverar en mer aktiv hållning i frågan
              från såväl justitiedepartement som justitieutskott. Jag noterar
              att några förslag i denna riktning står att finna i motion So564,
              som jag rekommenderar i utskottets fortsatta arbete med att bekämpa
              läkemedelsförfalskningar i vårt land och inom EU.
            </seg>
          </u>
          <note n="81b6e38f">
            Överläggningen var härmed avslutad.
          </note>
          <note n="e8a05f05">
            19 § Allmänna kulturfrågor
          </note>
          <note n="e826d680">
            Föredrogs
          </note>
          <note type="speaker" n="9e85183d">
            Anf. 145 CHRISTINA ZEDELL (S):
          </note>
          <u who="christina_zedell_462d02" xml:id="i-8e5dfca01ad1ffac-0" n="83168ca1" next="i-13e0e20081c43d3b-0"/>
          <note n="f285f8c8">
            Herr talman! Jag vill börja med att yrka bifall till reservation
            2, 4 och 7.
          </note>
          <u who="christina_zedell_462d02" xml:id="i-13e0e20081c43d3b-0" n="83168ca1" prev="i-8e5dfca01ad1ffac-0">
            <seg n="9009e73c">
              Herr talman! Jag har påbörjat en kulturpolitisk resa. Som ny
              kulturpolitiker har jag sedan valet ägnat mycket tid åt att sätta
              mig in i kulturfrågorna. Jag har läst, jag har besökt olika kulturinstitutioner
              och jag har haft samtal med kulturarbetare och medborgare. På
              min resa har jag fått många nya och viktiga insikter. Jag ser
              allt tydligare att kulturen är, och måste få vara, själva grunden,
              själva fundamentet, för hur vi bygger ett starkt samhälle tillsammans.
            </seg>
            <seg n="126b4e42">
              Som socialdemokrat drivs jag av våra grundvärderingar. Jag vill
              ha ett samhälle som bygger på demokrati, jämlikhet och rättvisa.
              Jag vill ha ett samhälle som präglas av solidaritet och frihet.
              Som socialdemokrat vill jag också se ett demokratiskt samhälle
              där människor ses som medborgare och inte som kunder på en marknad.
              De ska ses som medborgare som har bred bildning och som ges möjlighet
              att delta i ett rikt kulturliv. Kulturen ska vara självständig
              och kritiskt tänkande, och ett demokratiserat kulturliv ska präglas
              av tillgänglighet och mångas delaktighet.
            </seg>
            <seg n="280b35ca">
              Herr talman! Kulturen är inte, och får inte vara, någon sorts
              välfärdspolitiskt grädde på moset. Det får inte vara en politik
              som ligger vid sidan av alla andra politikområden skild från de
              värderingar och bedömningar som görs inom alla dessa andra områden.
              Kulturpolitiken är ofrånkomligen en ideologisk arena. Det är den
              av samma skäl som exempelvis arbetsmarknadspolitiken eller socialpolitiken
              är en ideologisk arena. Det handlar i grunden om makt och maktfördelning.
            </seg>
            <seg n="0e1887da">
              Kultur har att göra med det latinska ordet cultivare som betyder
              odla eller förädla, och i enlighet med det skulle man kunna beskriva
              kulturpolitiken som det som har att göra med odling och förädling
              av tankar och känslor. Därmed blir kulturpolitikens inriktning
              en fråga om just makt. Det handlar om makten över tanken och hur
              den ska fördelas.
            </seg>
            <seg n="ab6a6a93">
              Därför måste kulturen vara fri och obunden. Kommersiella krafter
              ska inte tillåtas styra utbudet. Inte heller ska politiker styra,
              men däremot måste det offentliga ge förutsättningarna för kulturlivets
              utveckling och garantera tillgänglighet för alla.
            </seg>
            <seg n="c3bbb134">
              En av grundförutsättningarna för ett rikt och levande kulturliv
              är att kulturskaparna har goda grundförutsättningar, möjligheter
              och villkor.
            </seg>
            <seg n="24d31bd0">
              När jag nu har varit runt och träffat olika kategorier konstutövare
              slås jag av att respekten för det konstnärliga arbetet i allmänhet
              är ganska låg i vårt samhälle, inte minst på den politiska nivån.
              Konstnärer mäts med andra mått än många andra yrkesgrupper. Det
              finns en underliggande misstro eller misstanke om att de egentligen
              är lata drönare som vill sko sig på samhällets bekostnad. Det
              är en borgerlig retorik vi känner igen även när det gäller andra
              grupper i samhället. Den nuvarande kulturministern Lena Adelsohn
              Liljeroth använder sig av det när hon talar om att de, alltså
              kulturarbetarna, borde förtjäna sina pengar på eget arbete.
            </seg>
            <seg n="22389643">
              Herr talman! Jag är övertygad om att det är just vad alla konstnärer
              och artister vill göra. Men hur ska detta vara möjligt när villkoren
              ständigt försämras? Villkoren har försämrats under en följd av
              år, framför allt genom att allt fler som tidigare varit anställda
              inom till exempel scenkonsten har pressats ut i en osäker frilanstillvaro.
              Försämringarna har skärpts under den borgerliga regeringen. A-kassans
              försämrade villkor har slagit hårt mot artister som tidigare kunnat
              lyfta a-kassa mellan olika engagemang. De olika alliansarrangemangen
              inom teater, dans och musik har bara delvis kunnat kompensera
              för detta.
            </seg>
            <seg n="9bc3d4a4">
              Vi ser också ett växande kompetensutvecklingsbehov för de visstidsanställda
              inom scen- och medieområdet. En allmän princip på arbetsmarknaden
              är att kompetensutveckling för de yrkesverksamma är arbetsgivarens
              ansvar, men det är inte realistiskt att förvänta sig att arbetsgivaren
              tar detta ansvar för tillfälligt anställda. Det är snarare så
              att de förväntas kunna gå direkt in i en produktion utan särskilda
              förberedelser.
            </seg>
            <seg n="cc0105ab">
              Därför anser vi att man ska kunna gå en annan väg som innebär
              att den offentliga kultur- och mediepolitiken kompletteras med
              en infrastruktur som erbjuder träning och utvecklingsmöjligheter
              för frilansarna. Kultur-, Arbetsmarknads- och Utbildningsdepartementen
              bör därför gemensamt se över möjligheten att stödja berörda arbetsgivare
              och fackliga organisationer genom att skapa en plattform för kompetensutveckling
              tillsammans med bland annat de konstnärliga högskolorna, Kulturrådet
              och Konstnärsnämnden.
            </seg>
            <seg n="734bd10a">
              Att skapa förutsättningar för kultur att blomstra är att skapa
              förutsättningar för ett levande demokratiskt samhälle. Det måste
              ges utrymme för konstnärer och för amatörer. Att uttrycka sig
              konstnärligt är berikande för ett kreativt samhälle. Sverige behöver
              mer, inte mindre, kreativitet för att lösa alla de komplicerade
              samhällsproblem som vi står inför.
            </seg>
            <seg n="cd299b1e">
              Arrangörs- och amatörföreningarna på kulturområdet är centrala
              aktörer inom Folkrörelsesverige och utgör viktiga inslag i den
              infrastruktur som krävs för att kulturen ska nå ut i hela landet
              och bidra till att alla ska känna sig delaktiga i kulturlivet.
              De ideella arrangörerna behöver allt stöd de kan få. Därför är
              det angeläget att få en grundlig översyn av deras stödbehov. Det
              bör vara en prioriterad fråga för samhället att ta vara på dessa
              krafter.
            </seg>
          </u>
          <note n="dd157510">
            I detta anförande instämde Isak From (S).
          </note>
          <note type="speaker" n="06c56d4e">
            Anf. 146 TINA EHN (MP):
          </note>
          <u who="tina_ehn_94fa72" xml:id="i-bc7659db958215d1-0" n="b28c8f1e">
            <seg n="c2872e84">
              Herr talman! I det här betänkandet handlar huvuddelen av motionerna
              och förslagen om lokaler, strukturer och system. Något om villkoren
              för kulturskapare tas även upp. I det sammanhanget har ett gemensamt
              utskott yttrat sig om att regeringen skyndsamt ska återkomma med
              ett förslag på en lösning när det gäller anslag 1:5, Stöd till
              icke-statliga kulturlokaler, som innebär att medlen kan få användas
              till avsett ändamål. Vi är också överens om att det är ett viktigt
              steg i rätt riktning.
            </seg>
            <seg n="dfad0508">
              En reservation handlar om kulturscener i hela landet. Vi i Miljöpartiet
              tror att ett sätt att minska tröskeln till kultur är att erbjuda
              möjligheter till spontana kulturyttringar. Plattformar i form
              av scener, arenor eller andra platser för att utöva kultur ökar
              möjligheterna till detta. Vi menar också att detta är viktigt
              för barns och ungdomars möjligheter att under mindre organiserade
              former kunna vara kulturellt aktiva på sin fritid.
            </seg>
            <seg n="ea9aaced">
              Vi vill inte att kulturen ska hindras av bristfällig infrastruktur.
              Därför vill vi rusta upp befintliga kulturhus, scener och liknande
              för att främja en likvärdig tillgänglighet till stora kulturupplevelser
              i hela landet. I den här reservationen föreslår vi att möjligheten
              för ett kulturellt stimulansbidrag utreds. Det ska användas för
              reparationer, ombyggnad, tillbyggnad eller nybyggnad av kommunala
              kulturscener. Vi tror att det kan ge arbetstillfällen inom byggbranschen
              och inte minst fler arbetstillfällen för professionella kulturutövare.
            </seg>
            <seg n="cf748635">
              I en annan reservation lyfter vi upp amatörkulturen. Den reservationen
              har rubriken Civilsamhället och kulturen.
            </seg>
            <seg n="91441de1">
              Enligt en undersökning som SCB gjorde redan 1993 beräknades kulturföreningarna
              ha 750 000 medlemmar. Det gäller exempelvis musikföreningar, dansföreningar,
              hemslöjdsföreningar, teatergrupper, körer och folkdanslag. Amatörkulturens
              samrådsgrupp kommer fram till ungefär samma siffra i dag. Ungefär
              679 000 medlemmar är organiserade i deras 18 amatörkulturförbund.
            </seg>
            <seg n="8db8b440">
              Detta visar vilken stark ställning kulturutövandet har i landet.
              När man läser kulturvaneundersökningen från 2008 ser man att där
              finns en massa procentsiffror på hur många som spelar instrument
              någon gång och hur många som gör det regelbundet, hur många som
              sjunger i kör, hur många som ägnar sig åt bildkonst och så vidare.
              Det är alltså en väldigt stor del av befolkningen som ägnar sig
              åt egen skapande verksamhet, men samtidigt ser vi att den gruppen
              har minskat mellan 1982 och 2006. Det är de siffror som vi har
              tittat på. Det visar sig att vi i dag ägnar relativt sett mer
              tid åt att konsumera kultur och relativt sett mindre tid åt att
              själva skapa än vad som var fallet för 20 år sedan.
            </seg>
            <seg n="ed75d7ba">
              Ur ett grönt perspektiv är kulturkonsumtionen och det egna skapandet
              två sidor av kulturen som är ömsesidigt stödjande och vitaliserande.
              De är båda väldigt viktiga för medborgarnas personliga utveckling
              och för samhället i stort tror vi. Det kan vara en motpol till
              den tempouppväxling som vårt samhälle genomgår. Där kan kulturen
              på många sätt vara befriande och läkande och hålla oss friska.
              Av det skälet är amatörkulturen som folkrörelse lika viktig som
              den professionella kulturen. Kulturen får aldrig bli enbart något
              som människor passivt konsumerar, utan den måste få vara en levande
              del av människors liv, något som både ger impulser och möjligheter
              till egna uttryck och till den egna utvecklingen.
            </seg>
            <seg n="e3970177">
              Amatörkulturens finansiering går i dag främst via folkbildningen.
              Folkbildningens roll som forum för ideell kultur är viktig, men
              möjligheten till ett aktivt föreningsliv inriktat på kulturverksamheten
              försvåras också därigenom. Det är viktigt att, utöver folkbildningen,
              stötta amatörkulturens föreningsbildning. För att kunna göra det
              krävs en grundligare genomgång av amatörkulturen i dag och av
              det stöd den kan behöva. Vi föreslår därför i reservationen att
              en parlamentarisk utredning tillsätts för att utreda ett samlat
              ansvar för amatörkulturen och dess behov.
            </seg>
            <seg n="74174914">
              Men det är inte bara en skapande skola vi behöver. Vi behöver
              också en skapande fritid.
            </seg>
            <seg n="883a62bd">
              Ytterligare en sak som vi tagit upp i betänkandet är jämställdheten
              inom kulturområdet. Det är en viktig fråga, en viktig sak, att
              kvinnor är underrepresenterade, särskilt på ledande positioner.
              Det kan sägas vara en spegel av vårt samhälle i stort och kan
              inte få passera revy utan aktiva åtgärder. Särskilt bör det ske
              genom utbildningsinsatser och uppmärksamhet i form av olika projekt.
              Detta uttrycker vi i ett gemensamt särskilt yttrande med Vänsterpartiet
              och Socialdemokraterna.
            </seg>
            <seg n="03872364">
              En fråga som också tas upp i betänkandet gäller den samiska kulturen.
              Vår syn på vissa delar av den samiska kulturen finns också i ett
              särskilt yttrande. Däri omnämns bland annat det sydsamiska kulturcentrumet
              Gaaltije. För dem som inte varit där kan jag rekommendera ett
              besök. Jag besökte det för ett antal år sedan, vilket var oerhört
              inspirerande. Som vi skrivit i det särskilda yttrandet förutsätter
              vi att man i det kommande budgetarbetet ser över anslaget till
              den samiska kulturen.
            </seg>
            <seg n="7d29b9c2">
              Avslutningsvis vill jag berätta en liten samisk berättelse som
              handlar om renen och haren. Förr var renen och haren kusiner och
              bodde båda hos människorna. Haren sade till renen: Min husmor
              är elak och slår mig med mjölkstävan. Men renen sade: Min husmor
              är snäll och slår mig aldrig. Då hoppade haren till skogs, men
              renen stannade kvar hos människan. Sådana berättelser är trevliga.
            </seg>
            <seg n="21d039e3">
              Med det vill jag yrka bifall till reservation 4.
            </seg>
          </u>
          <note type="speaker" n="3d0f8173">
            Anf. 147 MATTIAS KARLSSON (SD):
          </note>
          <u who="mattias_karlsson_d9c916" xml:id="i-88915e01e15ae625-0" n="4f96f2a6">
            <seg n="e59d9369">
              Herr talman! Jag vill börja med att yrka bifall till reservationerna
              5 och 8.
            </seg>
            <seg n="d936d7cf">
              Vi ska i dag behandla betänkande KrU9 om allmänna kulturfrågor.
              Sverigedemokraterna har valt att stödja två av de motioner som
              ingår i betänkandet, och jag tänkte i första hand uppehålla mig
              vid de ämnen som dessa motioner behandlar.
            </seg>
            <seg n="f7f201d1">
              Motion 307 angående översyn av det statliga stödet till de samiska
              kulturmedlen är den första av de motioner vi valt att bifalla.
              Det faktum att det statliga stödet till samisk kultur har legat
              på samma nivå sedan 1993 är fullständigt oacceptabelt och innebär
              i praktiken, med hänsyn taget till pris- och löneökningar, att
              detta stöd har minskat kraftigt.
            </seg>
            <seg n="7deb5913">
              Sverigedemokraternas engagemang i denna fråga förvånar kanske
              vissa av dem som gått på de grundfalska påståendena från våra
              politiska motståndare om att vi på något sätt skulle vara negativt
              inställda till den samiska kulturen och identiteten. De personer
              som framfört dessa felaktiga påståenden har som enda stöd för
              sin tes pekat på vårt motstånd mot de nuvarande skrivningarna
              i rennäringslagen. Detta motstånd har dock ingenting med vår syn
              på den samiska kulturen att göra utan grundar sig enbart i vår
              övertygelse att alla medborgare ska vara lika inför lagen. Att
              med denna utgångspunkt stödja en lag som rennäringslagen, som
              ger vissa grupper av medborgare långtgående privilegier framför
              andra, baserat på etnicitet och familjebakgrund, blir då omöjligt.
            </seg>
            <seg n="14d847aa">
              Vi vill inte att medborgare av samisk börd boende i södra och
              mellersta Sverige ska ha mindre rättigheter än medborgare av svensk
              börd i dessa områden, och följaktligen vill vi därmed inte heller
              att medborgare av svensk, finsk eller annan börd ska ha mindre
              rättigheter än medborgare av samisk börd i norra Sverige. Det
              är naturligtvis fullt möjligt att kombinera en sådan uppfattning
              med en starkt positiv syn på samisk kultur och identitet. Och
              det är precis detta som vi sverigedemokrater gör.
            </seg>
            <seg n="0ae3c42e">
              Genom att öka anslaget till Ájtte, Svenskt Fjäll- och Samemuseum,
              gjorde vi redan vid den senaste budgetbehandlingen en satsning
              på samisk kultur, men när vi nu till fullo fått klart för oss
              exakt hur illa ställt det faktiskt är, och har varit, med de samiska
              kulturmedlen kommer vi naturligtvis att föreslå en rejäl kompensation
              på detta område vid kommande budgetförhandlingar. Vi anser också
              att samernas och Sametingets inflytande över hur dessa kulturmedel
              ska fördelas borde öka, och vi vill därför se en minskad statlig
              reglering på området.
            </seg>
            <seg n="31b8df0d">
              Redan i Sverigedemokraternas första partiprogram från 1989 slog
              vi fast att samer, svenskar och tornedalingar utgör Sveriges ursprungsbefolkning
              och att samtliga dessa grupper har en lika självklar rätt att
              bevara och stärka sin kultur och identitet inom den svenska statens
              ramar. Att arbeta för att bevara det samiska kulturarvet är alltså
              för oss lika viktigt som att bevara det svenska kulturarvet. Vi
              är konsekventa i vår hållning.
            </seg>
            <seg n="fb2ede13">
              Tyvärr kan inte samma konsekvens skönjas bland de övriga partierna
              i riksdagen. Tvärtom uppvisar man från vänster till höger en närmast
              häpnadsväckande dubbelmoral och principlöshet när det gäller synen
              på den samiska respektive den svenska ursprungsbefolkningens kultur
              och identitet. Samtidigt som man förfasar sig över Sverigedemokraternas
              syn på vilka minimikriterier som bör uppfyllas för att någon ska
              kunna räknas som svensk betraktar man sametingslagens betydligt
              hårdare syn på vilka minimikriterier som ska uppfyllas för att
              någon ska kunna räknas som same som helt oproblematiska. Samtidigt
              som man säger sig stödja principen om alla medborgares likhet
              inför lagen accepterar man förekomsten av särrättigheter baserade
              på etnicitet och börd i Norrlands inland.
            </seg>
            <seg n="17eac064">
              Visserligen finns det, som tidigare nämnts, mycket i övrigt att
              önska när det gäller det ekonomiska stödet till den samiska kulturen,
              men trots det skulle man från de övriga partierna aldrig drömma
              om att ständigt problematisera, nedvärdera och ifrågasätta den
              samiska kulturens existens på det sättet som man gör med den svenska.
              Det är fullständigt otänkbart att kulturministern under budgetdebatten
              skulle kunna stå i den här talarstolen och citera en text som
              säger att ursamiskt är blott barbari. Att säga detsamma om det
              svenska gick däremot alldeles utmärkt. Ministern fick till och
              med medhåll och applåder för detta.
            </seg>
            <seg n="4c92077d">
              Jag kan bara dra två möjliga slutsatser av detta ojämlika och
              inkonsekventa förhållningssätt till landets ursprungsbefolkningar:
              Antingen har de övriga partierna inte på djupet satt sig in i
              frågorna och reflekterat över principerna bakom sitt ställningstagande,
              eller så anser de helt enkelt att det svenska folket och den svenska
              kulturen inte förtjänar samma rätt och samma respekt som andra.
            </seg>
            <seg n="c9b00f9e">
              Herr talman! Den andra motionen som vi valt att bifalla är motion
              275 som argumenterar för ett stärkande av det kristna kulturarvet.
              Detta är en intention som Sverigedemokraterna stöder till fullo.
              De kyrkliga kulturminnena utgör den största samlade delen av det
              materiella svenska kulturarvet. Sverige har varit ett kristet
              land i tusen år. Ingen annan idé och institution har varit lika
              betydelsefull för formandet av den svenska kulturen som kristendomen
              och den svenska kyrkan.
            </seg>
            <seg n="0a667682">
              Även om det givetvis också är flera andra faktorer som påverkat
              den svenska kulturens karaktär är det ändå så att det i många
              fall är lika svårt att separera det kristna från det svenska som
              det är att separera äggen från sockerkakan. Bevarandet av det
              kristna kulturarvet är således en angelägenhet för alla svenskar,
              troende såväl som icke-troende.
            </seg>
            <seg n="8999d661">
              Utskottet har valt att avstyrka den aktuella motionen med motiveringen
              att det redan görs tillräckligt mycket för att bevara det kristna
              kulturarvet, och man pekar på den kyrkoantikvariska ersättningen
              som det huvudsakliga beviset för detta.
            </seg>
            <seg n="67e9fc1b">
              Sverigedemokraterna delar inte det ställningstagandet, och det
              gör inte heller Svenska kyrkans ledning. År 2009 skrev ärkebiskop
              Anders Wejryd i en debattartikel i Dagens Nyheter att regeringens
              ointresse för hur de kyrkliga kulturminnena ska bevaras är i dag
              ett större hot än mögel och surt regn.
            </seg>
            <seg n="1020b688">
              Bakgrunden till ärkebiskopens frustration och hårda ord är att
              den kyrkoantikvariska ersättningen, i förhållande till de ursprungliga
              löftena och Statskontorets prognoser, har varit underfinansierad
              med ca 3,5 miljarder kronor från det att ersättningen infördes.
            </seg>
            <seg n="d62f167f">
              Kyrkan har tvingats bära den ekonomiska bördan av denna underfinansiering.
              Det har man inte alltid mäktat med, och då har delar av de kyrkliga
              kulturminnena i stället fått förfalla. För att lägga ytterligare
              sten på bördan har regeringen nyligen också bestämt att man ska
              börja beskatta kyrkans så kallade prästlönetillgångar, vilket
              innebär ett hårt slag mot kyrkans förmåga att vårda de kyrkliga
              kulturminnena, särskilt i små glesbygdsförsamlingar.
            </seg>
            <seg n="50ba6f8f">
              Det finns alltså starka skäl att ifrågasätta utskottsmajoritetens
              uppfattning att staten redan gör tillräckligt för att bevara det
              materiella kristna kulturarvet.
            </seg>
            <seg n="8d226034">
              Ännu större anledning finns det att ifrågasätta om vi gör tillräckligt
              för att bevara det immateriella kristna kulturarvet.
            </seg>
            <seg n="d55eac93">
              De senaste decennierna har det, i intim symbios med de mångkulturella
              idéernas framväxt, pågått en process som syftar till att fjärma
              kristendomen, kristna symboler, kristna seder och bruk och därmed
              också en del av det svenska kulturarvet från det offentliga rummet.
              Exemplen på detta är otaliga, men jag ska nämna några stycken.
            </seg>
            <seg n="8024e12d">
              Den statliga Diskrimineringsombudsmannen har vid flera olika
              tillfällen de senaste åren gått till storms mot att man i många
              skolor fortfarande sjunger traditionella svenska sånger med kristen
              anknytning såsom Nu tändas tusen juleljus och Den blomstertid
              nu kommer . DO har också ondgjort sig över förekomsten av adventsstjärnor,
              adventsljusstakar och kristna almanackor på arbetsplatser.
            </seg>
            <seg n="a0415da7">
              Vi ser också hur fler och fler skolor avskaffar sina i vissa
              fall flerhundraåriga traditioner med att fira skolavslutningar
              i kyrkan. Färre och färre förskolor tillåter att barnen går till
              kyrkan för att titta på julkrubban vid advent. Vissa skolor har
              till och med gått så långt att de förbjudit barnen att göra pappersänglar
              och annat julpyssel med kristen anknytning.
            </seg>
            <seg n="c2892e03">
              Jag menar att vi befinner oss på ett sluttande plan och att det
              är dags att sätta ned foten och slå fast att det kristna kulturarvet
              är en omistlig del av den svenska kulturen och att kristendomen
              i kraft av sin historia måste tillåtas en särställning i det svenska
              samhället. Gör vi inte det nu befarar jag att vi om några år kommer
              att stå här och diskutera ett förbud mot luciatåg inom offentliga
              verksamheter eller en strykning av det gula korset i den svenska
              flaggan.
            </seg>
          </u>
          <note n="5535b0aa">
            I detta anförande instämde Mikael Jansson och David Lång (båda
            SD)
          </note>
          <note type="speaker" n="231ce9a7">
            Anf. 148 BENGT BERG (V):
          </note>
          <u who="bengt_berg_48756a" xml:id="i-790c1ee0bec70505-0" n="83a05f84" next="i-aa6e3a1969f24615-0"/>
          <note n="b0cde179">
            Fru talman! Vänsterpartiet yrkar bifall till reservationerna
            1 och 4 i detta betänkande.
          </note>
          <u who="bengt_berg_48756a" xml:id="i-aa6e3a1969f24615-0" n="83a05f84" prev="i-790c1ee0bec70505-0">
            <seg n="f883257c">
              Kulturen som drivkraft i samhället och för den enskilda människan
              är något som inte alltid kan mätas i staplar och diagram men som
              ändå har mycket att ge både oss som individer och samhället i
              stort.
            </seg>
            <seg n="f459db96">
              Vänsterpartiet ser kulturen som en demokratisk rättighet för
              alla i samhället. Kulturen är helt enkelt en del av den välfärd
              som vi kämpar för att utveckla. Om detta kan den intresserade
              läsa mer i vår programskrift Kulturkompassen . Där har vi pekat
              på att det behövs en kulturlag som ska garantera en likvärdig
              och levande kultur i hela landet.
            </seg>
            <seg n="41d43eb0">
              Jag är nyss hemkommen från en resa till Galileen i Det heliga
              landet, där faktiskt människor tycks kunna leva sida vid sida
              på ett rimligt sätt. I en liten stad utanför Nasaret lästes och
              diskuterades under fyra dagar poesi av såväl arabiska som hebreiska
              diktare. Här syntes tydligt hur kulturen också äger en förmåga
              att bygga broar i ett land som så ofta präglats av stora konflikter.
            </seg>
            <seg n="7f8491c0">
              Barns och ungas rätt till kultur har jag tagit upp och poängterat
              vid några tidigare tillfällen. Där spelar givetvis skolan en mycket
              viktig roll. Det gäller både att själv vara med och skapa och
              att få besök av professionella utövare av kultur i olika former.
            </seg>
            <seg n="bdb83662">
              För någon vecka sedan hade jag glädjen att stifta bekantskap
              med all den kreativitet som sjuder i Drömmarnas hus i Rosengård,
              vars verklighet med ojämna mellanrum ger dystra tidningsrubriker.
              Det vill ungdomarna i Malmöförorten råda bot på genom att själva
              göra reportage om sin verklighet och sin livsmiljö och använda
              den moderna tekniken för att kommunicera med oss alla runt om
              i hela världen.
            </seg>
            <seg n="e0966629">
              Jag vill läsa en kort dikt, skriven av Amalia, i just Rosengård.
              Den visar på den fina känsla som poesi kan förmedla på några få
              rader:
            </seg>
            <seg n="16a72c26">
              Att uttrycka sina tankar och känslor på detta sätt är en ovärderlig
              möjlighet. Att satsa på bra och inspirerande fritidslokaler för
              barn och ungdomar är också en investering för framtiden. Att tidigt
              kunna se och stötta barn som har det jobbigt i sin sociala miljö
              är en skyldighet för oss som vill satsa på det uppväxande släktet.
            </seg>
            <seg n="4b0c75bc">
              Fru talman! När det gäller den så viktiga barnkulturen har vi
              tidigare pekat på den både banbrytande och nyskapande insats som
              Susanne Osten och Unga Klara stått för. Att vi tilldelar denna
              numera fria teatergrupp ett nationellt uppdrag tål att upprepas
              ännu en gång.
            </seg>
            <seg n="b557e32b">
              Den som sår vinden får skörda stormen, heter det i ett gammalt
              ordstäv. Detta innebär antingen något positivt och växande för
              en ung och kanske lite vilsen människa, eller tvärtom: en destruktiv
              spiral som drabbar både den enskilde individen och samhället i
              stort.
            </seg>
            <seg n="b3712991">
              Konstnärernas villkor är också en viktig fråga för oss. Inte
              ens kulturen skapar sig själv. De dristiga människor som har livet
              som insats och verkar under usla ekonomiska omständigheter måste
              tilldelas en mer självklar och respekterad roll i yrkeslivet.
              Eldsjälstitulaturen är nog hedersam, men tyvärr också ett sätt
              att kringgå kulturarbetarnas berättigade krav på en rimlig ekonomi.
            </seg>
            <seg n="f59e8b58">
              Det finns otroligt mycket att göra när det gäller att ge konstnärerna
              uppdrag och möjligheter att delta i den samhälleliga gemenskapen,
              och givetvis rätten till rimliga anställnings- och pensionsvillkor.
              Frågan om sångares och dansares pensioner är också något som vi
              i Vänsterpartiet har drivit under många år och som vi mer än gärna
              skulle vilja se en lösning på.
            </seg>
            <seg n="0345004f">
              Fru talman! Ett rikt och demokratiskt fördelat kulturliv borde
              vara en del av bruttonationalprodukten. Även om det är det mätbara
              och materiella som oftast räknas kan också de andliga och andra
              värdena ha stor betydelse.
            </seg>
            <seg n="157af06b">
              Författaren Göran Palm sammanfattar det hela när han pratar om
              den materiella tillväxten och vår stigande levnadsstandard men
              också kanske om hur många av oss mår. Han skrev på en enda rad
              följande analys: Vi har det bättre än vi mår.
            </seg>
            <seg n="8779076d">
              Också själen behöver sina C-vitaminer, och dem kan kulturen tillhandahålla.
            </seg>
            <seg n="3e99267c">
              Fru talman! Det har snart gått fem år sedan Alliansens valseger
              2006. En ny och modern kulturpolitik har tagit form och växer
              nu fram i Sverige. Kulturens egenvärde och rätten att uttrycka
              sig fritt lyfts fram, samtidigt som vi lyfter fram kulturens betydelse
              för hälsan, skolan, den regionala utvecklingen och näringslivet.
              Det är genom kulturen vi skapar tillväxt och hälsa, men även utmanar
              och ifrågasätter.
            </seg>
            <seg n="f74e7a18">
              Den insikten har lett till många positiva förändringar för kulturen.
            </seg>
            <seg n="3f879801">
              Vi blir alla rikare av ett blomstrande kulturliv. Kultur och
              kreativt skapande litteratur, musik, dans, film, mode, design
              och andra konstnärliga uttryck berikar och utvecklar hela samhället.
            </seg>
            <seg n="7ac13a87">
              I kulturutskottets betänkande, KrU9, som behandlar motionsyrkanden,
              finns det ett enigt utskott som ställer sig bakom att vi ska ge
              regeringen till känna att regeringen ska återkomma med förslag
              om hur man ska fördela anslaget 1:5 Stöd till icke-statliga kulturlokaler.
              Där finns 20 miljoner som är svåra att använda med det regelverk
              som vi nu har. Jag är övertygad om att regeringen snart återkommer
              med en lösning på frågan.
            </seg>
            <seg n="f27005a1">
              Fru talman! 21 motioner och nio reservationer finns i betänkandet,
              och jag yrkar avslag på samtliga motioner i enlighet med utskottets
              majoritet. En del av förslagen i motionerna är redan på gång på
              det kulturella området, och det finns även frågor som ligger under
              utredning eller inte stämmer med vår allianspolitik.
            </seg>
            <seg n="49d692cd">
              Jag vill ändå lyfta fram ett par områden som är viktiga. Kulturella
              och kreativa näringar tas upp i några motioner. Det är ett område
              som uppmärksammats mycket av både vår kulturminister och vår näringsminister.
              Det handlar om musikfestivaler, dataspel, filminspelningar, mobila
              konstutställningar, opera och teater. De kreativa näringarna får
              allt större betydelse och bidrar med nya lösningar och nya jobb.
              Genom att utveckla samarbetet mellan utbildning, forskning och
              kultur kan vi också komma långt. Lyckas vi dessutom ta till vara
              människors kreativa förmåga och skapa ett klimat som gör att man
              vill arbeta med konst och kultur har vi kommit ännu längre. Då
              kan Sverige bli ett föregångsland inom både kultur och kreativt
              entreprenörskap. Här har regeringen satsat 73 miljoner kronor
              på en handlingsplan mellan 2009 och 2012.
            </seg>
            <seg n="c3316628">
              Fru talman! Ett annat yrkande som har kommit in syftar till ökad
              jämställdhet, något som den nya Myndigheten för kulturanalys kommer
              att titta närmare på.
            </seg>
            <seg n="7d759d3e">
              Den 1 april startade myndigheten sitt arbete, och målet är att
              med utgångspunkt i de nationella kulturpolitiska målen att utvärdera,
              analysera och redovisa effekter av förslag och genomförda åtgärder.
            </seg>
            <seg n="f5bf8993">
              På jämställdhetsområdet har vi gjort en hel del. 6 miljoner avsattes
              förra mandatperioden, bland annat för att lyfta upp fler kvinnliga
              chefer. År 2006 fanns endast en kvinnlig chef på våra nationalinstitutioner.
              I dag finns det fem. Trots det behöver mycket göras, och därför
              satsar vi ytterligare 17 ½ miljoner kronor under tre år för att
              lyfta fram jämställdhet på kulturens område.
            </seg>
            <seg n="4900b3b4">
              Fru talman! Jag kan också konstatera att det finns ett motionsförslag
              om ett modernt operahus i Helsingfors. Jag kan hålla med om att
              det finns många synpunkter som är viktiga och tänkvärda. Men oavsett
              om man förordar ett nytt operahus eller vad man nu tänker sig
              bör man ta reda på vad det ska innehålla. Uppdraget att ta reda
              på detta har gått till Kungliga Operan, och man ska redovisa detta
              den 1 mars nästa år.
            </seg>
            <seg n="3c597c59">
              Fru talman! Vi tycker också att det är viktigt med den regionala
              kulturen. Det är viktigt att lyfta fram den samverkan som sker
              i kommuner, regioner och stat när det gäller det regionala uppdraget
              och kulturplanerna.
            </seg>
            <seg n="1676e5df">
              Det är också viktigt att lyfta fram Skapande skola. Det har flera
              gånger tidigare talats i kammaren om detta. 150 miljoner satsas.
              I utvärderingen kan vi se att hälften av pengarna så här långt
              har gått till kulturarbetares löner, vilket är väldigt positivt.
              Det är en stor satsning.
            </seg>
            <seg n="745b241d">
              En annan viktig sak är också att lyfta fram allianserna. 162
              miljoner satsar vi på allianserna. Vi var och besökte dem häromdagen,
              och det är mycket positivt som sker där. Det är viktigt att fler
              frilansar, men det är också en väg som många har valt av olika
              anledningar. Därför bör vi även fortsättningsvis stödja allianserna.
            </seg>
            <seg n="2cfb09d2">
              Fru talman! Till sist vill jag nämna lite om betydelsen av kultur
              och hälsa. Det är ett område som jag tror att vi mer och mer kommer
              att höra talas om och som jag själv arbetar mycket med. Kultur
              på recept har regeringen satsat på i Skåne. Jag var där i förra
              veckan och lyssnade på forskarnas uppföljning. Tydligt är att
              Helsingborgs stad, som tidigt har varit ute och satsat på kulturkort
              var alldeles rätt ställe att implementera kultur på recept.
            </seg>
            <seg n="cecaf9c9">
              Vad händer då? Jo, patienterna vittnar om det vi alla som sysslar
              med kulturpolitik egentligen vet, nämligen att man mår bättre,
              att hälsan blir bättre och att man även som långtidssjukskriven
              kan se nya möjligheter att komma tillbaka till ett aktivt arbete
              eller finna viljan att göra något annat i livet.
            </seg>
            <seg n="1844fba0">
              Den urgamla sanningen att människan inte lever av bröd allena
              gäller genom hela livet. Det är ur detta perspektiv man ska se
              kulturen, både när det gäller hälsan och kulturen för dess egen
              skull.
            </seg>
            <seg n="3770cf63">
              Jag hoppas och tror att vi också fortsättningsvis kommer att
              ha en bra debatt om kulturen och dess betydelse. Jag är glad och
              nöjd över att företräda en regering som har tagit sig an många
              av de gamla och svåra kulturfrågor som har legat sedan den tidigare
              regeringen, både fastighetsfrågorna och pensionsfrågorna som vi
              återkommer till.
            </seg>
            <seg n="3785dd1e">
              Det är också viktigt att säga att kulturen är en viktig del av
              vår demokrati och att Alliansens politik främjar arbete, välfärd,
              valfrihet och kreativitet och också i allra högsta grad är implementerad
              i vår kulturpolitik. Och kulturen, mina vänner, får både Sverige
              och enskilda människor att växa.
            </seg>
          </u>
          <note n="dd157510">
            I detta anförande instämde Isak From (S).
          </note>
          <note n="37dd4986">
            Anf. 149 ANNE MARIE BRODÉN (M):
          </note>
          <note type="speaker" n="1301cd97">
            Anf. 150 CHRISTER NYLANDER (FP):
          </note>
          <u who="christer_nylander_f32127" xml:id="i-f70e40a87a164755-0" n="239c3c71">
            <seg n="08044919">
              Fru talman! Jag är inte bara vice ordförande i kulturutskottet
              utan också ersättare i Riksbanksfullmäktige. Därför borde jag
              kanske ägna en del av detta tal till att glädjas åt att Sverige
              nu får en serie sedlar där viktiga kulturpersonligheter lyfts
              fram. Astrid Lindgren, Birgit Nilsson, Ingmar Bergman, Dag Hammarskjöld
              och Evert Taube kommer att vara mer närvarande i det svenska samhället
              framöver. Det känns dock väsentligt att börja i en helt annan
              ände.
            </seg>
            <seg n="619f37cb">
              Den kinesiske konstnären Ai Weiwei greps för några dagar sedan
              på flygplatsen i Peking. Det var uppenbart ett politiskt beslut
              att gripa honom. Ai Weiwei provocerar den kinesiska politiska
              ledningen genom sin konst. Han har flera gånger blivit misshandlad
              och hans ateljé har blivit förstörd. Protesterna från omvärlden
              har varit många och skarpa, och det finns all anledning också
              för Sverige att höja rösten. Sverige ska stå främst när det gäller
              att hävda demokrati, yttrandefrihet och konstnärlig frihet i hela
              världen. Vi måste vara mycket tydliga med att Ai Weiwei måste
              släppas.
            </seg>
            <seg n="cc7ecbf9">
              Det här är inte första gången som provocerande konstnärer grips
              av diktatorer, och det är säkert inte heller den sista. Det är
              viktigt för ett samhälle att det finns konstnärer och andra som
              ifrågasätter och provocerar, inte bara i andra länder och inte
              bara i diktaturer utan också i vårt eget land.
            </seg>
            <seg n="6f645474">
              Därför är det bekymmersamt att vi den senaste tiden haft flera
              fall i Sverige där provokationen ifrågasatts och där institutioner
              har tvekat inför det provokativa. När Världskulturmuseet skulle
              visa Elisabeth Ohlson Wallins fotografier om hbt-personers situation
              i Jerusalem, lät man religiösa företrädare förhandsgranska bilderna
              för att se till att de inte var för provocerande, och nu i dagarna
              drabbades Kulturhuset i Helsingfors av samma frossa och ställde
              med kort varsel in en föreställning på grund av att den kunde
              uppröra människor som inte gillar att texter ur Koranen tonsätts.
            </seg>
            <seg n="4a9a91d5">
              Turerna kring Lars Vilks är ännu ett exempel.
            </seg>
            <seg n="46b6bbb4">
              Fru talman! Jag vill ha ett kulturliv i Sverige som är dynamiskt,
              ifrågasättande och nyskapande. Därför bekymrar det mig mycket
              när institutioner visar denna tendens till självcensur. Vi ska
              inte vara så ängsliga. Konstnärer måste få provocera, också i
              Sverige. Alla dessa exempel visar i grunden på kulturens kraft.
              Kultur kan förändra människor och samhällen. Därmed väcks också
              rädsla. Men man kan också beskriva denna kraft ur ett annat perspektiv.
            </seg>
            <seg n="3f16e3c6">
              Om den fantastiske skådespelaren Allan Edwall sägs att han förberedde
              sig inför nya roller genom att sitta rakt upp och ned timme efter
              timme alldeles tyst och stilla och i djupet sätta sig in i rollfigurens
              själsliv och levnadsvillkor. Det är svårt att tänka sig att man
              så i djupet kan sätta sig in i en annan människas liv utan att
              själv förändras. På samma sätt är det svårt att tänka sig att
              en författare som skapar nya personligheter och som funderar på
              hur dessa personer är och reagerar i olika situationer inte påverkas
              av att så i grunden sätta sig in i en annan, om än påhittad, människas
              liv. Jag tror att också vi läsare och vi som tar del av kvalitativ
              konst som publik förändras.
            </seg>
            <seg n="f6ed26ac">
              På samma sätt stärker ett rikt kulturliv människorna. Det handlar
              om kreativitet, om självkännedom och om bildning, och därför är
              det en också viktig del i liberal politik att stå upp för kulturen
              och en mer offensiv kulturpolitik. Därför behöver kulturpolitiken
              också tydligt stödja dynamik och kvalitet.
            </seg>
            <seg n="bed948de">
              Mot denna bakgrund är det naturligtvis väldigt positivt att så
              många riksdagsledamöter motionerar om att lyfta fram kulturen.
              Utskottet behandlar några av dessa motioner i detta betänkande,
              och jag tänkte ta upp några av dem i mitt anförande.
            </seg>
            <seg n="e27a1bbd">
              Fru talman! För några månader sedan tog Folkpartiet tydligt ställning
              för ett operahus i Helsingfors. Det handlar inte bara eller ens
              främst, som Anne Marie Brodén sade, om ett vackert hus, utan det
              handlar om ett ställe där scenkonst av hög kvalitet kan framföras.
              Det handlar om att fullt ut delta i det internationella kulturutbudet
              och att fullt ut kunna följa med i den konstnärliga utvecklingen.
              Det är av det skälet ett nytt hus behövs. Därför är det också
              bra att frågan väcks i en motion i detta betänkande.
            </seg>
            <seg n="8a9361b9">
              Ska man stärka Sveriges roll och se till att vi finns på kartan,
              räcker det inte med ett nytt hus, utan vi måste också ha konstnärliga
              ledare av hög klass och utövare av hög internationell klass. Vi
              måste också, vilket man ofta glömmer, ha en kunnig och engagerad
              publik.
            </seg>
            <seg n="9a75cc75">
              Om bara någon vecka kommer Kungliga Operan att redovisa ett uppdrag
              om hur de bättre kan samarbeta med övriga operascener runt om
              i landet och på så sätt lyfta operakonsten. På det sättet tror
              jag att vi kan knyta ihop och fånga upp det växande operaintresse
              som finns i landet och som manifesterar sig i att många går till
              Folkets Hus och ser digital opera men också genom att vi får initiativ
              runt om i landet som Dalhalla och Opera på Näset för att ge några
              exempel som nämns i motioner.
            </seg>
            <seg n="3d57424e">
              Jag har anledning att tro att det blir en bra rapport som kommer
              om någon vecka och att det också blir en bra start på en ny strategi
              för att lyfta operakonsten i landet. En sådan strategi tror jag
              kommer att behöva krönas med att man fattar beslut om ett nytt
              scenkonsthus.
            </seg>
            <seg n="ff14533c">
              Låt mig i detta sammanhang också nämna den motion som Gunnar
              Andrén skrivit om Drottningholmsteaterns 250-årsjubileum. Det
              är förvisso en uppgift för styrelsen och Drottningholmsteatern
              själva att beställa ny musik och att stå för ett eventuellt jubileumsfirande,
              men det är ändå rimligt att vi i riksdagen och riksdagens kulturutskott
              står upp för att detta är en viktig institution för landets musik
              och vårt kulturarv.
            </seg>
            <seg n="ff2c95c1">
              Flera viktiga frågor lyfts fram i motionerna. Det handlar om
              jämställdhet i kulturlivet, tillgänglighet för funktionshindrade,
              det civila samhällets roll och samisk kultur, som vi har hört
              tidigare. Det finns också flera som lyfter upp kulturskaparnas
              villkor, och det är naturligtvis en avgörande faktor om vi ska
              få ett starkt och levande kulturliv i Sverige.
            </seg>
            <seg n="01f4c007">
              De kreativa näringar som Anne Marie Brodén lyfte fram är också
              ett viktigt politikområde. Samtidigt måste man komma ihåg att
              utan kvalitativ konst får man inte heller någon tillväxt eller
              någon regional nytta av kulturen. Det måste grunda sig i högkvalitativ
              konst; man kan inte ha konst för att den ska ge tillväxt.
            </seg>
            <seg n="efa7ab9e">
              Det finns som sagt många bra idéer i motionerna, och det finns
              all anledning för utskottet att återkomma till flera av dem vid
              senare tillfällen. Med detta yrkar jag bifall till utskottets
              förslag i betänkandet.
            </seg>
          </u>
          <note type="speaker" n="340c941e">
            Anf. 151 ANDERS FLANKING (C):
          </note>
          <u who="unknown" xml:id="i-ed3ac2c0d93cef23-5" n="255dd1a6">
            <seg n="9545e0bc">
              Fru talman! För det första ska jag be att få yrka bifall till
              förslaget i betänkandet från kulturutskottet. Vi har nått en enighet
              kring en framställan som handlar om de icke statliga kulturlokalerna.
              Jag tror att detta är väldigt viktigt, och även om vi kan tycka
              att det inte handlar om så mycket pengar när vi tittar på hur
              mycket vi lägger på andra verksamheter i vårt samhälle så har
              de där kronorna, de miljoner det handlar om, betydelse eftersom
              det ofta sätter i gång en samverkan när det gäller finansieringen
              mellan kanske en region, en kommun och det statliga stöd som man
              får av Boverkets samlingslokalsdelegation. Det ska man inte underskatta,
              även om beloppen inte är så stora.
            </seg>
            <seg n="7f1874c8">
              Däremot har problemet varit att man kanske inte har använt pengarna
              just det år som varit avsett. Vi tycker att vi ska ha en ökad
              flexibilitet där resurserna kan flyttas över från ett år till
              ett annat. Det tror jag är viktigt.
            </seg>
            <seg n="13fe19e8">
              För oss i Centerpartiet är det viktigt med det lokala och regionala
              självstyret. Vi tror nämligen att det finns ett väldigt starkt
              engagemang där, också på kultursidan. Jag blir väldigt glad och
              upprymd när jag märker det engagemang som finns hos de förtroendevalda
              som arbetar med kulturpolitik till exempel i den region som jag
              kommer ifrån, Västra Götalandsregionen.
            </seg>
            <seg n="f525d77d">
              Där har man också kommit väldigt långt när det gäller den del
              man får i och med den statliga samverkansmodellen eller när man
              för över resurser till regionerna. Man har kommit långt i Västra
              Götaland, och man har också kommit långt i Skåne. Väldigt mycket
              bygger på ett engagemang och en tilltro att man kan göra saker
              på sitt plan.
            </seg>
            <seg n="3b9d29f9">
              Då blir det lite märkligt eller det kanske inte är så märkligt
              när man ser varifrån motionerna kommer när det kommer ett rop
              från Vänsterpartiet på en ökad statlig styrning på det här området
              med hjälp av en särskild kulturlag.
            </seg>
            <seg n="17e6bc99">
              Jag tror inte att det är den vägen man ska gå. Jag tror snarare
              att det handlar om att just stimulera och använda det engagemang
              som finns på den nivån. Det är den vägen man ska gå fram. Vi ska
              inte ha mer av pekpinnar som sådana. Jag litar på att de företrädare
              som finns på de här nivåerna verkligen också arbetar för dessa
              frågor. Då är inte lagstiftning den väg man ska vandra, särskilt
              inte i en tid när vi pratar väldigt mycket om att vi tror på mer
              av självstyre och mer av möjligheter att påverka situationen ute
              i regionerna, där vi som håller på med kulturpolitik önskar att
              man ska komma längre även i andra delar av landet än de regioner
              som redan är färdiga på det här området.
            </seg>
            <seg n="8ec18d37">
              I en del motioner tas även attraktionsfaktorer, tillväxt och
              så vidare upp. Jag tror att det var i samband med budgeten som
              jag i något anförande tryckte just på detta. Jag tror nämligen
              att vi har en stark koppling mellan kulturen som tillväxtfaktor
              och attraktionsfaktor när det gäller bosättning och etableringar.
            </seg>
            <seg n="59fe4bd6">
              Det som blir konstigt, och det är inte sagt att det har förekommit
              i debatten i den här kammaren, är att i debatten i medierna blir
              det direkt taggarna ut på en del håll när man talar om en koppling
              mellan just tillväxt och kultur. Jag tycker att man kan se möjligheter
              i detta. Det är inte så att tillväxtperspektivet på något vis
              ska inkräkta på och ta överhanden över de andra målen som vi har
              med kulturen, inte alls, men vi kan ju se de positiva effekterna
              när det gäller vad kulturen kan åstadkomma. Det har också lyfts
              upp i några motioner, till exempel det som har sagts om kulturturism.
            </seg>
            <seg n="7c4a1134">
              Vi tror också på de delar som handlar om de kreativa kulturella
              näringarna. Det har regeringen visat under den gångna mandatperioden
              med handlingsplanen 2009 för de här näringarna. Vi har också följt
              upp det som kommer i grönboken från EU, och vi har rådet för de
              kulturella och kreativa näringarna. Det görs alltså en hel del
              för att koppla ihop dessa frågor på ett intressant sätt.
            </seg>
            <seg n="906c8528">
              Fru talman! Christer Nylander och andra har nämnt frågan om ett
              operahus. Jag tror att det var i budgetdebatten jag sade att det
              vi investerar i den befintliga Kungliga Operan är nödvändiga åtgärder
              för att klara den närmaste tiden, men vi bör på lång sikt tala
              om ett scenkonstens hus med opera och andra konstarter här i Helsingfors,
              naturligtvis som en nationell scen. Det tror jag i så fall förutsätter
              att det finns andra intressenter än bara svenska staten. Det förutsätter
              att näringsliv, region, kommun och även andra organisationer är
              med och diskuterar finansieringen och vad man i så fall vill satsa.
              Vi talar naturligtvis om någonting som ligger på längre sikt.
            </seg>
            <seg n="60c07263">
              Något som också har varit viktigt för oss är frågan om textningen.
              Jag tror att det är en motion av Folkpartiets Anita Brodén. Där
              lyfts textningen både på film och teater upp, och det är klart
              att man skulle vilja skicka en uppmaning till dem som har biograferna
              i sin regi att ta till sig denna uppmaning, även om vi, vilket
              också har lyfts fram i Filmutredningen, inte ska styra den delen.
              Men det är ändå intressant.
            </seg>
            <seg n="0ba1118e">
              Något som är intressant för Centerpartiet, och jag vill avsluta
              med det, är det som har nämnts i en motion om den kyrkoantikvariska
              ersättningen, eller i alla fall i en del av svaret i betänkandet
              från utskottet. För oss i Centerpartiet har det varit en oerhört
              viktig fråga. För oss var det också ett viktigt steg framåt när
              det slogs fast under förra perioden att den kyrkoantikvariska
              ersättningen framöver är på 460 miljoner kronor. Kyrkorna är en
              viktig del av vårt kulturarv och det var också en viktig markering
              som gjordes i budgeten.
            </seg>
            <seg n="3a690af6">
              Jag tycker att de svar som ges från utskottet också hänvisar
              väldigt mycket till det som redan är sagt i budgeten. Det är en
              sådan satsning och den ligger beständigt under flera år så att
              man också på lång sikt vet vad man har att rätta sig efter när
              det gäller att slå vakt om det kulturarv som finns och som ligger
              i våra kyrkobyggnader.
            </seg>
            <seg n="c82f91ea">
              Med detta har jag redan yrkat bifall till förslaget i kulturutskottets
              betänkande.
            </seg>
          </u>
          <note type="speaker" n="e4464e5e">
            Anf. 152 ANDREAS CARLSON (KD):
          </note>
          <u who="unknown" xml:id="i-ed3ac2c0d93cef23-6" n="255dd1a6">
            <seg n="aee3cd43">
              Fru talman! Den kände polske filosofen Leszek Kolakowski fick
              av journalisten Otto Mannheimer för flera år sedan frågan: Är
              ni alltså själv en kristen tänkare? Kolakowski svarade: Jag vet
              faktiskt inte, och jag bryr mig inte om sådana etiketter. Jag
              skulle aldrig kalla mig icke-kristen. Ty att vara fullständigt
              icke-kristen skulle, enligt min mening, vara liktydigt med att
              inte tillhöra den här kulturen. Så i viss mening skulle jag nog
              säga, ja, det är jag.
            </seg>
            <seg n="0c156aae">
              Mannheimer fortsatte: Ni har alltså närmat er kristendomen. Vilka
              är era skäl? Ni började ju snarast som marxistisk humanist. Kolakowski
              svarade: Ja, det är riktigt. Jag tror det tog mig lång tid att
              inse hur oumbärlig kristendomen är för vår civilisations överlevnad
              och för bevarandet av vissa grundläggande värden som vi hyllar.
              Trots all intolerans och allt förtryck som utförs i kristendomens
              namn, anser jag att vi, utan dessa kristna rötter, hotas av en
              långt värre, en långt mer förtryckande samhällsordning. Så långt
              Kolakowski.
            </seg>
            <seg n="89ccec6e">
              Givetvis handlar det i politiken inte om att avhandla dop- och
              nattvardsfrågor, som diskuteras i vissa samfund. Det handlar inte
              heller i politiken om att avgöra om Jesus är Guds son eller inte.
              Men politiken och samhällsbyggandet har påverkats av kristendomen
              när det gäller värderingar, tankemönster, lagstiftning och synen
              på människovärdet.
            </seg>
            <seg n="733d2aa7">
              Låt mig stanna upp kring Kolakowskis totala avsaknad av etikett-iver.
              Han bryr sig inte om huruvida han etiketteras som kristen eller
              icke-kristen. Det är innehållet som räknas.
            </seg>
            <seg n="38a5eaee">
              När det är valår brukar en del partier flagga lite för de kristna
              värden som vi i dag har att diskutera när vi behandlar kristet
              kulturarv. Mellan valen är det inte lika intressant. Därför får
              väl jag som kristdemokrat välkomna att ytterligare ett parti har
              valt att lyfta fram frågan i debatten här i dag, även nu efter
              valet. Men när jag hör Sverigedemokraterna vurma för det kristna
              kulturarvet måste jag ställa frågan: Vad innehåller politiken
              bakom etiketten?
            </seg>
            <seg n="0430e02e">
              Frågan är vilken ideologi och människosyn som ligger till grund
              för politiken. De kristna värdena är gränslösa. Det unika, okränkbara
              och omätbara värdet tillskrivs varje människa, även de som säger
              sig inte tycka likadant som jag, även de som säger sig inte tro
              likadant som jag. Därför är det oerhört viktigt att slå vakt om
              religionsfriheten för varje parti som hissar flaggan med etiketten
              kristet kulturarv, kristna värden och kristen människosyn.
            </seg>
            <seg n="f3784f00">
              Jag, för min del, tycker att kulturutskottet har fått till en
              bra skrivning i betänkandetexten. Motionen handlar i huvudsak
              om att värna den kristna sångskatten, en sångskatt som skänkt
              och skänker mycket hopp, glädje och förtröstan. I utlåtandet har
              utskottet breddat begreppet. Vi har lyft fram de satsningar som
              gjorts och görs, exempelvis de 460 miljoner kronor som 2011 och
              sedan varje år ska ges till Svenska kyrkan i kyrkoantikvarisk
              ersättning. Anledningen till ersättningen är, som det står i det
              här betänkandet, att de kyrkliga kulturvärdena är viktiga för
              hela samhället. Den texten i betänkandet kan jag bara stryka under.
            </seg>
            <seg n="d145f20d">
              Jag noterar, fru talman, att Mattias Karlsson ondgör sig över
              att det är på tok för lite. Vi hör siffran 3,5 miljarder kronor.
              Samtidigt noterar jag i Sverigedemokraternas budgetförslag att
              man i det här sammanhanget har förordat en ökning med bara 10
              miljoner kronor. Det är ganska stor skillnad mellan siffran 10
              miljoner och 3 ½ miljard.
            </seg>
            <seg n="cb74a962">
              Gällande den kristna sångskatten har Statens musiksamlingar i
              uppgift att dokumentera, samla in, vårda, bevara, beskriva och
              hålla levande musikens kulturarv och därigenom främja musikintresset,
              musikvetenskapen och den långsiktiga kunskapsuppbyggnaden. Hos
              Svenskt visarkiv, som är en avdelning inom den här myndigheten,
              finns psalm- och koralböcker och läsarsånger från Svenska kyrkan
              och andra kyrkor bevarade.
            </seg>
            <seg n="d1e93ff0">
              Vi får inte heller glömma bort alla de kyrkor och olika samfund
              som håller det kristna kulturarvet vid liv vecka ut och vecka
              in. Enligt utskottets uppfattning görs som sagt i dag olika insatser
              för att bevara det kristna kulturarvet för framtiden. Motionen
              som behandlas i det här betänkandet avslås därför inte för att
              Kristdemokraterna eller Alliansen skulle vara emot att bevara
              det kristna kulturarvet. Det hoppas jag att ingen tror. Tvärtom
              tycker vi att det kristna kulturarvet är oerhört viktigt.
            </seg>
            <seg n="5d2ae069">
              Däremot tycker jag att det finns andra åtgärder som kan göras
              för att samfunden i det civila samhället ska få större möjligheter
              att bedriva sin verksamhet, exempelvis måste jag som kristdemokrat
              lyfta fram förslaget om en utbyggd avdragsrätt för gåvor till
              ideella organisationer. Det är dock en annan fråga, som inte lyfts
              fram i den här motionen. Därför är jag nöjd med att ställa mig
              bakom kulturutskottets betänkandetext.
            </seg>
            <seg n="c98c75bc">
              Det nämndes att skolavslutning i kyrkan skulle vara ett hot,
              att det skulle förbjudas. Det är självklart att man ska få ha
              skolavslutning i kyrkan. Därför är jag också glad att utbildningsminister
              Jan Björklund tydligt har deklarerat detta från Alliansens sida.
            </seg>
            <seg n="8989a73c">
              Vi har också ett avsnitt i betänkandet om kulturskapares villkor.
              Det är en mycket angelägen fråga. Som sammankallande i den utvärderingsgrupp
              som under året ska utvärdera verksamheten i teater-, dans- och
              musikallianserna, som Anne Marie Brodén har nämnt tidigare i debatten,
              ser jag fram emot utskottets arbete för att se över och stärka
              kulturskaparnas villkor.
            </seg>
            <seg n="0d8632a0">
              Jag skulle kunna fortsätta att tala om det civila samhällets
              betydelse och om kreativa näringar. De insatser som görs på kulturområdet,
              såväl ideella som privata, ska inte underskattas. Jag ställer
              mig bakom det mina kolleger tidigare har sagt i den här debatten
              och yrkar därför bifall till förslaget i betänkandet och avslag
              på motionerna.
            </seg>
          </u>
          <note type="speaker" n="6cfe58a0">
            Anf. 153 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-88915e01e15ae625-1" n="4f96f2a6">
            <seg n="6bf20ae4">
              Fru talman! Det var kreativt av Andreas Carlson att beskylla
              mig för att inte satsa tillräckligt mycket på den kyrkoantikvariska
              ersättningen. Visst är det skillnad mellan 3 ½ miljard och 10
              miljoner, men det är också skillnad mellan noll och 10 miljoner,
              och noll är ju det ni satsar.
            </seg>
            <seg n="edfeed28">
              Det är bra att du säger att du vill stå upp för det kristna kulturarvet,
              men man ser ingenting av detta i praktiken. Det är som vanligt
              med Kristdemokraterna; det är många ord men lite handling.
            </seg>
            <seg n="29c095c0">
              Jan Björklund, säger du, har deklarerat att man stöder kyrkliga
              skolavslutningar. Men det händer ju ingenting! Vi ser ju år efter
              år hur fler och fler skolor slutar med detta. Man hänvisar till
              lagtexter och man hänvisar till Diskrimineringsombudsmannen.
            </seg>
            <seg n="21786fc4">
              Nu har de borgerliga partierna, inklusive Kristdemokraterna,
              haft makten i ett antal år, men man har inte gjort någonting åt
              det här mer än att Jan Björklund, ställd inför fullbordat faktum,
              ställd inför en opinionsundersökning som visade att 95 procent
              av svenska folket vill bevara kyrkliga skolavslutningar, sade:
              Det tycker vi att de ska få göra. Men det har ju inte hänt någonting.
              När ska ni börja agera?
            </seg>
          </u>
          <note type="speaker" n="6594c0fd">
            Anf. 154 ANDREAS CARLSON (KD) replik:
          </note>
          <u who="unknown" xml:id="i-ed3ac2c0d93cef23-7" n="255dd1a6">
            <seg n="65775b2e">
              Fru talman! Jag noterar i det här replikskiftet att Mattias Karlsson
              undviker att svara på frågan vad etiketten innehåller. Vad finns
              bakom den flagga som ni hissar upp när ni talar om kristet kulturarv?
              Jag hör inte Mattias Karlsson nämna ett ord om religionsfriheten.
            </seg>
            <seg n="6a0ff782">
              Jag tycker att det är självklart att man ska få ha skolavslutning
              i kyrkan. Det är svaret på frågan. Men svaret på frågorna som
              jag ställer får vi inte lyssna på, Mattias Karlsson. Vad ligger
              bakom etiketten och hur ska vi tillämpa religionsfriheten i Sverige?
            </seg>
          </u>
          <note type="speaker" n="1764b3aa">
            Anf. 155 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-88915e01e15ae625-2" n="4f96f2a6">
            <seg n="43ffb4a5">
              Fru talman! Ett kristet kulturarv för Sverigedemokraterna handlar
              framför allt om det materiella och immateriella kulturarvet, sådant
              som alla medborgare oavsett om de är troende eller inte kan ansluta
              sig till och tycka är viktigt. Vi vill inte trycka ned en konfessionell
              kristendom i halsen på människor. Det är inte politikers uppgift,
              och det antar jag att Kristdemokraterna också tycker även om det
              finns politiker i Andreas Carlsons parti som är av en annan uppfattning.
              Det handlar om att bevara traditioner, seder och bruk, till exempel
              den kyrkliga skolavslutningen, som ni inte har gjort någonting
              för att skydda eller stärka.
            </seg>
            <seg n="39b8fb01">
              Religionsfrihet handlar också om rätten och friheten att tro
              på vad man vill, att bekänna sig till vilken gud man vill. Men
              den handlar inte om rätten att få göra precis vad man vill i religionens
              namn, vilket man ibland kan få uppfattningen att Kristdemokraterna
              anser.
            </seg>
          </u>
          <note type="speaker" n="e5b7345f">
            Anf. 156 ANDREAS CARLSON (KD) replik:
          </note>
          <u who="unknown" xml:id="i-53da55ddf6b5ef15-0" n="255dd1a6">
            <seg n="5a3278f0">
              Fru talman! Jag läser ur FN:s deklaration om de mänskliga rättigheterna,
              artikel 18:
            </seg>
          </u>
          <note n="fe0d9042">
            Var och en har rätt till tankefrihet, samvetsfrihet och religionsfrihet.
            Denna rätt innefattar frihet att byta religion och trosuppfattning
            och att, ensam eller i gemenskap med andra, offentligen eller
            enskilt, utöva sin religion eller trosuppfattning genom undervisning,
            andaktsutövning, gudstjänst och religiösa sedvänjor.
          </note>
          <u who="unknown" xml:id="i-eb359f0c258615f9-0" n="255dd1a6">
            <seg n="945e0f49">
              Mattias Karlsson talar svepande om vad som finns i innehållet
              i Sverigedemokraternas politik. Han tar inte upp något om det
              jag säger om synen på människan, om människans unika, okränkbara
              och omätbara värde. Det är detta människovärde som ska ligga till
              grund för den kulturpolitik som vi bedriver i Sverige, det immateriella
              behovet som människor har. Jag noterar att människovärdet inte
              nämns i det här replikskiftet.
            </seg>
          </u>
          <note n="81b6e38f">
            Överläggningen var härmed avslutad.
          </note>
          <note n="51a98cf7">
            20 § Samhällets krisberedskap
          </note>
          <note n="e826d680">
            Föredrogs
          </note>
          <note type="speaker" n="42574c3f">
            Anf. 157 ANDERS HANSSON (M):
          </note>
          <u who="anders_hansson_7cbe0a" xml:id="i-e48adb72065024df-0" n="56798915">
            <seg n="79aaf0ad">
              Fru talman! I kväll kommer vi att debattera ett så kallat motionsbetänkande
              där motioner som väckts under riksdagens allmänna motionstid behandlas.
              Motionerna berör ett flertal frågor, däribland räddningstjänst,
              brandskydd, naturkatastrofer och informationssäkerhet. De flesta
              motioner avstyrks med hänvisning till pågående eller nyligen redovisade
              utredningar. Fem motioner, av totalt 25, tillstyrks delvis. Dessa
              motioner handlar om frågor om brandskydd, deltidsbrandmän och
              helikoptertransporter. I samband med behandlingen av dessa frågor
              har yttranden inhämtats från såväl arbetsmarknadsutskottet som
              socialutskottet.
            </seg>
            <seg n="876bef08">
              Brandskyddsmotionerna, som utskottet delvis har tillstyrkt, handlar
              om att utreda möjligheterna till regleringar och förbättringar
              avseende ventilation av brandrök i flerbostadshus samt säkra utrymningsvägar
              och trapphus vid eventuella bränder. I frågan om deltidsbrandmän
              ställer sig utskottet bakom att en översyn görs av hur vi på bästa
              sätt kan säkerställa en god rekrytering till vår räddningstjänst.
            </seg>
            <seg n="9394d217">
              De motioner som utskottet delvis tillstyrker rör helikoptertransporter
              som används vid sjuktransporter och nödsituationer. Här ställer
              sig utskottet bakom att regeringen tar initiativ till överläggningar
              mellan företrädare för staten och sjukvårdshuvudmännen i syfte
              att på bästa sätt utnyttja de helikopterresurser som vi har i
              Sverige.
            </seg>
            <seg n="879c4837">
              Två reservationer har lämnats till betänkandet. En står Miljöpartiet,
              Vänstern och Sverigedemokraterna gemensamt bakom. Den andra står
              Sverigedemokraterna ensamt för. I övrigt är utskottets ledamöter
              eniga.
            </seg>
          </u>
          <note type="speaker" n="41b4edaa">
            Anf. 158 PETER RÅDBERG (MP):
          </note>
          <u who="peter_radberg_0b0188" xml:id="i-622fa26a3b0edb04-0" n="001d2c9d">
            <seg n="632d18f3">
              Fru talman! Vårt begränsade klot ska föda en allt större befolkning
              i framtiden. Situationen för världens jordbruk präglas av ett
              tilltagande beroende av ändlig fossil energi, framför allt till
              framställning av handelsgödselkväve. Jordens förråd av fosfor
              är också begränsade. Dagligen tas bra jordbruksmark ur produktion
              till växande städer och vägbyggen. Brist på vatten för att bevattna
              åkrar och risk för försaltning begränsar också produktionen.
            </seg>
            <seg n="e04c7340">
              Även stora arealer av jordbruksmark drabbas av ett allt häftigare
              och nyckfullare väder. Översvämningarna i Pakistan och torkan
              i Ryssland för ett tag sedan är bara två exempel den senaste tiden
              på ett nyckfullt väder som kanske orsakats av vårt förhållande
              till naturen.
            </seg>
            <seg n="0b1c816a">
              Att förlita sig på att Sverige ska täcka sitt behov av livsmedel
              genom import är riskabelt. Jordbruksverket har i en framtidsstudie
              tittat på fem olika scenarier för utvecklingen fram till 2020.
              Det scenario som är mest relevant här utgår från att oljepriset
              skjuter i höjden fram till 2020. Det bedöms få konsekvenser dels
              för kostnaderna för insatsvaror, dels för efterfrågan på bioenergi.
              Alla fem scenarierna som Jordbruksverket tagit fram räknar med
              negativa konsekvenser för den biologiska mångfalden.
            </seg>
            <seg n="835dddb3">
              Positiva miljöeffekter uppnås till följd av att produktiviteten
              ökar och mark tas ur produktionen. Antagandet om oljepriset stämmer
              med den senaste prognosen från IEA, International Energy Agency.
              Det engelska energibolaget gav hösten 2009 ut en rapport som bedömde
              att världen kan nå en topp 2030. Jag talar alltså om två rapporter.
            </seg>
            <seg n="579759ab">
              Det framstår därför som rimligt att närmare studera konsekvenserna
              av en betydligt kraftigare reduktion av fossilenergianvändningen
              för jordbruksprodukterna och livsmedelsförsörjningen. Det väcker
              frågan om det finns anledning för Sverige att ha en politik för
              livsmedelsförsörjning för egen del. En sådan politik skulle kunna
              utmynna i ett mål i termer av att Sverige har förmåga att på lång
              sikt tillgodose landets näringsbehov med inhemsk produktion i
              en situation där oljepriset har stigit mycket kraftigt och där
              hänsyn tas till andra miljörestriktioner. Det kan också behövas
              åtgärder på kort och lång sikt för att klara sådana mål.
            </seg>
            <seg n="25b09cf7">
              Vad behövs för att bevara handlingsfriheten för att vid behov
              klara livsmedelsförsörjningen där jordbruket anpassas till restriktioner
              som inte råder i dag? Det handlar om att bevara handlingsfriheten
              och att undvika irreversibla hinder mot en handlingsfrihet. Tidigare
              beredskapsmål har tagit hänsyn till att dåvarande konsumtionsmönster
              kunde ändras i ett krisläge. En övergång till en diet med mer
              vegetabilier och mindre animalier bedömdes rent av vara positiv
              ur ett folkhälsoperspektiv. Därför fastställdes målet i termer
              av andelar av dåvarande energikonsumtion. Sverige skulle då upprätthålla
              en produktion som motsvarade en viss andel av kaloriförbrukningen.
            </seg>
            <seg n="f998e036">
              Ett scenario med ett högt oljepris behöver inte innebära ett
              avbrott i internationell handel. Däremot kan det finnas mer konkurrens
              om livsmedel som erbjuds. Transporterna beräknas bli dyrare. Kraftigt
              ökade jordbrukspriser beräknas öka konkurrensen om råvarorna.
              I ett sådant scenario finns goda exportmöjligheter.
            </seg>
            <seg n="260f62e1">
              Vi anser att det behövs en utredning om livsmedelssäkerheten
              och livsmedelsförsörjningen i ett långsiktigt perspektiv. Utredningen
              bör överväga om Sverige behöver ett långsiktigt mål för livsmedelsförsörjningen,
              för att ha beredskap för att klara livsmedelsförsörjningen i ett
              läge med låg eller ingen användning av fossil energi i jordbruket,
              beroende på höga oljepriser eller klimatpolitikens utveckling.
              Utredningen bör även överväga vilka åtgärder som i så fall kan
              behövas på kort och lång sikt.
            </seg>
          </u>
          <note n="fce87825">
            Fru talman! Jag yrkar därmed bifall till reservation 1.
          </note>
          <note type="speaker" n="d73b4c8a">
            Anf. 159 MIKAEL JANSSON (SD):
          </note>
          <u who="mikael_jansson_78d74b" xml:id="i-408ce3752318dce3-0" n="3ad2ef37" next="i-272e80dbb15c81c2-0"/>
          <note n="167a27b4">
            Fru talman! Jag yrkar bifall till reservation 1 under punkt 1
            och reservation 2 under punkt 11. På övriga punkter yrkar jag
            bifall till utskottets förslag.
          </note>
          <u who="mikael_jansson_78d74b" xml:id="i-272e80dbb15c81c2-0" n="3ad2ef37" prev="i-408ce3752318dce3-0">
            <seg n="11f1e318">
              När Sverige inträdde i EU beslöts att de svenska beredskapslagren
              av livsmedel skulle avskaffas. De behövdes inte, var motivet.
              Över huvud taget har svensk beredskap minskat, och avvecklingen
              av beredskapslagren följer den trenden.
            </seg>
            <seg n="f9babbec">
              EU däremot har beredskapslager av livsmedel. Vi sverigedemokrater
              anser att det är fel effektiv nivå. Beredskapslagren bör finnas
              nationellt. Åtminstone kan vi besluta det för Sveriges del.
            </seg>
            <seg n="0cbf6f48">
              När ett beredskapslager av livsmedel behövs vet vi inte säkert.
              En värld så enkel att allt kan förutses äger vi inte. Men vi vet
              att naturkatastrofer och mänskligt orsakade katastrofer har ökat
              på senare tid. Det är statistiskt säkerställt.
            </seg>
            <seg n="e3d0f91d">
              Fru talman! Vi anser att beredskapslagren av livsmedel bör finnas
              i Sverige och inte i unionen. Alltså yrkar jag bifall till reservation
              1.
            </seg>
            <seg n="bd33616f">
              Punkt 3 gäller helikoptertransporter. Att samutnyttja resurser
              i offentlig ägo ger bättre ekonomi och bättre servicenivå. En
              bra servicenivå är naturligtvis väldigt viktig när det gäller
              sjuktransporter. Att snabbt komma till sjukhus är ofta livsavgörande.
              När människor insjuknat och befinner sig i avlägsen terräng inte
              minst gäller detta skärgårdsöar kan helikopter vara det klart
              bästa alternativet.
            </seg>
            <seg n="6801edce">
              Räddningstjänsten har tillgång till räddningshelikoptrar i de
              fall lagen om skydd mot olyckor gäller. Men när hälso- och sjukvårdslagen
              gäller kan SOS Alarm inte rekvirera räddningshelikoptrar för besvärliga
              sjuktransporter. I och för sig kan redan nu huvudmännen för sjukvården
              genom avtal med Sjöfartsverket få tillgång till räddningshelikoptrar.
              Men det finns en tröghet i systemet som gör att detta inte sker.
              Mänskligt lidande blir följden när vi inte kan optimera vår helikopterresurs.
            </seg>
            <seg n="cb609ba3">
              Fru talman! Regeringen bör se över lagstiftningen och finna metoder
              att förenkla och främja samutnyttjande av helikopterresursen.
            </seg>
            <seg n="de54b337">
              Punkt 6 gäller brandskydd i flerbostadshus. Bränder är och har
              alltid varit ett av mänsklighetens stora gissel. I Sverige har
              mycket gjorts för att höja brandsäkerheten. I historisk tid kunde
              bränder okontrollerat förstöra hela städer. I dag byggs varje
              lägenhet som en brandcell som ska hålla fram till att branden
              är bekämpad. På våra industrier sker regelbundna utbildningar
              i brandskydd.
            </seg>
            <seg n="b74c162f">
              Mycket har alltså gjorts för brandskydd, men det finns mycket
              mer att göra. Enligt Haverikommissionen finns ett behov av att
              utreda effektivare ventilation av de brandgaser som kan samlas
              i trapphus vid bränder i flerfamiljsbostäder. Utskottets förslag
              är att regeringen ska ta detta utredningsbehov till sig.
            </seg>
            <seg n="513d0603">
              Vid sidan av själva beslutet kan nämnas behovet av utbildning
              i brandskydd. Det är en kunskap vi alla behöver. Många saknar
              grundläggande utbildning i hur man kan förebygga bränder och i
              värsta fall hur man ska bete sig om det brinner. Myndigheten för
              skydd och beredskap har ett informationsmaterial som kan användas
              till utbildning i skolor, föreningar etcetera.
            </seg>
            <seg n="c9cd4828">
              Punkt 9 gäller deltidsbrandmän. Sverige är ett till ytan stort
              land, och ska räddningstjänsten kunna vara tillräckligt snabbt
              på plats vid utryckningar är deltidsbrandmännens funktion viktig.
              På grund av urbaniseringen blir det allt svårare att rekrytera
              deltidsbrandmän i glesbygden. För att möta detta problem måste
              villkoren förbättras så att det blir attraktivare att tillhöra
              deltidsbrandkårerna. Det gäller till exempel ersättning för arbetet
              och bristande försäkringsskydd. På olika sätt bör statusen för
              deltidsbrandkårerna stärkas.
            </seg>
            <seg n="1453b3c9">
              Sist är det punkt 11 om högt vatten. Risken för högt vatten diskuteras
              flitigt. I delar av landet finns risk för översvämningar, ras,
              skred och erosion. En aspekt av detta är ökad risk för att våra
              tekniska försörjningssystem, inklusive VA-näten och därmed vattenförsörjningen,
              drabbas hårt i framtiden. Många av de skador och problem som uppstått
              har orsakats av att VA-ledningar är gamla och bristfälliga. Det
              finns enligt min mening ett behov av att se över och reparera
              de kommunala vatten- och avloppsnäten.
            </seg>
            <seg n="2af4d98d">
              Detta är en dold miljöfråga som måste tas på största allvar och
              som vi måste agera seriöst för att lösa. Därför kan man inte enligt
              min mening lämna över till kommunerna att, var och en för sig,
              finna lösningar. Jag anser att det behövs en nationell översyn
              för att trygga en säker vattenförsörjning och säkra avloppssystem.
            </seg>
          </u>
          <note n="438c26e2">
            Jag yrkar bifall till utskottets förslag under punkt 3.
          </note>
          <note n="f149d31e">
            Jag yrkar alltså bifall till utskottets förslag under punkt 6.
          </note>
          <note n="5a5766de">
            Jag yrkar bifall till utskottets förslag under punkt 9.
          </note>
          <note n="49940fbc">
            Jag yrkar bifall till reservation 2.
          </note>
          <note type="speaker" n="a0db7540">
            Anf. 160 TORBJÖRN BJÖRLUND (V):
          </note>
          <u who="torbjorn_bjorlund_938599" xml:id="i-fc9107c8bf9ba7de-0" n="d1130ba2">
            <seg n="414eb381">
              Fru talman! Det här betänkandet om samhällets krisberedskap är
              för mig relativt okomplicerat. Vi har i utskottet kommit överens
              om många frågor. Vi har alltså jämkat oss för att hitta de bitar
              som är bra. Jag tycker att det är bra, för det här är någonting
              som vi behöver vara överens om i stora delar. Men vi har också
              något ställningstagande där vi inte är riktigt överens, och det
              kanske finns anledning att ta upp just det här.
            </seg>
            <seg n="8152dc47">
              Jag vill börja med att yrka bifall till reservation 1.
            </seg>
            <seg n="87896393">
              Vi kan börja med den frågan. Det handlar om långsiktig beredskap
              när det gäller livsmedelsförsörjning. I betänkandet hänvisas till
              en översyn av lagstiftningen 2009. Vi menar att det finns anledning
              att göra översynen igen, och en utredning borde göras för att
              se hur läget är när det gäller vår livsmedelsförsörjning i kristider.
            </seg>
            <seg n="208ae5c3">
              Inte minst är situationen när det gäller vårt oljeberoende en
              stark orsak till att ständigt fundera på vad som påverkar vår
              beredskap när det gäller livsmedelsförsörjning. Vi har en situation
              där vi är väldigt oljeberoende och där fossila bränslen avgör
              hur vi kan klara av livsmedelsförsörjningen. Att vi i kris behöver
              ha kapacitet att försörja oss själva och inte importera livsmedel
              under en viss tid borde vara givet. Vi kan inte lita på att det
              fungerar i övrigt om världen inte är med på våra villkor. Vi behöver
              alltså ha egna lager för att känna oss säkra på hur vi ska kunna
              möta kriser. Detta behöver utredningen titta på, och den behöver
              också titta på hur vi ska kunna ha långsiktiga mål för vår livsmedelsförsörjning.
            </seg>
            <seg n="773f6fc3">
              I övrigt tycker jag att Peter Rådberg gjorde en mångordig och
              väldigt bra redogörelse för de här frågorna, och jag behöver inte
              fylla på mer. Den inställning som han redogjorde för har vi också.
            </seg>
            <seg n="a6abdefb">
              Jag kan konstatera att det är glädjande att utskottsmajoriteten
              om det nu är det; det är inte alltid så, men för det mesta är
              allianspartierna i majoritet har lyssnat på oss i oppositionen
              när det gäller vissa frågor. Några av de saker som har tagits
              upp av både Mikael Jansson och Peter Rådberg är bra. Hur vi ska
              kunna använda helikopterresurserna på flera sätt är oerhört viktigt.
              Det är också en fråga som vi gärna vill lyfta fram så att samhällets
              krisberedskap blir ännu bättre. Det är naturligtvis en fråga som
              gäller trygghet för medborgarna och att vi ska kunna utnyttja
              de resurser vi har på ett bra sätt.
            </seg>
            <seg n="1984050f">
              Även när det gäller brandskydd i flerbostadshus och rekrytering
              av deltidsbrandmän har man lyssnat på oss. Vi har jämkat ihop
              oss, vilket är glädjande. Det finns saker kvar att göra. Man har
              inte gått oss till mötes helt och hållet, och det kanske vi inte
              hade väntat oss. Men någonstans finns ett utgångsläge att vi ska
              kunna jämka ihop oss om de här sakerna.
            </seg>
            <seg n="d71ea3d4">
              Just rekryteringen av deltidsbrandmän är en både svår och viktig
              fråga. Vi har ett stort behov av att kontinuerligt rekrytera till
              dessa funktioner, och det är inte alltid så lätt. Dessutom behöver
              vi ha en bra utbildning i de här frågorna för att kunna säkerställa
              kompetensen och också för att lättare kunna rekrytera. I slutändan
              handlar det naturligtvis om medborgarnas säkerhet och trygghet.
            </seg>
            <seg n="753769ad">
              Fru talman! Jag tänker inte säga så mycket mer om det här betänkandet.
              I mina ögon är det bra ställningstaganden. De räcker till, och
              de räcker rätt långt. Jag känner trygghet i att de här frågorna
              kommer att hanteras på ett rimligt bra sätt i utskottet. Med undantag
              för det vi nämner i vår reservation tycker jag att det här känns
              bra.
            </seg>
          </u>
          <note type="speaker" n="3859dca8">
            Anf. 161 CLAS-GÖRAN CARLSSON (S):
          </note>
          <u who="clas-goran_carlsson_4d5789" xml:id="i-f6432911c4054d9f-0" n="a4b3a26a">
            <seg n="ec5e99f0">
              Fru talman! Jag ska börja med att yrka bifall till förslaget
              i betänkandet i sin helhet. Låt mig också börja med att uttrycka
              min glädje över att utskottet har lyckats samla sig till ett så
              pass brett stöd för betänkandet och för de tre tillkännagivanden
              som ligger på bordet här i dag. Jag är särskilt glad för stödet
              till motionerna Fö204 och Fö207, som handlar om deltidsbrandmännens
              villkor.
            </seg>
            <seg n="9e4e97d2">
              Jag underströk redan i mitt första tal här i kammaren strax före
              jul vikten av att vi försöker hitta breda lösningar inom vårt
              ansvarsområde. Givetvis hade jag vid det tillfället framför allt
              försvars- och säkerhetspolitiken i åtanke. Men jag noterar med
              tillfredsställelse även på det här området de ambitioner som har
              funnits i utskottet om att försöka nå en så bred överenskommelse
              som möjligt.
            </seg>
            <seg n="b7b8e6c9">
              I ett av mina tidigare liv, livet som kommunstyrelseordförande
              i min hemkommun Ljungby, hade jag förmånen att bistå min räddningschef
              i att leda insats vid två olika tillfällen. Det första var vad
              vi kallar ett träningsläger sommaren 2004, som handlade om översvämningar
              till följd av häftiga sommarregn. Det andra var ett mycket skarpare
              läge, där det handlade om att hantera följderna av stormen Gudrun
              i januari 2005.
            </seg>
            <seg n="996add5c">
              Stormen Gudrun innebar oerhörda påfrestningar på det civila samhället.
              Det var påfrestningar som vi definitivt inte hade kunnat klara
              av att hantera på ett sätt som hade rönt uppskattning och uppmärksamhet
              både på hemmaplan och över hela landet om inte bland annat våra
              deltidsbrandmän hade funnits med som en absolut nödvändig resurs
              i den organisation som klarade av situationen.
            </seg>
            <seg n="5ddda889">
              Redan under dessa veckor i januari och februari 2005 väcktes
              frågor om skadeansvar och försäkringsvillkor för just den här
              gruppen människor. Det är därför en fråga som bland annat mina
              länsbänkskamrater från Kronoberg har återkommit till i motioner
              under åren sedan dess.
            </seg>
            <seg n="a97556e1">
              Vid en genomgång av riksdagens protokoll för de senaste åren
              noterar jag dessutom att detta är en fråga som har engagerat många
              genom åren, från olika politiska partier och med olika utgångspunkter.
              Det har funnits en vilja att förbättra villkoren just för deltidsbrandmännen.
            </seg>
            <seg n="9e358657">
              Jag kan också konstatera, när jag läser protokollen, att viljan
              att hitta lösningar är betydligt större under den här mandatperioden
              än den förra.
            </seg>
            <seg n="69376965">
              Fru talman! I regeringens proposition talas det om den negativa
              befolkningsutvecklingen som den främsta orsaken till svårigheten
              att rekrytera deltidsbrandmän. Men vi är övertygade om att exempelvis
              bristande försäkringsskydd och förändringar i a-kassan gällande
              deltidsarbete har en minst lika stor påverkan på svårigheten att
              rekrytera.
            </seg>
            <seg n="2a40f779">
              Så sent som den 9 mars i år redovisar tidningen Smålandsposten
              de rekryteringsproblem som räddningstjänsten i östra Kronoberg
              har. Jag kan citera direkt från artikeln att ett bekymmer för
              räddningstjänsten är att reglerna för a-kasseersättning ställer
              till det när deltidspersonal ska rekryteras och att man har upplevt
              flera fall där personal har fått tacka nej på grund av detta.
            </seg>
            <seg n="eaa9934c">
              Signaler likt den här stärker oss i uppfattningen att det finns
              annat än den negativa befolkningsutvecklingen som förklarar svårigheten
              med att rekrytera deltidsbrandmän.
            </seg>
            <seg n="310a5374">
              Vi noterar med tillfredsställelse att resten av utskottet har
              anslutit sig till denna linje. Utskottet och riksdagen ger därmed
              förhoppningsvis ett tydligt uppdrag till regeringen att återkomma
              efter fullgjort uppdrag. Regeringen ska återkomma med förslag
              på åtgärder för att förbättra möjligheterna för våra kommuner
              och räddningstjänstförbund att klara rekryteringsfrågan.
            </seg>
            <seg n="020bc7fe">
              Detta är en fråga som ytterst mynnar ut i att uppnå god tillgänglighet
              för medborgarna när det gäller att få hjälp i nödlägen. Det är
              en fråga som handlar om en rimlig trygghets- och säkerhetsnivå
              vid påfrestningar och olyckor.
            </seg>
            <seg n="ec6dc90d">
              Det finns ett mantra som handlar om vård, skola och omsorg, ett
              mantra som även jag har använt mig av vid olika tillfällen. Men
              det finns också andra områden inom det offentliga ansvaret som
              förtjänar att uppmärksammas och tillgodoses, för att åstadkomma
              trygghet och säkerhet för våra medborgare.
            </seg>
            <seg n="fa25aec2">
              Därmed, fru talman, vill jag återigen yrka bifall till förslaget
              i betänkandet.
            </seg>
          </u>
          <note n="39562fa0">
            I detta anförande instämde Roza Güclü Hedin, Peter Jeppsson,
            Åsa Lindestam, Eva Sonidsson och Anna-Lena Sörenson (alla S).
          </note>
          <note type="speaker" n="e2bc25a0">
            Anf. 162 STEFAN CAPLAN (M):
          </note>
          <u who="stefan_caplan_bdf2fd" xml:id="i-c35beab8dd2fb43d-0" n="d0994e86">
            <seg n="ada19277">
              Fru talman! I dag debatterar vi ett motionsbetänkande som berör
              25 motioner. Flera av motionerna tar upp viktiga frågor gällande
              krisberedskap, räddningstjänst, helikoptertransporter och, som
              vi hörde nyss, deltidsbrandmän bara för att ge några exempel från
              innehållet.
            </seg>
            <seg n="287d2bed">
              Betänkandet tar upp sådant som gemene man är intresserad av och
              därtill anser vara livsnödvändigt i vissa situationer. Ringer
              man 112 och meddelar om en brand vill man att räddningstjänsten
              rycker ut omgående, 24 timmar om dygnet sju dagar i veckan.
            </seg>
            <seg n="1647db7e">
              Alliansregeringen har sedan tillträdet 2006 arbetat aktivt med
              att stärka samhällets förmåga att hantera kriser.
            </seg>
            <seg n="eed5f811">
              I efterdyningarna till tsunamikatastrofen 2005 och den därpå
              följande katastrofkommissionen inrättade regeringen våren 2008
              kansliet för krishantering i Regeringskansliet. Kansliet är bemannat
              dygnet runt året om för att kunna lämna stöd och information till
              regeringen, när så anbefalles.
            </seg>
            <seg n="e91fe959">
              År 2009 inrättades Myndigheten för samhällsskydd och beredskap.
              Bildandet av MSB har medfört bättre samverkan mellan samhällets
              olika aktörer som agerar vid inträffade händelser.
            </seg>
            <seg n="9f2b4352">
              Myndigheten har endast ett par år på nacken men har redan kommit
              i gång mycket bra. MSB är inte enbart ett samordnande organ utan
              förfogar också över ett antal förmågor och resurser som är särskilt
              framtagna för att kunna användas vid olika typer av nationella
              och internationella kris- och katastrofsituationer. Resurserna
              består i huvudsak av särskilt utbildad personal med olika typer
              av expertkunskaper och av materiel som är anpassat för olika typer
              av insatsmoduler.
            </seg>
            <seg n="f6b112b5">
              På internationell nivå har alliansregeringen till exempel varit
              högst delaktig i att utveckla det nordiska samarbetet. I Hagadeklarationen,
              som antogs 2009, enades de nordiska länderna om att utveckla samarbetet
              kring räddningstjänst, kriskommunikation till befolkningen, användandet
              av frivillig resurs samt forskning och utveckling.
            </seg>
            <seg n="e4a112a2">
              Ett praktiskt exempel på detta nordiska samarbete är att Sverige
              bidrog med personal från Myndigheten för samhällsskydd och beredskap
              i Köpenhamn under klimatmötet 2009. Drygt ett fyrtiotal personer
              fanns på plats som förhandsförstärkning av den danska räddningstjänsten,
              om denna förmåga mot förmodan skulle ha behövts.
            </seg>
            <seg n="98cd0045">
              Fru talman! Under 2009 påbörjade regeringen ett omfattande arbete
              med att följa upp den reformering av räddningstjänstlagstiftningen
              som genomfördes 2004, då lagen om skydd mot olyckor infördes.
              I uppdraget ingick att beskriva, analysera och värdera hur reformen
              har förverkligats, i första hand för kommunerna, och ange i vilken
              grad intentionerna bakom reformen har uppnåtts. Resultatet av
              uppföljningsarbetet är ett antal åtgärder för att förbättra räddningstjänst-
              och brandskyddsarbetet.
            </seg>
            <seg n="28621204">
              För att säkerställa god tillgänglighet till räddningstjänst,
              framför allt på landsbygden, har alliansregeringen gett MSB i
              uppdrag att hitta former för alternativa lösningar inom räddningstjänsten.
              Detta sker i samverkan med Rikspolisstyrelsen, Socialstyrelsen
              samt länsstyrelserna i Norrbottens, Västernorrlands och Örebro
              län. Även kommunerna i de aktuella länen ska bjudas in under försöksperioden,
              som omfattar fyra år. Uppdraget ska redovisas senare under detta
              år.
            </seg>
            <seg n="868e4f04">
              MSB har även fått i uppdrag att under 2011 fortsätta att utveckla
              arbetet med den nationella strategin för att stärka brandskyddet
              genom stöd till enskilda. Myndigheten ska redovisa strategin i
              slutet av detta år.
            </seg>
            <seg n="988a0741">
              Jag vill ta tillfället i akt och kommentera ett av de tre tillkännagivanden
              som ligger i betänkandet, nämligen det gällande helikoptertransporter.
              När det gäller transport av sjuk eller skadad person är hälso-
              och sjukvårdslagen tydlig med att det är landstingets uppgift
              att utföra denna transport, oavsett om det gäller ambulans på
              väg eller luftburen transport. Ett enigt socialutskott, som yttrat
              sig i denna del, instämmer i detta.
            </seg>
            <seg n="0c567d6e">
              Flera landsting har i dag egna ambulanshelikoptrar. Jag kan exemplifiera
              detta med Västra Götalands län, som har detta sedan ett par år
              tillbaka. Där diskuterar man också i nuläget att införa en andra
              ambulanshelikopter, eftersom den som finns i dag används mycket
              intensivt.
            </seg>
            <seg n="5e93353d">
              För helikoptertransporter vid flyg- eller sjöräddning gäller
              att de sker via avtal med Sjöfartsverket.
            </seg>
            <seg n="38201928">
              I detta sammanhang vill jag lyfta fram SKL:s helikopterprojekt
              på initiativ från Norrbotten, Västra Götaland och Värmland, där
              uppdraget är att ta fram underlag för beslut om samverkan avseende
              luftburen ambulansverksamhet mellan landsting, stat och kommunal
              räddningstjänst. En rapport kring detta lämnas under året.
            </seg>
            <seg n="7dc59a0a">
              Utöver detta har MSB ett regeringsuppdrag om att föreslå bättre
              samordning och samverkan mellan samhällets olika grenar inom räddningstjänsten.
              Även det uppdraget ska redovisas under detta år. Låt oss invänta
              de utredningar och projekt som pågår och därefter ta förnyad ställning!
            </seg>
            <seg n="be6dbe76">
              Fru talman! Med det sagda vill jag visa på det omfattande arbete
              som nu pågår såväl nationellt som på ett internationellt plan
              för att stärka vår förmåga att hantera kriser och för att förbättra
              brandskydd och tillgång till räddningstjänst.
            </seg>
          </u>
          <note n="d525a2d0">
            Slutligen yrkar jag bifall till förslaget i betänkandet och avslag
            på reservationerna.
          </note>
          <note n="68554be9">
            I detta anförande instämde Anders Hansson, Abdirizak Waberi och
            Hans Wallmark (alla M) samt Allan Widman (FP).
          </note>
          <note type="speaker" n="86ee8656">
            Anf. 163 CLAS-GÖRAN CARLSSON (S) replik:
          </note>
          <u who="clas-goran_carlsson_4d5789" xml:id="i-f6432911c4054d9f-1" n="a4b3a26a">
            <seg n="45a98031">
              Fru talman! Jag delar uppfattningen att vi alla bör ta till oss
              av de erfarenheter som samhället erbjuder i olika sammanhang.
              Det var bland annat därför som jag talade om ett träningsläger
              sommaren 2004 som vi sedan nyttjade vid ett riktigt skarpt läge
              i januari 2005.
            </seg>
            <seg n="15dd17f8">
              Men då ter det sig en aning märkligt att Regeringskansliet självt
              valde att avstå från deltagande i den stora krisövning som MSB
              anordnade i början av februari som handlade om en simulerad kärnkraftsolycka.
              Det vore spännande att höra hur min ärade kollega Stefan Caplan
              resonerar kring den upplysningen.
            </seg>
          </u>
          <note type="speaker" n="3cff90ed">
            Anf. 164 STEFAN CAPLAN (M) replik:
          </note>
          <u who="stefan_caplan_bdf2fd" xml:id="i-c35beab8dd2fb43d-1" n="d0994e86">
            <seg n="d8c13435">
              Fru talman! Jag kan inte tala för vad Regeringskansliet gör eller
              inte gör. Däremot ser jag fram emot den utredning eller rättare
              sagt den rapport från samövningen som komma ska. Och jag är fullt
              medveten om att Regeringskansliet också kommer att ta del av denna.
            </seg>
          </u>
          <note type="speaker" n="b398d7b5">
            Anf. 165 CLAS-GÖRAN CARLSSON (S) replik:
          </note>
          <u who="clas-goran_carlsson_4d5789" xml:id="i-f6432911c4054d9f-2" n="a4b3a26a">
            <seg n="0bf330b9">
              Fru talman! Jag uppfattar svaret från Stefan Caplan som att han
              instämmer i den fundering som jag har kring Regeringskansliets
              uteblivna medverkan. Förhoppningsvis väljer man i fortsättningen
              att delta i den typen av övningar.
            </seg>
          </u>
          <note type="speaker" n="8cb6be40">
            Anf. 166 STEFAN CAPLAN (M) replik:
          </note>
          <u who="stefan_caplan_bdf2fd" xml:id="i-c35beab8dd2fb43d-2" n="d0994e86">
            <seg n="73b1f9ae">
              Fru talman! Vi har fri tolkningsrätt också i detta hänseende.
              Men detta var rena fakta från min sida.
            </seg>
          </u>
          <note type="speaker" n="1dd5fa71">
            Anf. 167 ALLAN WIDMAN (FP):
          </note>
          <u who="allan_widman_49f05b" xml:id="i-cbd442b090adaf75-0" n="3b7917ab" next="i-5d8b0119e47fcce8-0"/>
          <note n="9c7ec10a">
            Fru talman! Jag vill inleda med att yrka bifall till förslaget
            i försvarsutskottets betänkande och avslag på de reservationer
            som redovisas i ärendet.
          </note>
          <u who="allan_widman_49f05b" xml:id="i-5d8b0119e47fcce8-0" n="3b7917ab" prev="i-cbd442b090adaf75-0">
            <seg n="073f7f0d">
              Samnyttjande av befintliga helikopterresurser är i sanning en
              mycket god sak. Det innebär inte bara ett samhällsekonomiskt effektivt
              resursutnyttjande, utan det leder också till att de helikopterresurser
              vi förfogar över blir bättre beredda och mer operativa. En gång
              kunde även Försvarsmaktens helikoptrar flyga patienter för landstingens
              räkning, och detta krav på att ständigt fungera ledde enligt min
              mening också till ett mer välfungerande helikoptervapen i det
              svenska försvaret.
            </seg>
            <seg n="3c26925a">
              Ansvaret för patienttransporter ligger mycket riktigt på landstingen.
              Och det är väl bra att man nu på olika sätt ser över möjligheten
              att åstadkomma ett bättre samnyttjande.
            </seg>
            <seg n="2803d2c0">
              De reservationer som finns i ärendet gäller bland annat ett krav
              på utredning om långsiktig livsmedelsförsörjning. Jag är lite
              osäker på om detta på ett tydligt sätt kan kopplas till just Sveriges
              inträde i Europeiska unionen. Jag vill mer minnas att det handlade
              om ett slut på det kalla kriget och en tillnyktring när man blickade
              över de beredskapsproblem som Sverige hade.
            </seg>
            <seg n="32466962">
              I det här fallet är det viktigt att understryka att den frågan
              har utretts under 2009, och enligt regeringen kommer det att bli
              en lagrådsremiss under sommaren. Det innebär att vi har ett mycket
              aktuellt beredningsläge, och vi har en stark beredskap för att
              gå vidare med förslag. Mot den bakgrunden skulle oppositionen
              möjligen ha kunnat spara en smula på det politiska krutet.
            </seg>
            <seg n="8340aeea">
              Jag vill inte fördjupa diskussionen om hur en plötslig oljebrist
              kommer att slå mot den svenska jordbruksproduktionen eller livsmedelsproduktionen,
              men de flesta bedömare är överens om att ett allt högre oljepris
              kommer att fasa ut fossila bränslen, inte bara ur jordbruket utan
              också ur stora delar av transportsektorn och industrin.
            </seg>
            <seg n="17c551ad">
              Sverigedemokraterna har en reservation som gäller vatten och
              avlopp. Man oroar sig för möjliga kommande klimatförändringar
              och för vad det kan innebära för våra möjligheter att tillhandahålla
              rent dricksvatten och omhänderta samhällets avloppsvatten.
            </seg>
            <seg n="db58d936">
              Det är viktigt att samhället alltid har en bra beredskap för
              de oväntade händelserna, för de riktigt svåra situationerna och
              för naturkatastroferna. Jag kan konstatera att försvarsutskottet
              under hela 2000-talet har understött en bättre svensk beredskap
              på det här området. Men jag vill, fru talman, ändå varna för de
              ganska långtgående skrivningar som finns i Sverigedemokraternas
              reservation. Intrycket är egentligen inte att det här ska handla
              om extraordinära situationer och att det där finns ett utrymme
              för ett statligt ansvar, utan intrycket är nästan att man håller
              på att omfördela ansvaret mellan det som är kommunernas sak att
              hantera och det som staten ska svara för.
            </seg>
          </u>
          <note n="1b355e3f">
            I detta anförande instämde Abdirizak Waberi (M).
          </note>
          <note type="speaker" n="982e3f20">
            Anf. 168 PETER JEPPSSON (S):
          </note>
          <u who="peter_jeppsson_5900ec" xml:id="i-9be95131d2e5fa7d-0" n="16a99df2">
            <seg n="e22c0b92">
              Fru talman! Som många föregående talare har sagt tar dagens eller,
              rättare sagt, kvällens så kanske man ska säga betänkande bland
              annat upp den viktiga frågan om sjuktransporter och specifikt
              transporter från exempelvis skärgårdsöar eller avlägsen terräng,
              långt från bebyggda trakter.
            </seg>
            <seg n="f7f7dda6">
              Sverige är, som bekant, ett avlångt land med varierande terräng
              och bebyggelse. I fråga om sjuktransporter finns det inget samlat
              grepp vad gäller exempelvis helikoptrarnas utnyttjande. Detta
              är självfallet inte acceptabelt. Det enda rimliga är att alla
              människor ska ha samma chans och möjligheter vid allvarlig sjukdom
              eller olycka.
            </seg>
            <seg n="a4b89bd2">
              Glädjande nog kan även jag konstatera att försvarsutskottet har
              bildat en enad front i denna fråga, i vilken mina partikolleger
              Kerstin Haglö och Suzanne Svensson, socialdemokratiska ledamöter
              från Blekinge, har motionerat.
            </seg>
            <seg n="3d2a9c23">
              I motion 2010/11:Fö231 påpekar motionärerna mycket riktigt att
              när en olycka inträffar som kan klassas som räddningstjänst gäller
              lagen om skydd mot olyckor, LSO. Då får räddningsledaren rätt
              att beställa en räddningshelikopter för att transportera en patient
              till närmaste sjukhus. Men när en person har insjuknat och ska
              hämtas från exempelvis en skärgårdsö eller i en avlägsen terräng
              långt från bebyggda trakter gäller inte LSO, och då får sjukvården
              inte rekvirera en räddningshelikopter från den av staten uppbyggda
              räddningsverksamheten. Detta både känns och uppfattas som märkligt.
            </seg>
            <seg n="e2abfa5a">
              Fru talman! Jag vill ge ett exempel för att visa hur det slår
              i dag:
            </seg>
            <seg n="90d1d6bf">
              Sölvesborgaren Pelle så får han heta får en hjärtinfarkt på ön
              Lägerholmen utanför Åhus. Nu är det självfallet riktigt bråttom.
              Man ringer 112. Region Skåne, i det här fallet, har ingen ambulansbåt,
              för det kostar mycket, och man bedömer att den skulle användas
              för sällan, även om den skulle behövas i detta specifika fall.
              SOS Alarm får därför jaga räddningsresurser.
            </seg>
            <seg n="58398e9b">
              Ambulanssjukvård är inte räddningstjänst. Det kan bli räddningstjänst
              om den kommunala räddningstjänsten kallas in för att transportera
              patienten i terrängen till närmast farbara väg där ambulans möter.
              Men varför detta byråkratiska krångel? Det kan vän av ordning
              fråga sig. Det finns ingen tid för byråkrati när det gäller hjärtinfarkter.
            </seg>
            <seg n="ba927199">
              Sannolikt blir det någon av Sjöräddningssällskapets båtar i Yngsjö
              eller i Sölvesborg/Hörvik som får uppdraget. Men det tar tid.
            </seg>
            <seg n="0e294a83">
              Eftersom ambulanssjukvård inte är räddningstjänst får sjukvårdshuvudmannen
              en faktura från staten eller den som utför transporten. Pengar
              är en sak, liv en annan.
            </seg>
            <seg n="f6d922b3">
              Trolig tid innan patienten når ambulanssjukvården i Tosteberga,
              som är närmaste hamn, är sannolikt över en timme, och sedan ska
              det köras till Kristianstad, vilket tar ytterligare 30 minuter.
            </seg>
            <seg n="11e062cf">
              Men här ligger skillnaden om Kalle, eller Pelle som han egentligen
              hette, får sin hjärtinfarkt i en båt vid Lägerholmen eller när
              han simmar på samma ställe blir det helt annorlunda. Med en gång
              är det sjöräddning, som alltså enligt LSO är räddningstjänst,
              och omedelbart larmas sjöräddningshelikoptern i Ronneby som flyger
              direkt till positionen, plockar upp patienten och sedan flyger
              direkt till närmaste akutmottagning.
            </seg>
            <seg n="54d0ae14">
              Med andra ord: Är du på en ö och får exempelvis en hjärtinfarkt,
              se då till att ta dig ned i vattnet och tillkalla sjöräddningen
              om du kan. Då kan alla resurser som är tillgängliga sättas in.
            </seg>
            <seg n="fe197419">
              Fru talman! Med dessa ord vill jag återigen säga att det är glädjande
              att utskottet har kunnat enas om att detta måste ses över genom
              ett tillkännagivande till regeringen. Utskottet säger i sitt ställningstagande
              att statens helikopterresurser även bör kunna utnyttjas för angelägna
              sjuktransporter. Ett onödigt lidande ska inte drabba allvarligt
              sjuka på grund av att helikopterresurserna finns hos olika huvudmän.
            </seg>
            <seg n="43e9db59">
              Det är ett klokt ställningstagande.
            </seg>
            <seg n="e84e65e2">
              Jag vet också genom samtal att SKL välkomnar detta ställningstagande,
              och jag är övertygad om att beskedet som ges här i kväll kommer
              att underlätta för SKL, berörda kommuner och landsting men framför
              allt för den enskilde som kan komma att drabbas av någon allvarlig
              sjukdom. Vi skickar en viktig signal.
            </seg>
            <seg n="1071884e">
              Ställningstagandet innebär i klartext att regeringen snarast
              bör ta initiativ till överläggningar mellan företrädare för staten
              respektive sjukvårdshuvudmännen om hur statens helikopterresurser,
              inte bara Sjöfartsverkets, ska kunna användas för angelägna sjuktransporter.
            </seg>
            <seg n="3e0816c5">
              Vidare anser utskottet att man bör överväga olika modeller för
              hur finansieringen ska ordnas och att resultatet av överläggningarna
              ska redovisas för riksdagen. Detta är alltså tillkännagivandet.
            </seg>
          </u>
          <note n="d1a01634">
            I och med detta ställningstagande yrkar jag bifall till förslaget
            i betänkandet FöU2.
          </note>
          <note n="c5a48c3c">
            I detta anförande instämde Clas-Göran Carlsson, Roza Güclü Hedin,
            Peter Hultqvist, Åsa Lindestam, Eva Sonidsson, Suzanne Svensson
            och Anna-Lena Sörenson (alla S).
          </note>
          <note type="speaker" n="10ba5e9c">
            Anf. 169 ÅSA LINDESTAM (S):
          </note>
          <u who="asa_lindestam_726066" xml:id="i-98b2f7c02172072b-0" n="4f0f35ae">
            <seg n="ae32d6ee">
              Fru talman! Som ni har hört i kväll är detta det tredje tillkännagivandet
              som vi står inför. Det betyder att vi inte är nöjda. Vi vill ha
              mer. I utskottet har vi alltså kommit överens om detta. Alla står
              bakom det. Det känns väldigt bra.
            </seg>
            <seg n="8ae5b2dc">
              Det område som jag ska tala om är brandskydd i flerbostadshus.
              Jag tror att vi alla känner någon som har haft en eldsvåda i sitt
              hus och vet hur det sedan har gått för den personen. Ibland har
              de klarat av det, och ibland har man faktiskt mist sina vänner.
              Detta hände mig för några veckor sedan på hemmaplan. Alla vi kommer
              säkert också ihåg den fruktansvärda branden i Rinkeby 2009.
            </seg>
            <seg n="59796f06">
              Det har varit bränder i villor och även i tunnelbanan. Men just
              nu ska vi tala mest om flerbostadshus. Där omkommer de flesta.
            </seg>
            <seg n="87d97f99">
              MSB har, som vi har hört i kväll, fått ett uppdrag att förbättra
              de enskildas eget ansvar och undersöka vilka behov de kan ha och
              hjälpa dem med det genom till exempel en liten broschyr där man
              lätt kan se vad man ska göra. Det är bra. Det tycker vi inte alls
              är fel. Men vi måste gå lite längre och tänka lite till.
            </seg>
            <seg n="9c82c076">
              MSB:s slutrapport kommer redan till sommaren. Den 1 juli ska
              vi få den. Så visst hade vi kunnat vänta på den, men det är nu
              som vi behandlar betänkandet, och det är nu som vi vill bredda
              uppdraget.
            </seg>
            <seg n="ca39d339">
              Det finns en massa tekniska lösningar på bekymmer när det brinner,
              och de måste undersökas.
            </seg>
            <seg n="43becd5b">
              Vi har i kväll också hört att när man ska tömma trappuppgångar
              från gas eller rök finns det brandluckor. Det är räddningstjänsten
              som åker ut och tar tag i det reglage som finns och vevar upp
              luckan. Men dessa luckor fungerar i regel bara när de är nya.
              Det som hände i Rinkeby var att vajern gick sönder. Då kunde man
              inte vädra ut detta. Dessutom stod dörren öppen, vilket gjorde
              att de giftiga gaserna tyvärr kom ut i trappuppgången, vilket
              fick ett fruktansvärt slut.
            </seg>
            <seg n="ae54d85c">
              Man skulle också kunna ha fläktar, och det finns i räddningstjänstens
              bilar. En möjlighet är att man vädrar ut gas och rök genom att
              man sätter fart på fläktarna. Det kanske också finns ett fönster
              som man kan öppna. Då kan man vädra ut gas och rök i stället.
            </seg>
            <seg n="b7376467">
              Men det finns många andra saker. Det finns sprinkler som andra
              länder är betydligt bättre på att använda än vad vi är. Det är
              inte bara i nybyggda hus som man kan sätta in sådana. Det finns
              också lösningar för att få in sprinkler i befintliga hus. Det
              skulle också kunna rädda liv.
            </seg>
            <seg n="0c904e75">
              Det blir en enorm kostnad när man använder vatten för att släcka.
              Det blir skador efter detta vatten som uppgår till miljardbelopp.
              Det kanske finns klokare lösningar.
            </seg>
            <seg n="1d85b269">
              När man väl utvärderar det som har hänt tittar man på den lösning
              som man har gjort. Är det bra eller dåligt? Men låt oss säga att
              vi tar ett kliv till. Det är det som vi vill att man ska göra.
              Man ska alltså titta i forskning och utveckling hur det skulle
              kunna vara. Det kanske inte är så att man skickar hela stora brandbilen
              med fem plus två personer utan att man skickar en framskjuten
              enhet som mycket snabbare kan vara på plats och som kanske mycket
              snabbare kan rikta in sig på det ställe där värmekällan finns
              och släcka fortare.
            </seg>
            <seg n="9b171eff">
              Det kanske också är så att forskning och utveckling visar att
              vi borde certifiera våra räddningsledare. Vad vet jag? Det kanske
              till och med är så att vi borde ha en brandhögskola. Jag vet inte
              vad vi kommer fram till. Men det är viktigt att vi sätter fart
              nu och tar fram dessa bredare lösningar. Vad kan vi göra mycket
              mer och bättre och på ett kraftfullare sätt? Det är inte bara
              den enskilda personens ansvar, utan hela styrkan måste användas
              i forskning och utveckling där vi vet att det har kommit betydligt
              mycket mer.
            </seg>
            <seg n="d974c539">
              Det utredda behovet ska sedan också användas och redovisas för
              riksdagen. Vi kommer alltså att få lösningarna serverade här,
              och vi kommer att kunna ta ställning till dessa saker igen. Det
              är oerhört viktigt.
            </seg>
            <seg n="6e794808">
              Jag yrkar bifall till förslaget i betänkandet. Jag är tacksam
              för att vi får det tredje tillkännagivandet i kväll.
            </seg>
          </u>
          <note n="be33de1f">
            I detta anförande instämde Clas-Göran Carlsson, Roza Güclü Hedin,
            Peter Hultqvist, Peter Jeppsson, Eva Sonidsson, Suzanne Svensson
            och Anna-Lena Sörenson (alla S).
          </note>
          <note n="81b6e38f">
            Överläggningen var härmed avslutad.
          </note>
          <note n="2b31c7b1">
            21 § Bordläggning
          </note>
          <note n="5a60a27a">
            Anmäldes och bordlades
          </note>
          <note n="00c57be8">
            22 § Anmälan om interpellationer
          </note>
          <note n="6cf934ad">
            Anmäldes att följande interpellationer framställts
          </note>
          <note n="a75b630f">
            den 6 april
          </note>
          <note n="f9714f65">
            Peter Persson
          </note>
          <note n="a5b15316">
            Kent Persson
          </note>
          <note n="f9714f65">
            Peter Persson
          </note>
          <note n="f9714f65">
            Peter Persson
          </note>
          <note n="27c16cf5">
            Hans Ekström
          </note>
          <note n="14b8b6a2">
            Josefin Brink
          </note>
          <note n="903ff7a6">
            Interpellationerna redovisas i bilaga som fogats till riksdagens
            snabbprotokoll tisdagen den 12 april.
          </note>
          <note n="891aeb22">
            23 § Anmälan om frågor för skriftliga svar
          </note>
          <note n="9b1ea469">
            Anmäldes att följande frågor för skriftliga svar framställts
          </note>
          <note n="98df8225">
            den 5 april
          </note>
          <note n="a8b3a1f4">
            Johan Andersson
          </note>
          <note n="42dc009f">
            Sara Karlsson
          </note>
          <note n="a75b630f">
            den 6 april
          </note>
          <note n="42b7c922">
            Bodil Ceballos
          </note>
          <note n="5fcf25a2">
            Eva-Lena Jansson
          </note>
          <note n="8afdb0aa">
            Christina Karlsson
          </note>
          <note n="6eb0146a">
            Frågorna redovisas i bilaga som fogats till riksdagens snabbprotokoll
            tisdagen den 12 april.
          </note>
          <note n="207def9a">
            24 § Anmälan om skriftliga svar på frågor
          </note>
          <note n="ae7d9dd0">
            Anmäldes att skriftliga svar på följande frågor inkommit
          </note>
          <note n="a75b630f">
            den 6 april
          </note>
          <note n="5c8ce358">
            Gunnar Andrén
          </note>
          <note n="97956aa9">
            Kent Ekeroth
          </note>
          <note n="921b611c">
            Krister Örnfjäder
          </note>
          <note n="921b611c">
            Krister Örnfjäder
          </note>
          <note n="921b611c">
            Krister Örnfjäder
          </note>
          <note n="921b611c">
            Krister Örnfjäder
          </note>
          <note n="921b611c">
            Krister Örnfjäder
          </note>
          <note n="efcbd0ff">
            Annie Johansson
          </note>
          <note n="14b8b6a2">
            Josefin Brink
          </note>
          <note n="438658ef">
            Jonas Gunnarsson
          </note>
          <note n="60423b73">
            Stina Bergström
          </note>
          <note n="d8217619">
            Åsa Romson
          </note>
          <note n="03d00675">
            Svaren redovisas i bilaga som fogats till riksdagens snabbprotokoll
            tisdagen den 12 april.
          </note>
          <note n="c90f3fe1">
            25 § Kammaren åtskildes kl. 20.28.
          </note>
          <note n="87a24d1f">
            Förhandlingarna leddes
          </note>
          <note n="82e1cda0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
