<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--115</head>
          <docDate when="2010-06-14">2010-06-14</docDate>
        </div>
      </front>
      <body>
        <div>
          <note n="d5caa321">
            ﻿
          </note>
          <note n="fbc87053">
            Riksdagens protokoll
          </note>
          <note n="a5782c40">
            2010/11:115
          </note>
          <note type="date" n="c0fa06e5">
            Tisdagen den 14 juni
          </note>
          <note n="1d36e7f3">
            Kl. 13:00 - 18:44
          </note>
          <note n="ae575ff4">
            1 § Justering av protokoll
          </note>
          <note n="49917203">
            Justerades protokollet för den 8 juni.
          </note>
          <note n="356c4b16">
            2 § Ledighet
          </note>
          <note n="fdfebb6c">
            Tredje vice talmannen meddelade att Henrik von Sydow (M) ansökt
            om ledighet under tiden den 1 september31 december.
          </note>
          <note n="312cfabc">
            Kammaren biföll denna ansökan.
          </note>
          <note n="48ed6e5b">
            Tredje vice talmannen anmälde att Marianne Kierkemann (M) skulle
            tjänstgöra som ersättare för Henrik von Sydow.
          </note>
          <note n="33112a3e">
            3 § Anmälan om kompletteringsval till skatteutskottet
          </note>
          <note n="1fc40a0b">
            Tredje vice talmannen meddelade att Moderaternas riksdagsgrupp
            anmält Marianne Kierkemann som suppleant i skatteutskottet under
            Henrik von Sydows ledighet.
          </note>
          <note n="d80889fd">
            Tredje vice talmannen förklarade vald under tiden den 1 september31
            december till
          </note>
          <note n="a3287ec8">
            suppleant i skatteutskottet
          </note>
          <note n="14256a0f">
            4 § Hänvisning av ärende till utskott
          </note>
          <note n="e8be5d7a">
            Föredrogs och hänvisades
          </note>
          <note n="383a2bbf">
            5 § Förnyad bordläggning
          </note>
          <note n="3dafdf3d">
            Föredrogs och bordlades åter
          </note>
          <note n="306c84c6">
            6 § Svar på interpellation 2010/11:399 om skydd av biologisk
            mångfald i skogen
          </note>
          <note type="speaker" n="3be45948">
            Anf. 1 Miljöminister ANDREAS CARLGREN (C):
          </note>
          <u who="unknown" xml:id="i-5e44461979a88933-0" n="e861eb1c">
            <seg n="d9f9fa18">
              Fru talman! Åsa Romson har ställt ett antal frågor till mig om
              det fortsatta skyddet av biologisk mångfald i skogen.
            </seg>
            <seg n="2dfc41c4">
              Låt mig börja med att säga att bevarandet av biologisk mångfald
              och ekosystem med höga naturvärden är en prioriterad uppgift för
              regeringen. Det finns ingen tidigare regering som har avsatt så
              stora resurser till skydd av värdefulla skogar som alliansregeringen.
              Genom att i hög grad styra anslagen har andelen skyddad gammelskog
              av det totala skyddsarbetet ökat kraftigt de senaste åren. Detta
              har gjorts genom att skydd av gammelskogar har prioriterats i
              regleringsbreven till Naturvårdsverket de senaste åren. Till detta
              kommer att betydande arealer värdefull skog nu skyddas eller är
              på väg att under de närmaste åren skyddas genom att använda den
              statligt ägda skogen inom framför allt Sveaskog.
            </seg>
            <seg n="8682925a">
              Samtidigt som ytterligare värdefulla områden med hög kvalitet
              ges ett långsiktigt skydd och förvaltas väl tar regeringen nu
              ett antal andra initiativ för att skydda höga naturvärden i skogen.
              Som exempel kan nämnas Kometprogrammet som startade sin verksamhet
              praktiskt under 2010, där markägare själva tar initiativ till
              att värdefull skog skyddas. Programmet har startat inom fem län
              i ett inledande skede. Intresseanmälningar från skogsägare inom
              de fem försöksområdena börjar nu strömma in.
            </seg>
            <seg n="321e4189">
              Min uppfattning är att vi kan förena denna höga ambitionsnivå
              när det gäller skydd av skogar med att den enskilde markägaren
              har kvar sin mark. Statliga inköp och intrångsersättning av skyddsvärd
              skog behöver kompletteras med nya innovativa lösningar som stimulerar
              att markägarens egna drivkrafter och engagemang för naturen tas
              till vara. Med en kombination av olika åtgärder kan skogsnäringen
              fortsätta vara den viktiga nationella näring den är i dag samtidigt
              som skogens ekosystemtjänster bevaras och skyddsvärda skogar med
              höga naturvärden inte avverkas.
            </seg>
            <seg n="8bc98914">
              Bevarandet av den biologiska mångfalden och värdefulla ekosystem
              i skogslandskapet förutsätter ett arbete med stor bredd som går
              utöver det formella skyddet av de värdefullaste skogarna. Samtidigt
              som de mest skyddsvärda skogarna skyddas ställs krav på miljöhänsyn
              på de brukade arealerna. Därför inledde landsbygdsministern och
              jag förra året en dialog om hållbart brukande av skog med företrädare
              för skogsnäringen, myndigheter, naturvårdsorganisationer och vetenskapssamhället.
              Inom ramen för den dialogen fick Naturvårdsverket och Skogsstyrelsen
              i uppdrag att ta fram en kunskapsplattform för det hållbara brukandet.
              Vid ett seminarium där kunskapsplattformen redovisades framkom
              en rad intressanta förslag och synpunkter på hur framför allt
              myndigheter och näringen kan arbeta för att ytterligare utveckla
              det hållbara brukandet av skogen. Detta och andra förslag och
              synpunkter analyseras nu inom Regeringskansliet.
            </seg>
            <seg n="1ae02ad6">
              I det här sammanhanget vill jag också framhålla arbetet med resultatet
              från partsmötet inom konventionen om biologisk mångfald i Nagoya
              i höstas. Skogen berörs av Nagoyaplanen ur flera aspekter. Förutom
              riktade insatser för att säkra väsentliga nyttigheter, som råvaror,
              vatten- och klimatreglering, innehåller planen globala mål om
              hållbar markanvändning, skydd av värdefulla naturområden och inte
              minst ett mål om att minska eller stoppa förlust av naturmiljöer.
              Nagoyaplanen är tänkt att anpassas till nationella förhållanden
              och prioriteringar. Regeringen arbetar nu med det svenska genomförandet
              av planen.
            </seg>
            <seg n="c7aef09e">
              Ett viktigt led är den pågående Miljömålsberedningens arbete
              med att utveckla nya etappmål för biologisk mångfald. Ett annat
              viktigt moment i arbetet med att utveckla ett hållbart brukande
              av skogslandskapet är det fortsatta arbetet med att utveckla en
              grön infrastruktur. Naturvårdsverket och en rad andra myndigheter
              har på regeringens uppdrag nyligen redovisat en förstudie över
              hur detta kan utvecklas. Här kommer det att bli nödvändigt att
              flera aktörer myndigheter, organisationer och enskilda markägare
              involveras i arbetet med att nå våra internationella åtaganden,
              även när det gäller bevarande av biologisk mångfald i skogslandskapet.
              Jag kommer under hösten att ge kompletterande uppdrag till myndigheterna
              i denna fråga.
            </seg>
            <seg n="f41fde4d">
              Jag är övertygad om att alla de processer som jag nu har nämnt,
              och andra som redan pågår, kommer att ytterligare utveckla och
              förstärka en långsiktigt hållbar användning av skogen i Sverige.
            </seg>
          </u>
          <note type="speaker" n="e78e41c9">
            Anf. 2 ÅSA ROMSON (MP):
          </note>
          <u who="asa_romson_0ca12e" xml:id="i-f2794d45b0c90c45-0" n="ef971875">
            <seg n="d15371b0">
              Fru talman! Det är inte utan anledning, Andreas Carlgren, som
              jag har ställt dessa frågor till dig när det gäller biologisk
              mångfald i skogen. Anledningen är att jag och många är oroliga
              för det som sker i svensk skogspolitik. Det ges många olika bilder.
              Man hör å ena sidan er från regeringen som talar om att allting
              är bra, att det pågår processer och att ni jobbar på. Å andra
              sidan lyssnar man på en del inom skogssektorn och på miljöorganisationer
              och ser ganska ofta att det kommer upp frågor. Varför händer detta?
              Varför avverkade man detta?
            </seg>
            <seg n="bb223de3">
              Jag stod själv här i en interpellationsdebatt för inte alltför
              länge sedan med din regeringskollega Eskil Erlandsson och talade
              om avverkning av fjällnära, högst skyddsvärd skog uppe i Jokkmokks
              kommun. Man märker att det ibland saknas pengar. Min interpellation
              handlade om pengar, miljöministern. Det var vad jag då ville få
              svar om, och det är vad jag i dag här i kammaren hoppas få svar
              om.
            </seg>
            <seg n="06664891">
              Det är väldigt olika besked som du, Andreas Carlgren, har gett
              om hur anslagen för skydd av skog ska se ut i Sverige. I valrörelsen
              sade du att 190 miljoner skulle tillföras anslagen. I själva verket
              visade det sig vara 29 miljoner.
            </seg>
            <seg n="bb6339c1">
              Nu visar Naturvårdsverket att det enligt dess beräkningar är
              ytterligare 225 miljoner som försvinner i samband med genomförandet
              av det skifte som Sveaskog hade och som ni tecknat in som ett
              mål, en förtjänst, redan för år 2010. Rimligen kan man då inte
              anse annat än att pengarna försvinner om det nu inte blir ökade
              anslag i höstens budget för det skogsskydd som behövs också efter
              2010. Vi behöver ett högt tempo i avsättningen av skog i Sverige
              även för 2011 och 2012 och dessutom, tror jag, för 2013.
            </seg>
            <seg n="e3099305">
              Vi har nämligen ett antal områden med väldigt höga naturvärden.
              Om det avverkas där kommer värdena inte att ersättas med lika
              höga värden. I stället ersätts de mycket mer av en monokultur
              i det svenska skogsbruket. Det är detta, fru talman, som är kärnan
              i debatten om varför vi måste tala om skogsskydd, om avsättningar
              och om statliga pengar.
            </seg>
            <seg n="74183c01">
              Det är lovvärt att här tala om vilka insatser man kan göra inom
              näringen och skogsbruket. Den debatten har vi haft ett antal gånger.
              Vi kommer säkert att även fortsättningsvis ha den, för det finns
              väldigt mycket att göra.
            </seg>
            <seg n="a986f560">
              Men frågan är om miljöministern tar regeringens ansatser inom
              skogsbruket med förlov sagt, fru talman, behövs en förbättring
              av resultaten beträffande biologisk mångfald inom det aktiva skogsbruket
              till intäkt för att sänka ambitionerna i fråga om att skydda skog,
              sänka ambitionerna i fråga om att skydda de värdekärnor, de delar
              av gammelskogen och de skyddsvärda arealer som finns kvar i det
              svenska skogslandskapet. Där behöver du ha pengar, Andreas Carlgren!
            </seg>
            <seg n="0132076d">
              År 2010 utsågs av FN till den biologiska mångfaldens år. I år,
              2011, är det skogens år. Vi kan då inte ha en miljöminister som
              bara tittar på när hans anslag för att skydda de svenska resterna
              av gammelskogen går upp i rök och urholkas inne på Finansdepartementet.
            </seg>
            <seg n="db29b6e0">
              Fru talman! Jag tycker inte att det skulle vara värdigt Sverige.
              Det vore ett tråkigt led i politiken, så jag skulle gärna vilja
              ha svar om hur miljöministern tänker disponera de pengar som jag
              ställt konkreta frågor om.
            </seg>
          </u>
          <note type="speaker" n="69781c5d">
            Anf. 3 Miljöminister ANDREAS CARLGREN (C):
          </note>
          <u who="unknown" xml:id="i-5e44461979a88933-1" n="e861eb1c">
            <seg n="148330b8">
              Fru talman! Låt mig börja med några korrigeringar beträffande
              det som Åsa Romson sade.
            </seg>
            <seg n="bac5789f">
              Vi har gett en helt korrekt redovisning av anslaget. Men det
              har funnits en delredovisning där det en tid lämnades felaktiga
              uppgifter. Det beklagar jag. Däremot är de 29 miljoner som Åsa
              Romson här nämner inte alls ett korrekt belopp. Det är ingen idé
              att fortsätta att ta upp en felaktighet därför att det i ett läge
              gjorts ett misstag.
            </seg>
            <seg n="a2ce240e">
              Dessutom ska det sägas att inga pengar försvinner därför att
              mål genomförs. Därför blir det besynnerligt att tala om att 225
              miljoner försvinner. Så är det naturligtvis inte .
            </seg>
            <seg n="5c1e2c93">
              Däremot är vi överens om orsaken till grundproblemet, nämligen
              att det är så viktigt att skydda skyddsvärda skogar. Det grundproblem
              som vi haft att hantera är att den här regeringen år 2006 när
              regeringen tillträdde ärvde en försening om nära nog tio år. Den
              majoritet som Åsa Romsons parti tillhörde lämnade tyvärr efter
              sig för låga anslag, en tioårig försening och alldeles för lite
              skyddad skog.
            </seg>
            <seg n="9cda233f">
              Vi stod inför ett val. Vi kunde gå vidare med bara anslagsvägen
              den väg som ditt parti förespråkade, Åsa Romson. Men då hade vi
              definitivt misslyckats med att nå 2010-målet. Det illustreras
              också av att Miljöpartiet inte ens i opposition klarade att redovisa
              sådana anslagshöjningar att 2010-målet skulle kunna nås. Hela
              den kritik som du riktar mot mig faller således med så mycket
              större styrka tillbaka på ditt eget parti som inte har redovisat
              en politik för att ens klara 2010-målet.
            </seg>
            <seg n="bbe76181">
              Vi valde en annan väg. Vi valde att i stället ta i anspråk mark
              som staten redan ägde. Den vägen kunde vi åstadkomma skydd av
              marker som sammanlagt motsvarade enorma miljardvärden. Vi klarade
              att göra det mitt i den värsta finansiella kris som sedan den
              stora ekonomiska krisen på 1930-talet drabbat vårt land och omvärlden,
              så det är klart att detta var helt unikt.
            </seg>
            <seg n="44afaa03">
              Det betyder att vi från att ha tio års eftersläpning i stort
              sett har tagit igen tid efter den försening som rått. Det är enorma
              marker som ägts av staten och som nu ska överföras antingen i
              form av markbyten med bolag som i sin tur ger ny mark som ska
              skyddas eller till reservat. Ett enormt arbete ska alltså genomföras.
              Naturligtvis tar det några år att tekniskt genomföra det, men
              markerna finns avsatta.
            </seg>
            <seg n="6cd1aaaf">
              Det pågår en diskussion mellan Sveaskog och Naturvårdsverket
              om hur målet ska förverkligas, om delar av den här skogen verkligen
              motsvarar den mängd skyddsvärd skog som behöver avsättas. Jag
              utgår från att Sveaskog och Naturvårdsverket sinsemellan klarar
              ut den uppgiften. Det problemet ska självklart lösas. Det är det
              uppdrag de fått av regeringen som redan slagit fast att detta
              ska användas för att klara miljömålet. Det är också detta som
              behöver sägas om pengarna.
            </seg>
            <seg n="d4892ede">
              Däremot är själva grundfrågan: Vad är Åsa Romsons alternativ?
              Fortfarande förespråkar ni er anslagsväg. Men ni har inte föreslagit
              anslag som klarar ens 2010-målet, så ni ligger redan efter regeringen
              när det gäller den satsning som borde göras. Ni bara kritiserar
              utan att ha något alternativ för det vi båda tycker är så viktigt,
              nämligen att klara den biologiska mångfalden och att därmed skydda
              tillräckligt mycket skog.
            </seg>
          </u>
          <note type="speaker" n="df68ed52">
            Anf. 4 ÅSA ROMSON (MP):
          </note>
          <u who="asa_romson_0ca12e" xml:id="i-f2794d45b0c90c45-1" n="ef971875">
            <seg n="0d14465a">
              Fru talman! Miljöministern uppehåller sig mycket kring det byte
              av skog när det gäller Sveaskog som regeringen gjort en bytesaffär
              som vi inte motsatt oss. Snarare har vi välkomnat den som ett
              innovativt sätt att försöka lösa den mycket svåra uppgiften att
              tillräckligt snabbt få fram tillräckligt mycket bra bytesmark
              och pengar för att skydda de här skogarna så att de inte avverkas
              för kommande generationer eftersom värdet i skogarna försvinner
              om vi låter dessa avverkas.
            </seg>
            <seg n="16c66d1f">
              Miljöministern talar om uppfyllandet av 2010-målet. Om det målet
              hade våra båda partier otaliga debatter före valet. Miljöministern
              vet att den budget som Miljöpartiet lade fram och även den budget
              som de rödgröna sedan lade fram vida översteg vad miljöministerns
              egen regering sedan anslog till skyddet av skog och satsningar
              på biologisk mångfald.
            </seg>
            <seg n="d3d6f4ae">
              Fru talman! Vi i Miljöpartiet har allt annat än varit passiva
              när det gäller debatten om skyddet av skog. Vi har verkligen varit
              aktiva. Vi har deltagit i att trycka på för ökade anslag, som
              vi ser behövs. Vi är också de som har tagit den debatten. Att
              alliansregeringen fördyrade skogsavsättningsinsatserna inte bara
              genom att ta bort toleransavdraget 5 procent utan också genom
              att lägga på ett så kallat affektionsvärdestillägg på 25 procent
              betyder att kostnaden för varje hektar skog som Sverige i dag
              ska skydda motsvarar 125 procent av marknadsvärdet i stället för,
              som det tidigare var, 95 procent.
            </seg>
            <seg n="5e845173">
              Fru talman! Det är de siffrorna som miljöministern nu inte vill
              lägga in i prognoserna för de fortsatta anslagen. Det är en högst
              märkbar urholkning av de anslag som miljöministern förfogar över
              när det gäller att skydda biologisk mångfald i skogen.
            </seg>
            <seg n="f646b1fa">
              Utöver det kommer de kostnader som Sveaskogsaffären hanterar
              och som inte var beräknade i själva effektueringen av den affären.
              Det är någonting som måste göras och alltså inget som vi motsätter
              oss. Snarare ser vi att siffrorna måste komma fram. Naturvårdsverket
              säger att årets anslag annars urholkas med 225 miljoner.
            </seg>
            <seg n="185f4c9d">
              Det är möjligt att miljöministern inte vill ha något nytt mål
              för skydd av ytterligare skogsarealer. Ett tecken på det är att
              han avskaffat det råd som sammanställt en tydlig rapport om att
              vi mycket tydligt skulle behöva utöka och gå vidare i sammanhanget.
              2010-målet, Andreas Carlgren, var bara ett delmål. 2010-målet
              skulle inte nå upp till det ultimata målet: att ha levande skogar
              i Sverige. Det var i stället ett delmål för att komma en bit på
              vägen, för att ta de första stegen.
            </seg>
            <seg n="47cf021f">
              Nu, snart ett halvår in på 2011 och med en budget för 2012 snart
              på riksdagens bord, vet vi dock inte ens om 2010-målet faktiskt
              är uppfyllt. Ni säger att det är det, men ni kan inte redovisa
              vilka marker man har bytt in. Artiklar i tidningar och andra medier
              visar tydligt att det kommer att bli färre områden än man från
              början hade räknat med. Det kanske blir ungefär hälften av den
              areal Sveaskog avsatte inom sitt bolag som kommer att bytas in
              mot värdefulla skogsmarker.
            </seg>
            <seg n="f9865cab">
              Då blir frågan, Andreas Carlgren, vad du som miljöminister ska
              återkomma till riksdagen med för att redovisa hur du lyckas uppnå
              en högre takt i skyddet av skog i Sverige. Det du återkommer med
              i svaret till mig här i dag är mest ett svammel om vad ni gör
              inom det område som handlar om skogsbruk mer dialog för Skogsvårdsstyrelsen
              och sådana saker. Det är en större debatt. Vi har diskuterat sanktionsmöjligheter
              och mycket tydligare ramverk för Skogsstyrelsens ansvar där, men
              det är som sagt en annan debatt.
            </seg>
            <seg n="e26fa17c">
              Kommer vi tillbaka till skogsskyddet står du ganska naken när
              det gäller politiska åtgärder, Andreas Carlgren. Du har urholkat
              anslaget och har därmed en minskad resursportfölj, samtidigt som
              du har ökat kostnaderna för det. Det vi ser nu är att det heller
              inte finns några nya mål på området.
            </seg>
          </u>
          <note type="speaker" n="19aed182">
            Anf. 5 Miljöminister ANDREAS CARLGREN (C):
          </note>
          <u who="unknown" xml:id="i-5e44461979a88933-2" n="e861eb1c">
            <seg n="78f3e572">
              Fru talman! Det blir tokigt, när vi är överens om hur viktigt
              det är att klara biologisk mångfald och skydda tillräckligt med
              skog, att du Åsa bara försöker köra den gamla valdebatten i repris.
              Den är inte mer rätt nu än vad den var när ni körde den filmen
              i valrörelsen.
            </seg>
            <seg n="50eae50b">
              Anslagen har ökat, och de har ökat kraftigt. Du påstår gång på
              gång att de har dragits ned, men sedan mandatperioden innan denna
              regering tillträdde har de ökat från 6 miljarder till, under denna
              regerings första fyra år, 7 ½ miljard. Det är hur man än räknar
              en ökning med 1 ½ miljard kronor.
            </seg>
            <seg n="846ee61f">
              Ovanpå detta har vi dessutom gjort stora markavsättningar, inte
              bara från Sveaskogs marker utan också från andra statliga myndigheter
              som Fastighetsverket och Fortifikationsverket. Sammanlagt i markarealer,
              både det som har köpts från statens sida och det som har avsatts
              på statens marker, är det tre gånger mer än vad som någon gång
              har klarats under en motsvarande fyraårsperiod.
            </seg>
            <seg n="61937ced">
              För att försöka dölja den framgång regeringens politik har inneburit
              skickar ni dock gång på gång upp dimridåer och vill inte ens erkänna
              att ni underkände vägen att gå över de statliga markerna. Ni anslog
              inte ens pengar som räcker för att klara 2010-målet. Därför fortsätter
              ni hjälplöst att vara efter det 2010-mål som missades grovt av
              den majoritet ni själva ingick i.
            </seg>
            <seg n="6bd59ef9">
              Poängen är att säga att det nu är vad som sker framåt som gäller.
              Markbyten kommer att verkställas. Samtidigt kommer skydd av gammelskog
              att genomföras så som jag beskriver i mitt svar, med prioritering.
              Dessutom tas ett Kometprogram fram som ökar insatserna från brukares
              egen medverkan och deras egna initiativ, allt för att kunna höja
              ambitionsnivån. Jag blir minst sagt förvånad när jag hör att du
              kallar detta svammel, Åsa Romson.
            </seg>
            <seg n="9747123f">
              Till sist är det en rätt avgörande principiell fråga hur Miljöpartiet
              ser på det personliga ägandet. För vår del gäller att vi har sett
              vad det personliga ägandet betyder när generation efter generation
              har tagit hand om skogsmarker, vårdat skogen och den vägen kanske
              just genom flera generationer skapat enorma värden när det gäller
              biologisk mångfald. Hur ska vi se till att ta vara på detta engagemang
              på bästa sätt? Är det genom att skicka tjänstemän från länsstyrelsen,
              använda armbågarna och säga att marken ska exproprieras? Ska vi
              säga: Ni har skött den så bra och skapat enorma unika naturvärden,
              och nu ska ni inte längre sköta den?
            </seg>
            <seg n="7c186a97">
              Eller ska det bygga på ett samarbete med de markägare som har
              åstadkommit dessa värden i samarbete med naturen? Vi kan i stället
              säga: Vi bygger på ert engagemang. Vi tar vara på det ni har gjort
              och ser till att det kan utvecklas vidare, framåt, för kommande
              generationers och för den biologiska mångfaldens skull.
            </seg>
            <seg n="d0c69b96">
              Det är därför vi har valt att bygga på brukares egna insatser
              och bygga upp ett helt Kometprogram, som du nu kallar svammel,
              och se till att avsätta statlig mark för att inte behöva beslagta
              privata markägares möjligheter till personligt ägande. Det är
              också, inte minst, för att rikta anslagen så att de ger bättre
              ersättningar till de markägare som ställer upp och satsar på att
              skydda sin skog i det formella skyddet.
            </seg>
            <seg n="d4b4123f">
              Det är en fördel att på detta sätt öka engagemanget hos enskilda
              brukare. Det är den vägen vi har skapat biologisk mångfald förr,
              och det är så vi kommer att kunna skapa den även i framtiden.
            </seg>
          </u>
          <note type="speaker" n="7a892287">
            Anf. 6 ÅSA ROMSON (MP):
          </note>
          <u who="asa_romson_0ca12e" xml:id="i-f2794d45b0c90c45-2" n="ef971875">
            <seg n="fdb72b07">
              Fru talman! Miljöministern säger att han vill tala om framtiden,
              men han anger inga nya mål för hur vi ska kunna skydda mer skog
              i Sverige, vilket vi så väl behöver inte minst i denna tid, skogens
              år 2011, när vi i Sverige fortsätter att avverka skyddsvärda skogar.
              Jag skulle tycka att det var problematiskt att vara miljöminister
              i ett land där man får rubriker i tyska tidningar om fjällnära
              skogar som kalhuggs därför att Skogsstyrelsen och länsstyrelsen
              inte hade pengar och den enskilde markägaren därför inte kunde
              bli utlöst.
            </seg>
            <seg n="d9c0974b">
              Det är inte Kometprogrammet jag anser vara svammel, utan det
              är den skogsdialog om skogsbruket som har pågått väldigt länge.
              Där säger ni att den frivilliga vägen i det svenska skogsbruket
              går jättebra, trots att alla siffror visar på att skyddet för
              biologisk mångfald bara blir sämre och sämre. Nu pratar vi om
              hur vi kan skydda skog, och då kan frivilliga, kortsiktiga avtal
              vara en liten, kompletterande del. Det är dock huvudspåret i din
              och alliansregeringens politik just nu. Det är där ni hela tiden
              säger att ni lägger fokus därför att du inte har tillräckligt
              med pengar för att skydda den vanliga vägen.
            </seg>
            <seg n="99e7e5c8">
              Uppföljningen av vad korta avtal ger kan nämligen vara att vi
              har ett skydd under en viss tid, och sedan slår det tillbaka på
              helheten. Det är dock ingenting Miljöpartiet kategoriskt har motsatt
              sig, och du vet mycket väl att vi inte heller motsätter oss markbyten
              med den statliga aktören. Det är snarare så att vi har påhejat
              detta, men vi ställer adekvata frågor. Vilka kostnader renderar
              detta från den övriga budgeten? Vi ser att målet från 2010, som
              skulle uppfyllas med markbytet med Sveaskog, inte uppfylldes 2010.
            </seg>
            <seg n="13f5b90b">
              Det kan ta lite tid; det är inga problem men då måste det avsättas
              nya pengar 2011, i stället för att pengarna för 2011, kanske 2012
              och kanske 2013, ska gå åt till att genomföra den affär som skulle
              uppnå målen 2010.
            </seg>
            <seg n="6055e1d3">
              Du har inga nya mål, Andreas Carlgren. Du sätter ingen ambitionsnivå.
              Kan du garantera att vi inte fortsätter att kalavverka värdefulla
              skogar i Sverige?
            </seg>
          </u>
          <note type="speaker" n="9f474ad1">
            Anf. 7 Miljöminister ANDREAS CARLGREN (C):
          </note>
          <u who="unknown" xml:id="i-5e44461979a88933-3" n="e861eb1c">
            <seg n="8a21d900">
              Fru talman! Jag tror att det för människor som följer denna debatt
              bara blir förvirrande och delvis också nedslående att höra en
              diskussion mellan två gröna partiers företrädare, som båda är
              engagerade för att klara den biologiska mångfalden, där det bara
              blir en fråga om att skylla ifrån sig och säga att det är den
              andras fel.
            </seg>
            <seg n="17afe607">
              Grundproblemet är ändå att denna regering ärvde tio års försening.
              Det är klart att det märks. Det är klart att jag tycker att det
              är problematiskt när fjällnära skogar fälls och när värden i form
              av biologisk mångfald inte kan skyddas i till exempel unika gammelskogar.
              Men jag är ingen trollkarl; de tio års försening jag ärvde märks.
              Det jag tycker blir så konstigt är att du bara försöker skylla
              det på den nuvarande regeringen i stället för att säga: Ja, det
              var synd att vi lämnade efter oss tio års försening. Det hade
              varit lättare att lösa problemen om det inte hade varit så.
            </seg>
            <seg n="7f050518">
              Det hade varit mer ärligt och mer korrekt.
            </seg>
            <seg n="24818d7a">
              När det gäller din fråga om vilka mål som ska gälla är det Nagoyamålen
              som ska vara utgångspunkt också för det arbete som nu ska göras
              med den strategi som ska tas fram bland annat av Miljömålsberedningen,
              där alla partier finns företrädda. I stället för att skälla kanske
              det skulle vara en idé att se om det finns något att samarbeta
              omkring för att skapa möjligheter till ökade ambitioner och ökade
              mål.
            </seg>
            <seg n="64abfb80">
              Du frågar om jag kan garantera att inga värdefulla skogar fälls.
              Nej, det kan ingen av oss. Med tio års försening skulle ingen
              kunna det, men jag har kraftigt minskat risken för att det ska
              ske. Oerhört mycket mer har nämligen avsatts, och mycket mer anslag
              har satsats.
            </seg>
            <seg n="a8b5d555">
              Jag ska lägga på minnet att du kallar skogsdialogen för svammel.
              Jag tror att det kan förvåna också de miljöorganisationer, forskare
              och företrädare för skogsnäringen som sitter i denna dialog och
              nu bygger vidare på något värdefullt, nämligen att vi med ett
              brett samarbete ska kunna klara både ökade ambitioner när det
              gäller biologisk mångfald och fortsatt personligt ägande och engagemang
              från duktiga och engagerade markägare.
            </seg>
          </u>
          <note n="48208496">
            Överläggningen var härmed avslutad.
          </note>
          <note n="0ac1aef9">
            7 § Svar på interpellation 2010/11:429 om miljöbalkens ändamålsenlighet
          </note>
          <note type="speaker" n="eb4b747c">
            Anf. 8 Miljöminister ANDREAS CARLGREN (C):
          </note>
          <u who="unknown" xml:id="i-5e44461979a88933-4" n="e861eb1c">
            <seg n="cb46ea4a">
              Fru talman! Sven-Erik Österberg har frågat mig dels om jag förbereder
              något lagförslag med anledning av den problematik som Sven-Erik
              Österberg tar upp i sin interpellation, dels om jag avser att
              vidta några andra åtgärder med anledning av situationen.
            </seg>
            <seg n="10352fad">
              Den problematik som Sven-Erik Österberg anser sig ha identifierat
              och mycket kortfattat beskriver i sin interpellation går ut på
              att en verksamhetsutövare som vill utvidga sin miljöfarliga verksamhet
              måste ansöka om tillstånd enligt miljöbalken för hela verksamheten
              och inte bara för utvidgningen.
            </seg>
            <seg n="db6c8415">
              Miljöbalken har åstadkommit en samlad och integrerad miljöprövning
              som ger en helhetsbild av alla de olika miljöeffekter som en verksamhet
              riskerar att medföra. För att underlätta prövningen av förändringar
              av en verksamhet har det införts en möjlighet att ansöka om ändringstillstånd.
              Sedan den 1 augusti 2005 kan en verksamhetsutövare som vill utvidga
              sin miljöfarliga verksamhet ansöka om tillstånd enligt miljöbalken
              enbart för denna utvidgning. Reglerna har utformats så att en
              domstol kan komma fram till att en verksamhetsutövare utformat
              och avgränsat sin ansökan på ett otillräckligt sätt. Det är ett
              ställningstagande som en domstol måste kunna göra, och liknande
              regler om bristfälligt utformade ansökningar finns på en mängd
              olika områden. När en domstol gör den bedömningen i ett enskilt
              ärende ska detta inte föranleda några politiska ingripanden.
            </seg>
            <seg n="639979b8">
              När vi diskuterar miljöprövning och näringslivet vill jag passa
              på att framhålla att arbetet med att förenkla och förbättra vardagen
              för Sveriges företagare och entreprenörer har varit, och är, en
              av regeringens mest prioriterade uppgifter. Kärnan i arbetet har
              varit att utforma regler, processer och förfaranden så att de
              är bättre anpassade till företagens villkor och verklighet. Lagstiftningen
              inom miljöområdet berör i stort sett alla företag i Sverige. En
              stor del av denna lagstiftning har sin grund i EU-rättsliga krav.
              På miljöområdet uppstår de största administrativa kostnaderna
              för företagen i samband med miljöfarlig verksamhet och tillståndsprövningen
              av den verksamheten. Regeringen har därför prioriterat dessa frågor
              i regelförenklingsarbetet med utgångspunkten att dessa krav inte
              ska vara mer komplicerade än vad som krävs med hänsyn till skyddet
              för miljön och människors hälsa.
            </seg>
            <seg n="f8692d3c">
              I Miljödepartementets arbete ingår numera som ett naturligt inslag
              att föra en löpande dialog med näringslivet. Samråd med företag
              och organisationer är en viktig förutsättning i arbetet med utformningen
              av våra regelverk. De regelförenklingar som hittills är gjorda
              på miljöområdet visar på en minskning av kostnaderna för företagen
              med ca 131 miljoner kronor. Den största förändringen, med en minskning
              med ca 66 miljoner kronor, utgörs av de ändringar som har skett
              av prövningen av miljöfarliga verksamheter. Regeringen fortsätter
              målmedvetet arbetet med att förenkla för företagen, och arbete
              pågår inom Regeringskansliet med flera olika regelförenklingsförslag
              på miljöområdet.
            </seg>
            <seg n="35867d40">
              Mitt svar till Sven-Erik Österberg är således att förenklingsarbetet
              fortsätter men att jag inte har för avsikt att i dag vidta några
              förändringar av reglerna i miljöbalken om integrerad miljöprövning
              och ändringstillstånd.
            </seg>
          </u>
          <note type="speaker" n="bfdfa00d">
            Anf. 9 SVEN-ERIK ÖSTERBERG (S):
          </note>
          <u who="sven-erik_osterberg_05c934" xml:id="i-9385095dfcbae811-0" n="d86ca1c7">
            <seg n="3433a621">
              Fru talman! Tack, miljöministern, för svaret! Jag kan konstatera
              att halva svaret egentligen är en redovisning av ett slags analys
              av vad regeringen själv anser att man har åstadkommit, att man
              har kommit ganska långt i den här frågan. Jag kan säga att bakgrunden
              till min interpellation inte är det som står, att jag har identifierat
              ett fel. Jag har rört mig ganska mycket ute i landet och besökt
              en hel del olika former av industrier och verksamheter. Nästan
              på varje ställe, framför allt där man har en utvecklingspotential
              och känner att man vill nyinvestera och investera i verksamheten,
              kommer frågan upp om hur besvärligt det är med miljöhanteringen
              och vilken tid det tar. De verkställande direktörer jag har pratat
              med säger att man har det ganska kämpigt med sina styrelser att
              få investeringarna till stånd därför att det tar sådan tid att
              få dem på plats och få dem förverkligade. Det råder tveksamhet
              i vissa företagsstyrelser om man verkligen ska släppa loss de
              resurser som man behöver för att kunna utveckla verksamheten.
            </seg>
            <seg n="3e32cf1c">
              Där finns det en stor oro, och det oroar mig också. En stor del
              av vår basindustri, inte bara LKAB som jag nämnde utan framför
              allt på papperssidan och sågverkssidan, har stora bekymmer. Det
              är industrier som ger viktig sysselsättning inte minst i bygder
              och områden där jag vet att både Andreas Carlgren och jag har
              gemensamt intresse av att de överlever för framtiden.
            </seg>
            <seg n="fae655bb">
              Vad jag förstår av svaret har inte miljöministern någon ambition
              att göra någonting åt det här, utan han, vad jag konstaterar,
              känner sig ganska tillfreds med den process som är just nu. Det
              är riktigt, som miljöministern påpekar, att basen i miljöbalken
              ligger i en instruktion från EU-nivå. Där säger man tydligt att
              myndigheterna utifrån sina egna roller ska ta beslut och ses i
              en helhet.
            </seg>
            <seg n="e26090e7">
              Ett annat problem som dyker upp som jag inte nämnt i min interpellation
              men som är en viktig del är att myndigheter överklagar varandras
              beslut. Det gör att det drar väldigt långt ut på tiden. Här kan
              vi se att Naturvårdsverket inte är den som är minst aktiv på det
              här området och fördröjer många sådana här processer. Jag menar
              inte att vi ska ha en prövning där man släpper igenom vad som
              helst, men det är samtidigt viktigt att se hur det fungerar i
              dagens läge utifrån miljöbalken, vilka praktiska erfarenheter
              vi kan dra av miljöprövningarna och vad som kan göras för att
              det ska bli bättre och bli en smidigare process. Det finns en
              stor debatt om det.
            </seg>
            <seg n="287f1fb2">
              Har miljöministern fört diskussioner med berörda myndigheter?
              Jag har sett själv i min egen bygd hur Naturvårdsverket agerat.
              Hade det inte räckt med en miljöprövning? Det visar sig att man
              till exempel inte tagit del av de praktiska förutsättningarna.
              Man för fram argument, och när regeringen prövat frågan vinner
              det laga kraft. Jag tycker att man många gånger överklagar automatiskt.
            </seg>
            <seg n="b6c0c903">
              Det handlar om stora ekonomiska intressen i många fall. Det är
              en stor irritation om detta. Jag skulle vilja ha lite svar från
              miljöministern på hur han ser på den här problematiken.
            </seg>
          </u>
          <note type="speaker" n="9393786d">
            Anf. 10 Miljöminister ANDREAS CARLGREN (C):
          </note>
          <u who="unknown" xml:id="i-5e44461979a88933-5" n="e861eb1c">
            <seg n="ad32c9bc">
              Fru talman! Jag kan hålla med Sven-Erik Österberg om att det
              finns en bredare fråga som handlar om hur man ska kunna förena
              höga miljöambitioner med mycket bra möjligheter för företag som
              har potential för utveckling att verkligen investera, hur man
              kan skapa förutsättningar för att företagen ska kunna ta beslut
              om investeringar och veta spelregler, förenkla regelverk så att
              det går att få beslut snabbare. Vi är överens om att det är viktigt
              att göra insatser för att få en mer smidig prövning. Om det är
              vi helt överens.
            </seg>
            <seg n="b77053f4">
              Därför har regeringen genomfört en rad initiativ för att få en
              förändring till stånd. Det har varit omfattande förändringar,
              och ett mycket omfattande arbete har gjorts med att skapa förutsättningar
              för ett mer samordnat prövningsförfarande och att inrätta nya
              uppgifter för de nya mark- och miljödomstolar där de här ärendena
              sammanförs. Vi har kortat överklagandekedjan, och vi har sett
              till att förenkla regelverket till exempel genom att flytta sådant
              som tidigare har krävt tillståndsbeslut till att i stället bli
              anmälningspliktigt. På det sättet har vi med en rad insatser försökt
              att förenkla och skapa möjligheter för smidigare prövning och
              snabbare beslut.
            </seg>
            <seg n="b192da52">
              När detta genomförs kommer vi att få se om det ger tillräckliga
              resultat. Jag har i tidigare debatter i kammaren sagt att vi självklart
              ska fortsätta att följa detta arbete. Vi har en mycket bestämd
              ambition att det ska kunna gå lättare och snabbare att få fram
              viktiga beslut för investeringar och utbyggnader som är förenliga
              med höga miljöambitioner.
            </seg>
            <seg n="5f467382">
              Jag har i svaret berört de exempel som Sven-Erik Österberg har
              i sin interpellation.
            </seg>
            <seg n="8798102d">
              Bakgrunden är att det finns ett EU-regelverk. Det finns också
              en mycket klar insikt hos flera av de inblandade myndigheterna,
              inte minst miljönämnden i Kiruna kommun, om att det blev lite
              ensidigt när man begärde en ansökan bara om en ändring. Det var
              en rätt omfattande förändring i Svappavaara som utöver LKAB:s
              tidigare verksamheter där skulle omfatta både gruvanläggningar
              och flera andra aspekter på verksamheten. Sammanlagt skulle det
              öka miljöbelastningen på samma vatten, på samma luft och skulle
              också ändra förutsättningarna rätt ordentligt för avfallshantering.
              Därför tyckte Fiskeriverket, Kammarkollegiet och miljö- och byggnadsnämnden
              i Kiruna kommun tillsammans med Naturvårdsverket att det var mer
              riktigt att göra en samlad bedömning av ärendet.
            </seg>
            <seg n="2f210552">
              Jag har bara sagt att det inte är vi som ska gå in i det enskilda
              fallet och korrigera domstolars beslut. Däremot har vi gjort stora
              insatser i det övergripande arbetet när det gäller regelverket
              och förutsättningarna för enklare och snabbare hantering och vill
              gärna fortsätta att följa arbetet och se till att det verkligen
              leder till förändringar.
            </seg>
          </u>
          <note type="speaker" n="8d0986ad">
            Anf. 11 SVEN-ERIK ÖSTERBERG (S):
          </note>
          <u who="sven-erik_osterberg_05c934" xml:id="i-9385095dfcbae811-1" n="d86ca1c7">
            <seg n="ae52746e">
              Fru talman! Det är riktigt, miljöministern. Det senare känner
              jag väl till. Jag har ju själv varit statsråd så jag vet att man
              inte går in i enskilda ärenden där domstolar har varit inne, för
              då ligger det väl en KU-anmälan på bordet, kan jag tro. Det försöker
              väl miljöministern undvika.
            </seg>
            <seg n="8e748936">
              För att undvika den totala prövningen hade man också någon diskussion
              tidigare om att man egentligen behövde mer mark till förfogande
              för deportering av bergmassor. Man avstod av det skälet att man
              hade fått en hint om att om man skulle göra det skulle det behövas
              en hel prövning. Det anmäldes sedan att det skulle göras en hel
              prövning av det skälet att det blev en för hård belastning på
              den befintliga deponeringen av bergmassor, och man tyckte att
              man hamnade i ett slags moment 22. Det är svårt att ha åsikter
              också för mig, för det är klart att det måste ske en prövning
              på ett ordentligt sätt.
            </seg>
            <seg n="46386f96">
              Som miljöministern också berör ställer IPPC-direktivet ganska
              stora krav på att myndigheterna ska samverka för den goda sakens
              skull, i rätt riktning och för att få en smidig process. Där anser
              jag att vi har mycket mer att göra i Sverige, därför att myndigheter
              överklagar varandra på ett sätt som jag tycker är besvärande och
              innebär en stark fördröjning. Överklagandemöjligheten ligger oftast
              på handläggare på enhetschefsnivå, och det görs en väldigt snäv
              juridisk tolkning utifrån myndighetens specifika område. Det är
              en grund till att man överklagar ett beslut. Det har framförts
              synpunkter om att detta i stället borde ligga på gd-nivå, där
              man kan göra en bättre bedömning av helheten, om det är värt att
              gå in i det här och om prövningar har gjorts.
            </seg>
            <seg n="4874375e">
              Man ska inte använda okynnesanmälningar, för det har man inte
              riktigt grund för. Men det är många verksamma som bedömer att
              det finns de som notoriskt överklagar för att få ett ärende prövat,
              och det får stora ekonomiska följder för dem som ligger i beredskap
              att investera.
            </seg>
            <seg n="8fc22f4f">
              Vi är beroende av tillväxt jag tror att miljöministern och jag
              delar den uppfattningen och lever i en global värld med stenhård
              konkurrens. Vi ska inte tumma på och förstöra miljön på löpande
              band, utan vi måste försöka finna processer som är smidiga och
              snabba och samtidigt naturligtvis tar hänsyn till miljön. Det
              tycker jag egentligen inte att det borde råda några stora politiska
              meningsskiljaktigheter om, utan vi ska försöka komma fram utan
              låsningar och se på vilket sätt vi kan samordna detta.
            </seg>
            <seg n="e46e7748">
              Jag tror att Andreas Carlgren precis som jag har upptäckt att
              det är väldigt lätt för myndigheter att säga att de samverkar
              på bästa sätt. Men om man skrapar lite på ytan är det många gånger
              mycket av revirtänkande där man slår vakt om just sina saker.
              Det är det där som det gäller att tränga igenom. Därför skulle
              jag vilja ha ett öppet och ärligt svar av Andreas Carlgren på
              frågan om han är beredd att göra något åt det här för att få en
              bättre samordning mellan myndigheter för att nå den goda sakens
              mål och samtidigt klara av de uppgifter som de har som myndigheter
              effektivare än vad som är fallet i dag. Det finns nämligen en
              stark kritik ute, inte minst bland näringsidkare, mot att det
              tar en förfärlig tid och är en väldigt omständlig process. Många
              stora företagare säger att de har möjligheter med jurister och
              kompetens. Vi vet inte riktigt hur många som inte har denna kompetens
              som avstår därför att de vet att de aldrig kommer att orka driva
              ärendet och sedan kanske missar investeringar. Men det ligger
              nära till hands att tro att det finns ett mörkertal här som vi
              skulle behöva komma åt.
            </seg>
          </u>
          <note type="speaker" n="838bee2a">
            Anf. 12 Miljöminister ANDREAS CARLGREN (C):
          </note>
          <u who="unknown" xml:id="i-5e44461979a88933-6" n="e861eb1c">
            <seg n="f1379994">
              Fru talman! Först när det gäller det konkreta exempel som vi
              har diskuterat märker jag att vi är överens om att det inte är
              så lätt att bedöma det enskilda fallet och att vi inte ska överpröva
              domstolarnas beslut.
            </seg>
            <seg n="a5b81a97">
              Sven-Erik Österberg och jag är också överens om att våra företag
              verkar i en global värld. Det är stenhård konkurrens som gäller.
              Självklart måste de kunna agera så att de skapar bättre konkurrenskraft
              och kan agera snabbt när det behövs på marknader. Därför är det
              viktigt att förena höga miljökrav med smidiga processer och möjligheter
              till snabbare beslut. Där är vi helt överens.
            </seg>
            <seg n="a1aae202">
              Jag är verkligen beredd att nu följa resultatet av de rätt omfattande
              insatser som vi har gjort och se om de kan föranleda fler åtgärder.
              Jag utesluter inte alls att det kan behövas både korrigeringar
              och vidareutveckling av åtgärder, och jag lyssnar också på förslag.
            </seg>
            <seg n="7c390531">
              Det finns mycket goda skäl för företag att vilja snabba på beslut
              och slå vakt om både miljöambitioner, som jag verkligen möter
              hos många företagare, och viljan att expandera och utveckla sin
              verksamhet och kunna göra det med snabba beslut. Det är bara att
              välkomna. Men det finns samtidigt en risk att det utnyttjas av
              till exempel organisationen Svenskt Näringsliv för något som ibland
              blir ganska ideologiskt motiverade ståndpunkter, att man vill
              minska reglering på ett sätt som kan gå ut över höga miljöambitioner.
              Det tycker jag inte att vi ska falla till föga för. Där tycker
              jag att vi ska ha den mycket bestämda uppfattningen att det gäller
              att upprätthålla de höga miljöambitionerna.
            </seg>
            <seg n="2eef171c">
              Jag håller också med om att det visst är viktigt att hålla ett
              öga på våra myndigheter. Det finns en motsättning i det system
              vi har där myndigheterna har ansvaret som en del av det svenska
              systemet att bevaka den egna sektorn och agera som myndighetsföreträdare
              i den egna sektorn. Det kan ibland innebära att man hamnar i konflikt
              med myndigheter från andra sektorer. Det är en del som aldrig
              går att undvika i det svenska systemet.
            </seg>
            <seg n="14cfba72">
              I en del fall visar sig just, som Sven-Erik Österberg säger,
              revirtänkande. Det kan ibland finnas en viss stelhet där man bygger
              på gamla traditioner i stället för att ompröva i en ny situation.
              Det kan också finnas skäl ibland att samla myndigheter för att
              skapa bättre samarbete. Jag är absolut beredd att hålla ett öga
              på myndigheter och se till att detta bevakas och att vi undviker
              problem som inte behöver finnas och där myndigheter ska agera
              smidigt och i samverkan.
            </seg>
          </u>
          <note type="speaker" n="22a0fcc1">
            Anf. 13 SVEN-ERIK ÖSTERBERG (S):
          </note>
          <u who="sven-erik_osterberg_05c934" xml:id="i-9385095dfcbae811-2" n="d86ca1c7">
            <seg n="d5e09700">
              Fru talman! Jag tackar miljöministern.
            </seg>
            <seg n="b674c180">
              Till sist skulle jag vilja höra miljöministerns åsikt om på vilken
              nivå överklagandemöjligheten ska ligga i myndigheterna, om man
              kan flytta upp den för att få en bredare prövning.
            </seg>
            <seg n="ad251f03">
              Jag har varit politiker ganska länge och tror att jag har träffat
              de flesta särintressen, så jag vet att det finns väldigt tydliga
              drag av precis det som miljöministern antyder inom de flesta organisationer.
              Det är klart att var och en ser till sitt intresse väldigt djupt,
              och det är precis det som vi politiker måste försöka sila bort
              så att det blir en bra balans.
            </seg>
            <seg n="7da699bc">
              Det är klart att vissa myndigheter har särintressen på miljöområdet.
              Ska man ta ett steg till kan man säga att inom dessa myndigheter
              med särintressen finns det också personer som har väldigt starka
              särintressen. Det är inte så mycket att göra åt, men jag tycker
              ändå att man kan nämna att det finns de som har väldigt djupa
              intressen just på det här området och att det ibland kan skapa
              irritation.
            </seg>
            <seg n="408971be">
              Det gäller att se till att myndigheterna genom sina rekryteringsprocesser
              får företrädare som ser helheten och inte bara ser den del som
              man är satt att bevaka starkt enögt. Man bör föra en diskussion
              med generaldirektörer och så vidare om hur de bygger upp sina
              myndigheter. Att det finns bekymmer med detta har jag stött på
              både i oppositions- och majoritetsställning.
            </seg>
            <seg n="bc7801a9">
              Intentionerna är bra. Jag tar uppgifterna från miljöministern
              på största allvar. Jag kommer att följa frågorna och se vad som
              görs. Vi måste arbeta framåt för att få en snabbare och bättre
              process så att vi kan klara framtida investeringar och välfärden
              i landet. Det är vad det ytterst handlar om.
            </seg>
            <seg n="98e18886">
              Dessutom har vi frågan om gd-nivån.
            </seg>
          </u>
          <note type="speaker" n="91c0e2c6">
            Anf. 14 Miljöminister ANDREAS CARLGREN (C):
          </note>
          <u who="unknown" xml:id="i-5e44461979a88933-7" n="e861eb1c">
            <seg n="ca88162c">
              Fru talman! Självklart kan vi behöva utveckla hur myndigheterna
              arbetar med olika frågor. Det kan också innefatta beslutsprocesserna
              i myndigheterna. Jag har givetvis en roll i att upprätthålla det
              system som finns för hur myndigheterna ska agera och kan också
              ge synpunkter på ett sätt som stämmer överens med myndighetsrollen.
              Jag håller med om att det finns skäl att titta på flera aspekter
              av hur myndigheterna arbetar.
            </seg>
            <seg n="a1f564da">
              Jag tackar för en bra diskussion. Det är viktiga frågor som Sven-Erik
              Österberg tar upp. Jag är givetvis också fortsättningsvis beredd
              att lyssna på synpunkter från företagare, näringsliv, miljöorganisationer
              och politiska partier i riksdagen för att utveckla systemet på
              bästa sätt.
            </seg>
            <seg n="61a35ac2">
              Som vi båda har sagt ska vi förena höga miljöambitioner med konkurrenskraft
              i en alltmer globaliserad värld. Det kommer att kräva smidigare
              lösningar här i Sverige utan att vi för den skull minskar miljöambitionerna.
              Låt oss hitta möjligheter för att utveckla detta vidare.
            </seg>
          </u>
          <note n="48208496">
            Överläggningen var härmed avslutad.
          </note>
          <note n="6f2501cc">
            8 § Svar på interpellation 2010/11:375 om försvarets planer på
            utökad verksamhet vid sjön och vattentäkten Vättern
          </note>
          <note type="speaker" n="425b8c20">
            Anf. 15 Miljöminister ANDREAS CARLGREN (C):
          </note>
          <u who="unknown" xml:id="i-5e44461979a88933-8" n="e861eb1c">
            <seg n="4740f1fc">
              Fru talman! Tina Ehn har ställt mig följande tre frågor: Vilka
              åtgärder avser jag att vidta för att skydda Vätterns unika vattenkvalitet?
              Vilka åtgärder avser jag att vidta för att en samlad miljöprövning
              ska ske som väger samman alla de synpunkter och samlade effekter
              som kan tänkas följa av Försvarsmaktens planerade verksamhetsutökning?
              Vad avser jag med uttalandet om att Natura 2000-områden i Sverige
              ges särskilt skydd?
            </seg>
            <seg n="c6bdfda1">
              Vättern är en framgångssaga i svensk miljövård. Genom ett långt
              och envetet miljöarbete har vi har kommit till rätta med det stora
              övergödningsproblemet. Dagens halter av fosfor är de lägsta på
              100 år. Ett starkt engagemang och samarbete runt Vättern är en
              av förklaringarna till denna framgång. Som Tina Ehn framhåller
              är Vättern unik, känslig och en mycket viktig vattentäkt. Miljöarbetet
              måste därför även fortsättningsvis prioriteras.
            </seg>
            <seg n="a70ec176">
              Som ett led i arbetet med att bevara Vätterns unika artrikedom
              ingår olika områden i Vättern och dess närhet i Natura 2000-nätverket.
              En plan har också tagits fram av Vätternvårdsförbundet och länsstyrelserna
              runt sjön för att bevara sjöns naturvärden. Inom ramen för vattenförvaltningen
              finns ett särskilt åtgärdsprogram för området runt Vättern som
              fokuserar på bland annat övervakning och fortsatt arbete med att
              minska tillförseln av miljögifter. Dessutom finns särskilda regionala
              miljömål för Vättern fastställda av länsstyrelserna runt sjön.
            </seg>
            <seg n="4c349989">
              Regeringen prioriterar såväl havs- och vattenmiljöarbetet som
              arbetet med en giftfri miljö. I december 2010 gav regeringen Kemikalieinspektionen
              i uppdrag att ta fram en nationell handlingsplan för att identifiera,
              begränsa och fasa ut farliga kemikalier. Regeringen prioriterar
              även det internationella arbetet med att fasa ut kvicksilver.
            </seg>
            <seg n="de337fec">
              Det finns för närvarande inget tillståndsärende som rör Försvarsmaktens
              planerade verksamhetsutökning, som Tina Ehn redogjort för i sin
              interpellation. Jag vill dock passa på att framhålla några grundläggande
              utgångspunkter.
            </seg>
            <seg n="0ad1db5a">
              Våren 2009 beslutade riksdagen om den försvarspolitiska inriktningen
              (prop. 2008/09:140, bet. 2008/09:FöU10, rskr. 2008/09:292). I
              propositionen, som riksdagen ställde sig bakom, anförde regeringen
              bland annat att Försvarsmakten bör bidra till målen för vår säkerhet
              och till målet för det militära försvaret.
            </seg>
            <seg n="64cb88cd">
              Försvarsmakten ska kunna försvara hela Sverige. Sverige deltar
              även i internationella militära insatser. För att Försvarsmakten
              ska kunna utbilda och öva sina förband är det nödvändigt att myndigheten
              också har tillgång till ändamålsenliga övningsområden. Samtidigt
              kan den militära verksamheten ha påverkan på människors hälsa
              och på miljön.
            </seg>
            <seg n="98fcd472">
              Miljöbalkens krav innebär att en samlad prövning måste göras
              av alla de olika miljöeffekter som en verksamhet riskerar att
              medföra. En sådan prövning är nödvändig för att vi ska kunna upprätthålla
              skyddet för människors hälsa och för miljön. I miljöprövningen
              får alla berörda möjlighet att lämna sina synpunkter. Prövningsmyndigheten
              gör sedan en sammanvägning av omständigheterna i ärendet och fattar
              sitt beslut.
            </seg>
            <seg n="533afa74">
              I miljöbalksprövningen ingår också de omfattande EU-krav som
              ställs på miljöprövningen. I EU:s regelverk ställs tydliga krav
              på bland annat sammanhållna prövningar av hela verksamheten, tillräckliga
              beskrivningar av verksamhetens miljökonsekvenser och kontroll
              av verksamhetens påverkan på hälsa och miljö.
            </seg>
            <seg n="2153e940">
              Tina Ehns tredje fråga gäller ett uttalande i ett pressmeddelande.
              Regelverket för Natura 2000-nätverket utgår från medlemsstaternas
              förslag till vilka områden som ska omfattas av skydd. Förslagen
              granskas och godkänns sedan av kommissionen. Därefter utses områdena
              av medlemsstaten.
            </seg>
            <seg n="125863af">
              Det som avses med uttalandet i pressmeddelandet är att de Natura
              2000-områden som omfattas av regeringens beslut nu fullt ut ingår
              som särskilda bevarandeområden i unionens gemensamma nätverk.
              Jag vill dock understryka att vårt svenska regelverk skyddar våra
              Natura 2000-områden redan från den dag som regeringen föreslår
              områdena till kommissionen. Vi har på så sätt säkerställt att
              vi fullgör våra bevarandeåtaganden redan innan områdena godkänts
              av kommissionen.
            </seg>
            <seg n="090fd0d2">
              Jag tycker att det är viktigt att vattenkvaliteten i Vättern
              och den värdefulla miljö som finns i och omkring sjön kan skyddas
              på ett säkert sätt. Mycket arbete pågår i Vätternvårdsförbundet
              och på länsstyrelser och inom ramen för vattenförvaltningen som
              syftar till att skydda vattenkvaliteten.
            </seg>
            <seg n="a3e9aa3d">
              Flera Natura 2000-områden som berör Vättern har nyligen utsetts
              till särskilda bevarandeområden. Med hänsyn till detta och till
              den omfattande miljöprövning som följer av miljöbalken ser jag
              för närvarande inte något behov av ytterligare åtgärder för att
              skydda Vätterns unika miljö.
            </seg>
          </u>
          <note type="speaker" n="dec9db8b">
            Anf. 16 TINA EHN (MP):
          </note>
          <u who="tina_ehn_aa733d" xml:id="i-c61bf47d5a94321a-0" n="9f515b60">
            <seg n="12dcf23d">
              Fru talman! Jag tackar ministern för svaret. I dag pågår ett
              möte på Visingsö för att bilda en samrådsgrupp inför den kommande
              tillståndsprövningen som Försvarsmakten har aviserat. Både miljöministern
              och jag var inbjudna, men eftersom jag har ställt denna interpellation
              är vi i stället här i kammaren och diskuterar ärendet. Det finns
              ett stort intresse för vad som kommer att hända i denna fråga.
            </seg>
            <seg n="41d41d36">
              Jag är lite besviken på ministerns svar. Miljöministern verkar
              inte se några som helst problem. Jag hade en liknande debatt med
              försvarsministern om Göteborgs södra skärgård och den utökade
              försvarsverksamhet som är på gång där. Jag kan förstå att försvarsministern
              i sina anföranden försvarade Försvarsmakten. I detta ärende frågar
              jag dock miljöministern om oron, trycket på miljön och den övergripande
              miljöpåverkan, och han verkar inte tycka att det finns någon risk.
              Det gör mig besviken.
            </seg>
            <seg n="caacbb35">
              Vättern är som sagt en av södra Sveriges och norra Europas största
              dricksvattenreservoarer. Mycket riktigt har det sedan 70-talet
              pågått ett aktivt arbete för att komma åt övergödningen. Det finns
              dock ett stort tryck på mycket annat när det gäller Vättern, inte
              minst påverkan av ammunition från Försvaret.
            </seg>
            <seg n="7d1262df">
              Runt Vättern finns en fantastiskt fin miljö. För ett antal veckor
              sedan besökte jag människor i dessa trakter och lyssnade på deras
              ambitioner, visioner och drömmar om att utveckla området för turism,
              småskalig livsmedelsproduktion och så vidare.
            </seg>
            <seg n="92d878bb">
              Allt detta är någonting som även alliansregeringen säger sig
              stå bakom. Vi har en landsbygdsminister som har aviserat Matlandet
              Sverige där vi ska öka matproduktionen. Vi tycker alla att detta
              är någonting intressant och positivt, och det gäller inte minst
              människorna i bygderna runt Vättern.
            </seg>
            <seg n="d6670b3f">
              Nu är de väldigt oroliga för vad som kommer att hända eftersom
              försvaret har aviserat att de ska öka sin verksamhet från 20 dagar
              till 80 dagar per år. Viss verksamhet kommer att ske på sommarhalvåret,
              men fyra veckor kommer att vara fria från skjutningar, flygplansbuller
              och så vidare. Både JAS Gripen och ett antal andra plan kommer
              att flygas där.
            </seg>
            <seg n="289ebef9">
              Man är också orolig över den ökade mängd ammunition, allt flygbränsle
              och alla kemikalier som kommer att falla ned där.
            </seg>
            <seg n="0ae18a50">
              Det är också frågan om man ska ta dit internationella trupper
              för att öva.
            </seg>
            <seg n="bbc16dfa">
              Det finns väldigt många frågor som de här människorna är oroliga
              över. Det totala trycket på miljön kommer att bli otroligt mycket
              större än vad det är i dag. Det kan inte vara så att bara för
              att det pågår en verksamhet där i dag ska det vara självklart
              att vi ska tillåta en utökning av den. Den står i klar konflikt
              med mycket annat som människor har visioner om.
            </seg>
          </u>
          <note type="speaker" n="957b3b3c">
            Anf. 17 Miljöminister ANDREAS CARLGREN (C):
          </note>
          <u who="unknown" xml:id="i-5e44461979a88933-9" n="e861eb1c">
            <seg n="21d72e38">
              Fru talman! Det är helt uppenbart att vi båda två slår vakt om
              miljön vid Vättern. Jag vill också understryka hur viktigt jag
              tycker att det är att vattenkvaliteten i Vättern och den värdefulla
              miljö som finns omkring sjön kan skyddas på ett säkert sätt. De
              kommuner som tar sitt dricksvatten från sjön arbetar också med
              inriktningen att hela Vättern ska bli ett vattenskyddsområde,
              men det är länsstyrelserna runt sjön som beslutar i frågan.
            </seg>
            <seg n="6609fa7d">
              Jag tycker att det är helt meningslöst när Tina Ehn säger att
              hon är besviken på mitt svar. Det är helt uppenbart att vi har
              samma avsikt att skydda miljön.
            </seg>
            <seg n="6f9a9c07">
              Det Tina Ehns fråga gällde och det som hon uppehåller sig vid
              i sin replik är frågan om Försvarsmaktens beslut. Där gäller en
              ordning för både dig och mig, Tina Ehn. Försvarsmakten är en målstyrd
              organisation. Jag varken kan eller får lägga mig i hur försvaret
              hanterar de olika ärenden som man förbereder prövning av. Försvaret
              har nu börjat med ett så kallat samråd om ett förslag om utökad
              verksamhet från 20 till 80 dagar. Jag får i det här läget inte
              ha synpunkter på det. Sedan ska det ärendet gå till prövningsmyndigheten
              som är miljöprövningsdelegationen vid länsstyrelsen. Jag skulle
              bryta mot grundlagen om jag föregrep den prövningen.
            </seg>
            <seg n="ff8844db">
              Samma sak gäller tillståndet till Karlsborgs flygplats, som du
              också nämner i din interpellation. Det är ett ärende just nu prövas
              av länsstyrelsens miljöprövningsdelegation. Inte heller där kan
              jag uttala mig, för då skulle jag bryta mot grundlagen. Så enkelt
              är det.
            </seg>
            <seg n="7a3b286b">
              Jag tycker att vi båda ska följa den ordning som finns för hur
              vi styr verksamheterna i försvaret och hur vi sköter miljöprövning
              i Sverige och fortsätta att gemensamt slå vakt om miljön i och
              kring Vättern.
            </seg>
            <seg n="a791f57a">
              Det är precis som du säger, Tina, också jätteviktigt att verkligen
              uppmuntra och ge förutsättningar för de människor som nu engagerar
              sig så hårt för sina bygders miljö och möjligheter att producera
              livsmedel. Det är vi helt överens om. Vi behöver inte låtsas att
              den ena eller andra struntar i de frågorna.
            </seg>
          </u>
          <note type="speaker" n="8aa2d349">
            Anf. 18 TINA EHN (MP):
          </note>
          <u who="tina_ehn_aa733d" xml:id="i-c61bf47d5a94321a-1" n="9f515b60">
            <seg n="af3d4eb8">
              Fru talman! Jag hoppas verkligen inte att miljöministern tycker
              att det är meningslöst att debattera hotet mot vår gemensamma
              miljö oavsett om det är försvaret eller någon annan som påverkar
              den. Jag tycker också att det är väldigt viktigt att vi har en
              gigantiskt fin vattentäkt som Vättern. Det är många kommuner som
              är beroende av dess vattenkvalitet. Det är viktigt att vi tar
              försvarets utökning av sin verksamhet och belastningen på sjön
              Vättern på allvar.
            </seg>
            <seg n="0d836d0e">
              Det kunde också vara intressant att få en kommentar till det
              jag nämnde om att det står om Natura 2000-områden på regeringens
              hemsida. Det står att det är särskilda bevarandeområden. I svaret
              får jag veta att vi redan är duktiga på det här, att vi har ett
              fullgott skydd och att vi nu bara kan skicka ut ett pressmeddelande
              om det.
            </seg>
            <seg n="4250926d">
              Jag tänker så här: Är det fortfarande så att våra Natura 2000-områden
              inte påverkas om försvaret utökar sina verksamheter, såsom man
              har tänkt, utan att det fortfarande kan vara ett Natura 2000-område
              vid Vättern? Eller ska det upplösas? Jag blir väldigt förvånad
              över hur man kan hantera Natura 2000-områden.
            </seg>
            <seg n="c5f21715">
              Det finns många delfrågor i min interpellation som handlar om
              framtidens turism, Matlandet Sverige och alla de visioner som
              vi har.
            </seg>
            <seg n="4f7ce765">
              I en tidigare debatt hörde jag miljöministern tala om markägarnas
              ansvar när det gäller skogsfrågor, deras ambitioner och allt vad
              de har gjort. Det är precis likadant med de lantbrukare som bor
              runt sjön Vättern och som aktivt har agerat för att minska belastningen
              av övergödningsämnen.
            </seg>
            <seg n="80377237">
              Men sedan kan vi tillåta att försvaret belastar miljön utan att
              vi har någonting att säga om det. Det är precis som om det inte
              skulle finnas något utrymme för att ha synpunkter i en sådan här
              fråga, men jag tror faktiskt att det finns det. Det är väldigt
              viktigt att man visar engagemang för de många och övergripande
              frågor som vägs in när det gäller ett eventuellt utökat område.
            </seg>
          </u>
          <note type="speaker" n="8b3cdee1">
            Anf. 19 Miljöminister ANDREAS CARLGREN (C):
          </note>
          <u who="unknown" xml:id="i-5e44461979a88933-10" n="e861eb1c">
            <seg n="9c1df5d8">
              Fru talman! Jag tror inte någon på allvar kan tro att jag tycker
              att det är meningslöst att debattera hoten mot vår miljö. Jag
              tror inte heller att någon som nu har hört mitt svar eller hört
              vår debatt kan tveka det minsta om att vi båda vill slå vakt om
              miljön kring Vättern och vattenkvaliteten i Vättern. Vi är också
              helt överens, jag säger det än en gång, om hur viktigt det är
              slå vakt om engagemanget hos människorna i bygderna runt omkring
              Vättern och lantbrukares möjligheter att göra insatser för en
              bättre miljö och deras engagemang för det. Vi ska självfallet
              slå vakt om framtidens turism och matlandet. Det är precis det
              regeringen arbetar med. Detta blir lite av att slå in öppna dörrar.
            </seg>
            <seg n="ff8718ea">
              När det gäller Natura 2000-områdena har jag i interpellationen
              svarat på den fråga som Tina Ehn ställde. Vårt svenska regelverk
              skyddar våra Natura 2000-områden redan från den dag som regeringen
              föreslår områdena till kommissionen. De utökas nu genom de beslut
              som vi har fattat under senare tid. Jag har inte alls bara varit
              nöjd, utan vi fortsätter tvärtom att se till att ha en ambitionsnivå
              och fortsätta att utveckla detta vidare.
            </seg>
            <seg n="16a9b070">
              Din fråga gällde flera nya aspekter av Försvarsmaktens agerande,
              Tina Ehn. Jag sade att för oss både gäller den ordningen att vi
              styr Försvarsmakten genom målstyrning. Du är också med och gör
              det här i riksdagen. Dessutom har du varit med och fattat beslut
              om en grundlag som innebär att jag inte ska uttala mig i enskilda
              prövningsärenden. Det sköts på ett annat sätt. Det är inte så
              att jag ogillar att debatten förs, men jag följer de spelregler
              som du har varit med och beslutat om för vad jag ska göra som
              statsråd. Jag tänker inte bryta mot de reglerna.
            </seg>
            <seg n="3fdaf464">
              När det gäller Natura 2000 och de andra frågor du ställde konstaterar
              jag att det finns en särskild ordning för hur de prövas. Den ordningen
              följs, och just nu innebär det att i ett fall förbereder Försvarsmakten
              sin ansökan genom att ha ett samråd. De har inte ens gjort en
              ansökan ännu. I det andra fallet finns en ansökan inne, och den
              prövas av miljöprövningsdelegationen på länsstyrelsen. Jag får
              inte uttala mig i den frågan.
            </seg>
          </u>
          <note type="speaker" n="80c21dcb">
            Anf. 20 TINA EHN (MP):
          </note>
          <u who="tina_ehn_aa733d" xml:id="i-c61bf47d5a94321a-2" n="9f515b60">
            <seg n="5460706c">
              Fru talman! Ministern ska självfallet följa de former som vi
              har antagit här. Det är absolut så.
            </seg>
            <seg n="f6059497">
              Jag går tillbaka till det som ministern säger om Natura 2000-områden.
              Vi har redan fått ett godkännande av kommissionen när vi har föreslagit
              det området som Natura 2000-område. Men om nu försvaret eller
              någon annan utökar sin verksamhet, är det fortfarande så att det
              är ett Natura 2000-område om vi ökar utsläppen av flygfotogen
              och mängden ammunition som vi inte ens vet vad den innehåller
              och belastar vattenområdet?
            </seg>
            <seg n="260a3e81">
              Sjön är unik. Den har en vattenomsättning på 60 år jämfört med
              den andra stora sjön i Sverige, Vänern, som har en hastighet på
              jag tror att det är 1,5 år. Det är alltså en helt unik sjö vi
              talar om. Det är inte bara en vattentäkt utan också en marin biotop
              som är mycket speciell.
            </seg>
            <seg n="a1a15023">
              För att återgå till Natura 2000-området hade varit det intressant
              att få veta vilka verksamheter vi kan utöka med, utan att det
              påverkar vårt Natura 2000-område.
            </seg>
          </u>
          <note type="speaker" n="debd15b5">
            Anf. 21 Miljöminister ANDREAS CARLGREN (C):
          </note>
          <u who="unknown" xml:id="i-5e44461979a88933-11" n="e861eb1c">
            <seg n="fb4af874">
              Fru talman! Som jag sade i mitt tidigare inlägg finns det en
              särskild ordning för hur man prövar verksamheter i anslutning
              till Natura 2000-områden. Det innebär att man måste titta på vilken
              biotop som skyddas i området och om den verksamhet som ansökan
              om prövning gäller påverkar just den biotopen eller inte. Det
              görs alltså en prövning i varje enskilt fall, och den görs av
              den prövningsmyndighet som är utsedd. När det gäller Vättern är
              första instans miljöprövningsdelegationen vid länsstyrelsen. Det
              är därför jag är så strikt med att jag inte kan spekulera i vilka
              beslut de borde fatta.
            </seg>
            <seg n="62b7d6e7">
              Vi har fastställt ett regelverk för hur frågan ska hanteras.
              Det handlar om att slå vakt om den miljö och den vattenkvalitet
              som är så viktig när det gäller Vättern.
            </seg>
          </u>
          <note n="48208496">
            Överläggningen var härmed avslutad.
          </note>
          <note n="439aed2f">
            9 § Svar på interpellation 2010/11:393 om Agra
          </note>
          <note type="speaker" n="83b6f88e">
            Anf. 22 Statsrådet GUNILLA CARLSSON (M):
          </note>
          <u who="gunilla_carlsson_dee0c5" xml:id="i-f33e299251ecf2c2-0" n="9be43c23">
            <seg n="b2dec5eb">
              Fru talman! Jens Holm har frågat mig om det har gjorts någon
              konsekvensanalys av vilka miljörisker och sociala konsekvenser
              Agra kan resultera i samt om jag avser att fortsätta att stödja
              Agra.
            </seg>
            <seg n="f02ba06c">
              Alliansregeringen har sedan 2009 gjort särskilda livsmedelssatsningar
              i biståndsbudgeten om 100 miljoner kronor per år för att bidra
              till att bekämpa svält och undernäring. Livsmedelsförsörjningen
              är ett stort globalt problem. Svält och undernäring drabbar ca
              925 miljoner människor i världen varje år. Problemen har dessutom
              förvärrats av de kraftigt ökade internationella livsmedelspriserna
              som fördyrat maten för miljontals fattiga människor i utvecklingsländerna.
            </seg>
            <seg n="4d6f3b74">
              Regeringens särskilda livsmedelssatsning år 2010 gick dels till
              Agra, det vill säga Alliance for a Green Revolution in Africa,
              med 60 miljoner kronor, dels till Sveriges lantbruksuniversitet
              med 40 miljoner kronor.
            </seg>
            <seg n="98bc4620">
              Agra är en afrikansk organisation som drivs av afrikanska forskare
              och samarbetar med regeringarna i 13 afrikanska länder. Agra är
              en ny och intressant aktör som arbetar målinriktat med hela värdekedjan
              inom livsmedelsförsörjningen, från jordbrukare vidare till marknad
              och slutligen konsument. Satsningarna görs med syfte att höja
              produktiviteten i det afrikanska jordbruket, det vill säga hos
              småbrukare och särskilt kvinnor, som står för en mycket stor del
              av arbetet i jordbruket. Det sker genom insatser för bättre mark-
              och vattenanvändning samt genom forskning om bättre utsäde och
              gödsling.
            </seg>
            <seg n="5dbfeb4d">
              Vidare bidrar Agra till att skapa fungerande marknader och bättre
              inkomster för småbrukare samt större säkerhet vad gäller rättigheter
              till mark, särskilt för kvinnor. Detta ger i sin tur större möjlighet
              för jordbrukare att få tillgång till krediter och därmed chanser
              till ökade investeringar.
            </seg>
            <seg n="1aeef218">
              Agras arbete bygger på en bred bas av kunskap och forskning.
              Inriktningen på arbetet stöds dessutom av ett stort antal rapporter
              som behandlat jordbruksutvecklingen de senaste åren, bland annat
              Världsbankens World Development Report 2008 och Afrikanska utvecklingsbankens
              sektorstrategi för jordbruk 20102014 samt internationella jordbruksforskningsinstitut,
              däribland International Food Policy Research Institute, Ifpri,
              som ingår i den konsultativa gruppen för jordbruksforskning, CGIAR,
              som Sverige också stöder.
            </seg>
            <seg n="97cb0e4a">
              Det afrikanska jordbruket har under de senaste 45 åren ständigt
              tappat i produktivitet, och Afrika söder om Sahara har nu fem
              till sex gånger lägre skördar per hektar jämfört med det högproduktiva
              jordbruket i övriga världen. Jordbruket i regionen använder praktiskt
              taget inte någon handelsgödsel alls, har ingen bevattning och
              jordarna är i hög grad utarmade. Det har medfört att Afrika söder
              om Sahara nu har den högsta andelen undernärda i världen, 2530
              procent. Under samma period har södra Asien, som dragit nytta
              av den gröna revolutionen, minskat hungern kraftigt.
            </seg>
            <seg n="4960862c">
              För att öka det afrikanska jordbrukets produktivitet och minska
              svälten krävs insatser bland annat i form av moderna odlingsmetoder,
              bättre bördighet genom naturlig jordförbättring, bevattning samt
              forskning för att få fram mer högavkastande växtsorter. Detta
              är precis vad Agra arbetar med. Agra använder inte GMO:er och
              arbetar inte för en ökad användning av dem.
            </seg>
            <seg n="3288201a">
              Vidare är den ökning av mängden handelsgödsel som kommer att
              spridas genom insatser via Agra mycket liten. Den når knappt en
              fjärdedel av de mängder som i dag används i det högproduktiva
              jordbruket i övriga världen och bedöms inte innebära risker för
              vare sig människor eller miljö.
            </seg>
            <seg n="68e71458">
              Sammanfattningsvis bedöms Agras insatser bidra till en stärkt
              livsmedelsförsörjning och därmed en förbättrad social situation
              i Afrika. Något beslut om fortsatt stöd till Agra har inte tagits.
              Regeringen har i 2011 års biståndsbudget avsatt ytterligare 225
              miljoner kronor för den särskilda livsmedelssatsningen som bland
              annat kommer att användas till forskning, mark- och vattenfrågor,
              ökad produktivitet samt för att utveckla fungerande marknader.
              Ett beslut om hur dessa medel fördelas kommer att fattas under
              hösten 2011.
            </seg>
          </u>
          <note type="speaker" n="5217a520">
            Anf. 23 JENS HOLM (V):
          </note>
          <u who="jens_holm_726eb1" xml:id="i-2ef4716f583f8bf5-0" n="f2d11fe0">
            <seg n="07749782">
              Fru talman! Tack, Gunilla Carlsson, för svaret på min interpellation
              om Agra, som vill främja en ny grön revolution i Afrika.
            </seg>
            <seg n="c0bec1b8">
              Jag vill börja med att säga att få saker kan väl vara viktigare
              än att verka för en ökad livsmedelsproduktion i utvecklingsländerna,
              i synnerhet i Afrika. För något år sedan nåddes vi av nyheten
              att det nu är mer än en miljard människor i världen som hungrar.
              Den siffran har ökat. Från att successivt ha gått ned sedan 70-talet
              ökar nu andelen människor som går till sängs hungriga och svälter.
              De är i dag fler än någonsin. Jag tror att Gunilla Carlsson och
              jag delar engagemanget och viljan att komma med vårt bidrag till
              den viktiga frågan.
            </seg>
            <seg n="589e11e8">
              Jag tror inte att Agra och, som jag ser det, en företagsstyrd
              utvecklingsmodell är det som man ska pådyvla utvecklingsländerna.
              Gunilla Carlsson säger att Agra är ett afrikanskt initiativ. Man
              kan dock fråga sig om det verkligen är så med tanke på att Agra
              bildades det skedde 2006 av Rockefeller Foundation och Gates Foundation,
              två nordamerikanska fonder. Om vi tittar på den styrelseförteckning
              som finns för Agra ser vi att tio personer sitter i styrelsen.
              Sju av de tio som sitter i Agras styrelse har direkta kopplingar
              till multinationella företag på jordbrukssidan eller till nordamerikanska
              stiftelser. Det gäller i synnerhet kopplingarna till det nordamerikanska
              jordbruksbolaget Monsanto samt till Rockefeller Foundation och
              Gates Foundation.
            </seg>
            <seg n="55f3be09">
              Är det då ett problem att multinationella företag är djupt involverade
              i detta biståndsprojekt? Jag tycker inte att det är ett problem
              ifall stora företag vill vara med och bidra till utvecklingen
              i världen. Tvärtom ska de göra det. Däremot tycker jag att det
              blir problem med trovärdigheten om man framställer Agra som ett
              initiativ från afrikanska brukare och afrikanska forskare när
              det vid en närmare granskning visar sig att det finns tunga intressen
              bakom. Vad är Monsanto? Jo, världens största jordbruksföretag,
              det ledande företaget i världen vad gäller genmodifierade produkter
              samt utsäde och kemikalier till jordbruket. Om de har starka intressen
              i detta projekt tycker jag att man ska förhålla sig kritisk till
              det.
            </seg>
            <seg n="1de86e1e">
              Jag tycker att man ska hålla sig kritisk till hela idén om att
              Afrika ska gå samma väg som Nordamerika och Västeuropa vad gäller
              jordbruket att pumpa in mer handelsgödsel och kemikalier och göra
              sig mer beroende av ett fåtal multinationella företag som äger
              licenserna för grödorna, som äger utsädet, som äger hela kompetensen
              för den modellen. Det kan fungera om man har mycket pengar och
              kan betala för det, men när det är fråga om småbrukare i Afrika
              tror jag att man snarare behöver utveckla det småskaliga, hållbara
              jordbruket, involvera i synnerhet kvinnorna och ge mikrokrediter.
              Man behöver hitta hållbara utvecklingsmodeller som passar de människor
              som bor i områdena. Man ska inte pådyvla dem en modell som passar
              Monsanto och andra multinationella företag.
            </seg>
            <seg n="67013266">
              Jag efterfrågade en konsekvensanalys, men tycker inte att Gunilla
              Carlsson riktigt ger svar på om regeringen har gjort en socioekonomisk
              och ekologisk konsekvensanalys av Agra. Detta vill jag ha svar
              på.
            </seg>
          </u>
          <note type="speaker" n="9b5b1da5">
            Anf. 24 TINA EHN (MP):
          </note>
          <u who="tina_ehn_aa733d" xml:id="i-c61bf47d5a94321a-3" n="9f515b60">
            <seg n="2b5af0e5">
              Fru talman! Jag har läst interpellationen och svaret och tycker
              att det är en intressant debatt som förs.
            </seg>
            <seg n="06c5389b">
              Jag sitter som ersättare och var tidigare ledamot i Gentekniknämnden
              i Sveriges riksdag. Där behandlar vi ofta ärenden utifrån tekniken
              och vad tekniken är. När man börjar komma in på de socioekonomiska
              aspekterna och de multinationella företagens koncentration och
              ägande blir det väldigt jobbigt många gånger.
            </seg>
            <seg n="1aef151c">
              Politiken måste se till många värden. Det är vi alla väl medvetna
              om i denna kammare. Vad är det som påverkas av det vi genomför
              och beslutar? Man blir alltid påverkad av att höra om företag
              som beter sig på vissa olika sätt eller som har en maktkoncentration
              som inte alltid är sund ur ett demokratiskt perspektiv. Jag påstår
              inte att detta är fallet med Agra; jag kan för lite om Agra. Men
              i diskussionen kommer det här upp som ett exempel.
            </seg>
            <seg n="4dabfade">
              Vi ser nu att det blir allt svårare att klara av livsmedelsförsörjningen
              på jorden. I den diskussionen finns det många faktorer som vi
              som politiker måste ta i beaktande. Det handlar om att det storskaliga
              gigantiska monokulturjordbruket, som vi många gånger talar om
              globalt och som är förhärskande globalt, är indränkt i ett oljeberoende.
              Samtidigt har vi konflikten med en oljepeak och minskad tillgång
              till olja som blir allt dyrare, vilket gör att det blir allt svårare
              och allt dyrare att ta fram den livsmedelsproduktion vi behöver.
            </seg>
            <seg n="787de3df">
              I det sammanhanget är det väldigt intressant att se vad det är
              man satsar på. Är det så att vi satsar på de kvinnor som genom
              ett hållbart jordbruk producerar de livsmedel som de själva behöver
              och också kan ha ett överskott att sälja? Då är det väldigt intressant
              hur man kan underlätta för dem och hur man kan använda sig av
              hållbar teknik och hållbara odlingssystem. Det är där jag tycker
              att politiken ska sätta in sin kraft: på att uppmuntra de hållbara
              odlingssystemen. De är många gånger ekologiska. Det finns sådana
              som inte är ekologiska men som jag tror man kan säga också är
              hållbara, men ofta är det ett väldigt ekologiskt tänk. Man recirkulerar
              näringsämnen, ser till att jorderosionen inte gynnas och ser till
              att det finns ett ekosystem som är hållbart. Allt det här påverkas
              väldigt mycket av politiska beslut.
            </seg>
            <seg n="f532d2c4">
              I denna debatt tycker jag att det kan vara intressant att få
              höra vad det är för kanaler som biståndet till de kvinnliga jordbrukarna
              går genom. Har vi någon kontroll på vad det är för effekter det
              kan ge?
            </seg>
          </u>
          <note type="speaker" n="5a70cb0d">
            Anf. 25 PYRY NIEMI (S):
          </note>
          <u who="pyry_niemi_f2ba76" xml:id="i-b04e51fbe9fc19a2-0" n="744c5668">
            <seg n="a26eec03">
              Fru talman! Jag tackar statsrådet för svaret på interpellationen.
              I huvudsak delar jag regeringens uppfattning att det är väsentligt
              att med biståndspengar bidra till social och ekonomisk utveckling.
            </seg>
            <seg n="4ae4c40a">
              Jag blir dock lite bekymrad på grund av bland annat det som statsrådet
              anger om handelsgödsel, att det är en väldigt liten del som används
              för att förbättra jordkvaliteten och få ut så stora skördar som
              möjligt.
            </seg>
            <seg n="f578fcd4">
              Precis som Jens Holm och Tina Ehn har nämnt är hållbart jordbruk
              också en fråga om egenmakt och vardagsmakt, att kunna påverka
              sin egen livssituation och ha ekonomiska förutsättningar att så
              självständigt som möjligt göra saker i sitt eget jordbruk som
              småbrukare och inte göras beroende av stora multinationella företag
              och deras produkter samtidigt som man kan få upp ett bättre självförtroende
              och ge kvinnor större möjligheter att skapa egna livsbetingelser
              och förutsättningar.
            </seg>
            <seg n="5ba1cf68">
              På det viset blir jag lite bekymrad om det är så att biståndspengarna
              direkt eller indirekt kommer storföretagen till gagn på något
              vis, att de har möjlighet att använda många av sina produkter
              för att till viss del förbättra jordkvaliteten men samtidigt minska
              möjligheterna till egenmakt.
            </seg>
            <seg n="454ba36c">
              Jag har en direkt fråga till statsrådet. Det handlar om de kommande
              biståndspengarna på 225 miljoner kronor som anges i interpellationssvaret.
              Kommer regeringen att vara observant på att pengarna används för
              hållbart brukande? Kommer pengarna också att syfta till att varje
              brukare, till exempel i Afrika, har möjlighet att inte bli beroende
              av storföretagen och deras expansionslust utan i stället få större
              egenmakt och vardagsmakt?
            </seg>
          </u>
          <note type="speaker" n="c30cd100">
            Anf. 26 Statsrådet GUNILLA CARLSSON (M):
          </note>
          <u who="gunilla_carlsson_dee0c5" xml:id="i-f33e299251ecf2c2-1" n="9be43c23">
            <seg n="e8bbfc47">
              Fru talman! Jag tackar för interpellationen och för intresset
              för den här högaktuella globala frågan. Det är egentligen djupt
              besvärande att vi har att hantera den år 2011, då vi borde veta
              och kunna bättre. Fler människor går och lägger sig hungrande.
              Det stämmer att vi som Jens Holm antydde egentligen har haft en
              fantastisk utveckling vad gäller fattigdomsminskningen i världen.
              Fler människor har kunnat äta sig mätta. Men samtidigt är det
              mellan 800 miljoner och en miljard människor som lägger sig hungriga.
              Det är förskräckande många barn som är undernärda och därmed inte
              kan tillgodogöra sig skolutbildning och ha en framtid i vår rätt
              så komplicerade värld.
            </seg>
            <seg n="b977a89e">
              Det här är en fråga som vi behöver ha ökad uppmärksamhet kring,
              inte minst när vi också ser att vi får en stark befolkningsutveckling
              och en tilltagande urbanisering, som även gör att väldigt många
              människor som är fattiga och sårbara kommer längre bort från direkt
              egen försörjning ute på landsbygden och därmed kanske riskerar
              att bli ännu mer sårbara. Samtidigt har vi ökade anspänningar,
              vilket är självklart när vi blir fler på klotet som ska dela på
              våra gemensamma resurser i form av jord och vatten.
            </seg>
            <seg n="0ca935a4">
              Vi behöver diskutera hur det ser ut, hur vi kan mätta en växande
              befolkning på jordklotet utan att föröda de ekologiska grunder
              som finns för vattenanvändning och de jordar som vi redan i dag
              använder.
            </seg>
            <seg n="a43a8b78">
              Då måste man titta på hur man kan öka produktiviteten. Här är
              det bekymmersamt att Afrika kommer efter så pass mycket. Vad kan
              vi lära oss av den gröna revolutionen i till exempel Sydostasien?
              Jo, man har tittat mycket på situationen för brukarna. Hur har
              man kunnat få fram fungerande marknader och transporter? Hur har
              man kunnat öka produktiviteten? Det här är oerhört komplexa och
              mångsidiga frågor som vi hanterar inom ramen för det svenska stödet
              till jordbruksutveckling.
            </seg>
            <seg n="2197c225">
              Man har bistått utvecklingsländerna med diverse expertis, investeringar,
              stöd till brukarnas roll och överföring av forskning och framsteg,
              men vi har i dag inte direkt hållbara odlingssystem. Produktiviteten
              har minskat, men också näringsinnehållet per producerad enhet,
              och jordarna utarmas. Vi har jorderosion, felaktig vattenanvändning
              och för lite kunskap om hållbar användning av de jordar som många
              afrikaner i dag brukar.
            </seg>
            <seg n="b4198849">
              Det beror många gånger på att det är kvinnor som är bönder, tror
              jag. Man har inte velat investera i kvinnors egenmakt eller kvinnors
              marknader. De har inte haft tillgång till kapital och insatsvaror.
              Många av dem är oändligt långt ifrån att över huvud taget kunna
              köpa någonting från Monsanto.
            </seg>
            <seg n="05127deb">
              Det är viktigt att vi tittar på den omfattande problematiken
              på det här området och erkänner att Sveriges riksdag och regering
              ser på detta sammantaget. Agra fick förra året 60 miljoner kronor
              för att arbeta med den gröna revolutionen i Afrika, som ligger
              efter väldigt mycket. Det gör vi tillsammans med diverse andra
              personer. Jag ska återkomma till det.
            </seg>
            <seg n="56d670db">
              Jag vill också svara på frågorna. Nej, vi har inte gjort någon
              formell konsekvensanalys av stödet till Agra. Jag är tacksam för
              interpellationen, för den gör att vi tittar igenom detta, svarar
              på frågor och ser om det finns någon grund i de lite får jag ändå
              påtala det? lösa påståenden som kommer om att det nu finns ett
              extremt beroende av multinationella företag som kanske inte bara
              vill gott.
            </seg>
            <seg n="23137519">
              För mig är det precis tvärtom. I de nya formerna för arbete med
              Agra uppmuntrar Bill Gates och Kofi Annan oss att vara med, för
              vi måste göra någonting tillsammans. Man använder erfarenheter
              från bland annat forskning och andra på marknaden verksamma företag.
              Det kan också medföra något gott. Därför hoppas jag att vi inte
              utgår från att vi bara pratar om Agra eller att vi nu säger att
              det finns en massa rykten om att det finns konstiga länkar emellan.
            </seg>
            <seg n="a973edcf">
              Låt oss i interpellationsdebatten diskutera: Hur får vi ett hållbart
              jordbruk? Hur investerar vi i kvinnors deltagande i ekonomin?
              Det är sådant som jag hoppas att få återkomma till i mitt nästa
              inlägg, fru talman.
            </seg>
          </u>
          <note type="speaker" n="7e78bade">
            Anf. 27 JENS HOLM (V):
          </note>
          <u who="jens_holm_726eb1" xml:id="i-2ef4716f583f8bf5-1" n="f2d11fe0">
            <seg n="5282d117">
              Fru talman! Tack för det svaret! Jag tycker inte att min kritik
              vilar på så värst lösa grunder. Jag har läst på ganska bra om
              Agra och talat med det fåtalet människor i Sverige som kan någonting
              om det. Jag har säkert glömt vissa.
            </seg>
            <seg n="f8f4f75f">
              Jag vidhåller att det finns ett trovärdighetsproblem ifall initiativet
              kommer från nordamerikanska stiftelser och sju av nio ledamöter
              har kopplingar till multinationella företag eller stiftelser och
              ministern framställer det som ett initiativ från Afrika. Det är
              någonting som skorrar lite falskt.
            </seg>
            <seg n="aa055870">
              Jag vill upprepa min fråga. Tycker inte Gunilla Carlsson att
              det kan finnas en intressekonflikt när det är dessa starka ekonomiska
              intressen som också har intresse av att sälja GMO-produkter, insatsvaror
              och utsäde till jordbruket och så vidare? Kan det inte finnas
              en sådan målkonflikt?
            </seg>
            <seg n="48eef683">
              Om det kan finnas en sådan intressekonflikt skulle man vilja
              att regeringen har lite beredskap för det. Jag utesluter inte
              att det kan vara bra att pengar kommer från stora företag. Men
              man måste vara försiktig ifall det finns sådana intressen bakom.
            </seg>
            <seg n="2e7a7658">
              Det aviseras 225 miljoner kronor till livsmedelssatsningar för
              nästa år från regeringen, främst på det globala planet antar jag.
              Då skulle man vilja ha någon indikation redan nu på vart pengarna
              kommer att gå. Är de 60 miljoner kronorna till Agra kvar eller
              inte? Att vänta med det ända till hösten eller i början på vintern
              gör att det nästan är 2012. Där får ministern berätta lite mer.
            </seg>
            <seg n="b57b5659">
              Vi har numera i Sverige en politik för global utveckling. Det
              är någonting som alla partier står bakom. Där talar man inte minst
              om att det ska finnas samstämmighet mellan olika politikområden.
              I PGU säger man till exempel att vi ska minska miljöbelastningen
              i syd. Där finns exempelvis kemikalieberoendet.
            </seg>
            <seg n="d3695f95">
              Om man å andra sidan lanserar en jordbruksmodell som just är
              baserad mycket på kemikalier och sådana insatsvaror går det precis
              i motsatt riktning mot vad vi säger i politik för global utveckling.
              Hur ser ministern på det?
            </seg>
            <seg n="b1b938a6">
              Ministern säger också att användningen av handelsgödsel kommer
              att bli maximalt en fjärdedel av användningen i resten av världen.
              Hur kan ministern veta det? Vad har man för grund för att det
              just är en fjärdedel?
            </seg>
            <seg n="14df4ee1">
              Jag vill också ta upp frågan om GMO. Just nu utvecklar inte Agra
              några genmodifierade produkter eller ger pengar till det. Men
              om man läser på Agras hemsida säger de: Vi utesluter inte satsningar
              på framtida genmodifierade produkter.
            </seg>
            <seg n="ba5bb0bb">
              Jag tycker att man som finansiär i Agra, som den svenska regeringen
              är, skulle kunna ställa krav på att vi inte vill att pengarna
              ska gå till utvecklandet av GMO i utvecklingsländer. I Europa
              har vi inte valt den Nordamerikanska modellen. I USA och Kanada
              finns GMO nästan överallt. I Europa har vi haft en väldigt restriktiv
              linje, vilket jag tycker är bra. Man skulle därför kunna passa
              på att ställa krav.
            </seg>
            <seg n="f08c44e6">
              Min fråga är om regeringen har ställt några sådana krav och lyft
              fram frågan inom ramen för Agra.
            </seg>
          </u>
          <note type="speaker" n="1bde247e">
            Anf. 28 TINA EHN (MP):
          </note>
          <u who="tina_ehn_aa733d" xml:id="i-c61bf47d5a94321a-4" n="9f515b60">
            <seg n="540a07a4">
              Fru talman! Jag upprepar säkert en del som har sagts. I vilket
              fall som helst var det väldigt intressant det som ministern sade
              här om att produktiviteten och näringsinnehållet har minskat.
              Det är precis det som är problematiken med det storskaliga monokulturjordbruket.
              Man ska kanske inte alla gånger underhålla det utan ifrågasätta
              vart pengarna går och vad det är man satsar på.
            </seg>
            <seg n="1cf66d5c">
              Det som det ekonomiska systemet gynnar är många gånger kvantitet
              och inte kvalitet. Det har varit så, och det är också så inom
              jordbruksproduktionen. Därför är det väldigt intressant att höra
              att det inte finns någon formell konsekvensanalys.
            </seg>
            <seg n="f7ab812c">
              Det är någonting som vi tillsammans här kan bevaka och på något
              sätt lyfta fram. Ministern kan ta med sig att det är någonting
              som man önskar i sådana beslut. Vart går pengarna, och vad leder
              det till utifrån många av de frågor som vi har ställt här i dag?
            </seg>
            <seg n="2778ca5d">
              Vi bör veta vad vi gör. Det är vår uppgift som politiker, även
              om det inte alltid är lätt att veta vad alla konsekvenserna blir.
              Det låter som att vi borde vara mer noggranna. Det är viktigt
              att vi stöttar det hållbara jordbruket och dessa kvinnors möjlighet
              att öka sin produktivitet på ett hållbart sätt inom jordbruket.
            </seg>
          </u>
          <note type="speaker" n="4a012d56">
            Anf. 29 PYRY NIEMI (S):
          </note>
          <u who="pyry_niemi_f2ba76" xml:id="i-b04e51fbe9fc19a2-1" n="744c5668">
            <seg n="a163646c">
              Fru talman! Statsrådet hann förmodligen inte svara på min fråga,
              så jag återkommer en gång till de 225 miljoner kronor som ska
              användas för nästa år. Statsrådet nämner också möjligheterna för
              kvinnor till egenmakt. Det tycker jag är vällovligt.
            </seg>
            <seg n="9163f776">
              Jag vill ändock poängtera att 225 miljoner kan vara både väldigt
              mycket och väldigt lite pengar. Man kan se det i en liten skala
              i förhållande till den totala produktionscykeln och hur mycket
              pengar som måste investeras för att minska undernäringen och skapa
              goda förutsättningar i till exempel Afrika. Då är det väldigt
              väsentligt att pengarna används rätt och att det kan följas upp
              och utvärderas på ett sådant sätt att de kommer småbrukarna och
              framför allt kvinnorna till godo.
            </seg>
            <seg n="47d93e62">
              Det handlar inte bara om att utveckla och utbilda inom odlingsmetoder.
              Det handlar också om att människor ska kunna påverka sin egen
              vardag, bistå med kunskap, se till att skapa en bra vattenförsörjning
              med mera.
            </seg>
            <seg n="036516d1">
              Det är lite oroande det som Jens Holm säger om Agra. Jag har
              inte alls expertkunskap om organisationen. Men jag blir ändå bekymrad
              om det stämmer att det är ett initiativ inte från Afrika utan
              från nordamerikanska stiftelser som i grunden kanske jag säger
              inte att det är så har andra avsikter än just främja småbrukarnas
              intressen. De kanske i första hand vill få in sina egna produkter
              på sikt för att kunna få en ny marknadsandel i exempelvis Afrika.
            </seg>
            <seg n="4f4a423f">
              Det vore väldigt bra om statsrådet nu gav en indikation till
              oss som har ställt dessa frågor inför nästa års budget. På vilket
              sätt kommer pengarna att användas? Kommer de till exempel att
              gå till de kvinnor som främst är småbrukare? Kommer de att kunna
              användas på ett bra sätt så att det hållbara och det ekologiska
              jordbruket premieras?
            </seg>
          </u>
          <note type="speaker" n="6daf0e46">
            Anf. 30 Statsrådet GUNILLA CARLSSON (M):
          </note>
          <u who="gunilla_carlsson_dee0c5" xml:id="i-f33e299251ecf2c2-2" n="9be43c23">
            <seg n="a6a16bbd">
              Fru talman! Jag ska försöka att svara på alla frågor.
            </seg>
            <seg n="cbd92b54">
              Jag vill börja med att säga att jag absolut inte påstår att Jens
              Holm för sitt resonemang på lösa grunder. Den frågeställning som
              vi nu kommer att diskutera, och som också resulterat i Pyry Niemis
              fråga, är: Har Agra en dold agenda? Finns det för mycket intressen
              från multinationella företag som nu har en idé om att man ska
              använda genmodifiering på bredden och se till att på olika sätt
              skapa en global icke-konkurrensutsatt, icke-transparent av storföretagen
              illvilligt skött jordbruksutveckling?
            </seg>
            <seg n="b1ad4168">
              Det är inte med de ögonen som vi har gått in i Agra. Det är precis
              tvärtom. Det är ett intressant samarbete där Agra fokuserar på
              fattiga småjordbrukare, lokala resurserna och lokal kunskap, och
              det är särskilt kvinnorna som står i fokus för detta.
            </seg>
            <seg n="cead2b8c">
              Vi har också haft möten med Agra bland annat på Sveriges lantbruksuniversitet.
              I förra veckan var också en representant för Agra av afrikanskt
              ursprung på plats och försökte öka intresset i Sverige för vad
              Agra gör för afrikanska småjordbrukare.
            </seg>
            <seg n="036aa9ee">
              Vi försöker med Agra se till att det blir ett minskat beroende
              av de multinationella storföretagens intressen i Afrika, Kinas
              expansionsplaner och så vidare för att se vad det finns för afrikanska
              förutsättningar och behov.
            </seg>
            <seg n="b27e8691">
              Vi måste titta på de problem som i dag råder med monokulturer,
              jordkvaliteter som utarmas och näringsinnehållet som är för lågt
              för att kunna se till att barnen överlever och fler ska kunna
              äta sig mätta.
            </seg>
            <seg n="02fc8b30">
              Vi måste titta på de lokala förutsättningarna och vara beredda
              att investera i växtförädling och med insatsmedel. Det gäller
              att se till de kan ha jordbruksmaskiner som gör att de kan minska
              vattenanvändningen. Det gäller att se till att de får ta del av
              kunskap, forskning och framsteg så att de har rätten att utveckla
              sitt eget jordbruk utifrån lokala förutsättningar.
            </seg>
            <seg n="675c281f">
              Det är därför som Kofi Annan är så glad att vi tillsammans med
              Bill Gates innovativa idéer med pengar från andra organisationer
              inklusive en del biståndsgivare ser till att nu verkligen försöka
              lyfta fram behovet av en grön revolution i Afrika.
            </seg>
            <seg n="1175733c">
              Det är en av de många kanaler vi har valt. Jag svarade ärligt
              på frågan om huruvida vi har gjort en konsekvensanalys vad gäller
              miljöaspekterna och de sociala aspekterna med att stötta Agra.
              Jag svarade: Nej, vi har inte gjort det. Men i och med interpellationen
              får vi nu en anledning att titta på detta.
            </seg>
            <seg n="b5a2bc51">
              Det betyder inte att vi inte vet vad Agra gör och att vi inte
              vet att detta är väl använda pengar. De gör just det som Sverige
              har bestämt sig för inom ramen för vårt ökade engagemang för att
              få i gång produktiviteten i det afrikanska jordbruket. Detta har
              två skäl. Det första är att försöka minska svälten och hungern
              i världen, framför allt i Afrika, och möta de ökande behov som
              en växande befolkning kommer att ha med urbanisering, som jag
              sade, och med bristande vatten- och markutrymme.
            </seg>
            <seg n="a3ffa6b9">
              Det andra är att vi ser att detta är ett sätt att få i gång den
              ekonomiska sektorn i många länder. Vi kan inte förvägra afrikanerna
              att nu utveckla sitt jordbruk på egna meriter. Kan vi nu bidra
              med bistånd? Ja. Kan vi bidra med kunskap? Ja. Kan vi bidra med
              ökat intresse och en samlad politik för global utveckling med
              ökat marknadsinträde och annat? Ja, det är just det vi gör.
            </seg>
            <seg n="a511bc77">
              Jag ska försöka hinna svara på frågan om satsningen på 225 miljoner
              kronor. Den ska ses i ett sammanhang. Det är en särskild satsning.
              Därutöver stöttar vi Världsbanken, Afrikanska utvecklingsbanken,
              FAO och Ifad. Det finns en mängd organisationer som ägnar sig
              just åt jordbruksutveckling. Agra är en liten del av detta.
            </seg>
            <seg n="c3b13b08">
              Jag avser att återkomma till de 225 miljoner kronorna, för det
              handlar mycket om att göra riktade insatser där vi ser att det
              behövs kunskap. Vi ska försöka lyfta fram en del frågor. Det handlar
              framför allt om det som vi har gjort med Agra inom ramen för förra
              årets särskilda satsning: Vi måste lyfta det afrikanska jordbruket
              och se till att det ägarskap och det engagemang som finns i dessa
              13 afrikanska länder inte bara blir bättre lyssnat på utan också
              mer tillgodosett utifrån de lokala förutsättningarna.
            </seg>
            <seg n="bb668e57">
              Här tycker vi att Agra har varit en intressant kanal och en bra
              samarbetspartner som ökar kvaliteten och som definitivt är transparent
              med vilka som sitter i styrelsen, hur resultaten ser ut och vart
              pengarna går.
            </seg>
          </u>
          <note type="speaker" n="c16aa6f4">
            Anf. 31 JENS HOLM (V):
          </note>
          <u who="jens_holm_726eb1" xml:id="i-2ef4716f583f8bf5-2" n="f2d11fe0">
            <seg n="c7c29ba3">
              Fru talman! Jag skickar tillbaka ytterligare en fråga till Gunilla
              Carlsson som jag inte tyckte att jag fick svar på. Det gäller
              frågan om GMO. Agra säger att man i dag inte stöder GMO på något
              vis, men man utesluter inte att man kan göra det i framtiden.
              Med en sådan formulering tycker jag att man öppnar ganska tydligt
              för en GMO-satsning i Afrika. Jag vill veta vad den svenska hållningen
              är. Tycker man att det är helt okontroversiellt, eller tycker
              man att detta är något som man ska se mer kritiskt på?
            </seg>
            <seg n="b6c1071a">
              Jag tror att denna debatt lite grann har lärt oss att det grovt
              sett finns två sätt att se på livsmedelsproduktion i världen.
              Det blir förstås generaliserande. Å ena sidan kan man tycka att
              det behövs en ny grön revolution, mer insatsvaror, kanske GMO,
              mer konstgödsel, mer kemikalier i jordbruket och så vidare. Å
              andra sidan kan man dra den slutsats som man har gjort i en av
              de mest omfattande analyser av livsmedelsproduktionen i världen.
              Jag talar då om FN-rapporten Agriculture at a Crossroads , som
              kom för ett par år sedan. Där drar man bland annat slutsatsen
              att det som bönder i utvecklingsländerna behöver är ett ekologiskt,
              småskaligt jordbruk. Anledningen till att man drog denna slutsats
              tror jag är att det ska vara småskaligt eftersom bönderna då har
              kontrollen själva. Detta kommer aldrig att bli några multinationella
              företag, utan de kommer att producera för sig själva och för sin
              marknad i närområdet. Det ska vara ekologiskt till största delen
              därför att jordbruket i den rika världen har gjort sig beroende
              av import av fossil energi. Det håller inte i längden att vi fortsätter
              importera fossil energi. Det håller inte heller i längden att
              vi har så mycket insatsvaror som vi har.
            </seg>
            <seg n="52f265ae">
              Framtiden ligger i det småskaliga ekologiska jordbruket, och
              det är tyvärr inte den väg som Agra stakar ut. Agra står för en
              helt annan utvecklingsmodell. Det är därför jag tycker att det
              är så viktigt att problematisera frågan.
            </seg>
          </u>
          <note type="speaker" n="9c97484f">
            Anf. 32 Statsrådet GUNILLA CARLSSON (M):
          </note>
          <u who="gunilla_carlsson_dee0c5" xml:id="i-f33e299251ecf2c2-3" n="9be43c23">
            <seg n="5a22e49d">
              Fru talman! Tack för interpellationen! Jag är säker på att vi
              kommer att få återkomma i debatten, för den är superviktig.
            </seg>
            <seg n="c8d8659a">
              Det jag alltid upprepar är detta: Jag tycker inte att utvecklingsländerna
              ska upprepa våra misstag. Vi måste erkänna att den kemikalieanvändning
              vi har, den övergödning vi har på grund av en felaktig koncentration
              av hur jordbruket bedrivs i delar av Europa och vårt stora beroende
              av olja i insatsvaror för att driva ett ekonomiskt hållbar jordbruk
              i Europa inte kan kopieras. Det vore illa för Afrika.
            </seg>
            <seg n="0baf456d">
              Men det är lika illa att låsa fast 800 miljoner människor i hunger,
              svält, umbäranden och undernäring som gör att de inte kan klara
              ett liv framöver. Vi måste nu se till att investera i insatsvaror
              och även få fram produkter som har ett högre näringsinnehåll och
              som kan mätta fler. Vi ska ta bättre vara på de begränsade vattenresurser
              som finns och ta bättre ansvar för marken i Afrika.
            </seg>
            <seg n="1905756b">
              Här tycker jag att vi har ett bra samtal med Agra, och jag känner
              inte igen beskrivningen av Agra. Det är just detta jag tycker
              att de hjälper oss med. Hur kan vi hitta den afrikanska vägen
              för att lösa problem utan att upprepa misstag? Hur kan Afrika
              lära sig av det som har gjort Sverige starkt? Kan det finnas mer
              av kooperation? Hur skapar vi möjlighet för lokala marknader?
              Och hur ser vi till att vi är innovativa och verkligen adresserar
              problemen?
            </seg>
            <seg n="394f172b">
              Om vi bara talar om småskaligt och ekologiskt svarar vi inte
              heller upp mot de behov som undernärda barn har och som kvinnor
              ibland har när de inte får tillgång till makt, medel och ekonomi
              att kunna driva det ekologiska på ett bra sätt. Vi måste se till
              att vi nu hittar ett afrikanskt sätt att både häva fattigdomen,
              undernäringen och svälten och se till att vi får fart på det afrikanska
              jordbruket. Då behövs en hel del av nytt tänkande, och jag tycker
              att Agra står för detta.
            </seg>
            <seg n="2af9dd34">
              Jag har därför också delat Agras uppfattning, vilket vi nog får
              nya interpellationer om. Om man i detta läge utesluter modern
              växtförädling och inte ser till att vi får högre avkastning och
              mer näringsinnehåll i de produkter som tas fram och säger nej
              till allt detta blir det svårt att svara på frågan om hur vi ska
              kunna mätta allt fler hungriga afrikaner. De har rätt inte bara
              till mat utan också till en framtid.
            </seg>
            <seg n="c816f871">
              Det är därför vi kommer att fortsätta att arbeta med Agra. Jag
              är också tacksam för den granskning som riksdagen utför på området.
              Vi återkommer.
            </seg>
          </u>
          <note n="48208496">
            Överläggningen var härmed avslutad.
          </note>
          <note n="c778271d">
            10 § Svar på interpellation 2010/11:354 om demokratiska värderingar
            i Försvarsmakten
          </note>
          <note type="speaker" n="39e622f6">
            Anf. 33 Försvarsminister STEN TOLGFORS (M):
          </note>
          <u who="sten_tolgfors_be6df3" xml:id="i-5e44461979a88933-12" n="4eea51c7">
            <seg n="b092dcea">
              Fru talman! Torbjörn Björlund har frågat mig om det är mitt ställningstagande
              att personer kan lagföras för att de sympatiserar med organisationer
              trots att de inte gör sig skyldiga till en brottslig handling
              samt vilka åtgärder jag avser att vidta för att inom försvaret
              sprida kunskap om grundläggande demokratiska värderingar som till
              exempel tankefrihet och yttrandefrihet.
            </seg>
            <seg n="621ee7f0">
              Terrorism är i många delar av världen ett allvarligt hot mot
              demokrati, mänskliga fri- och rättigheter och mot ekonomisk och
              social utveckling. Eftersom terrorism är internationell till sin
              karaktär kan den bara motverkas genom gränsöverskridande samarbete
              och gemensamt ansvarstagande mellan länder.
            </seg>
            <seg n="80b30648">
              Sverige har sedan 2003 en särskild lag om straff för terroristbrott
              som bygger på ett EU-rambeslut om bekämpande av terrorism. Brott
              som till exempel mord, sabotage och kapning är i vissa fall straffbara
              som terroristbrott beroende på gärningsmannens avsikter med brottet
              och vilken skada det kan leda till. Den som begår försök, förberedelse
              eller stämpling till terroristbrott eller underlåter att avslöja
              ett sådant brott kan också ställas till ansvar. Det finns också
              en lag om straff för finansiering av bland annat terroristbrott.
              Så sent som förra året infördes vidare en ny lagstiftning som
              innebär att ytterligare åtgärder kan vidtas för att förebygga
              bland annat terroristbrott. Enligt den lagen är offentlig uppmaning,
              rekrytering och utbildning avseende bland annat terroristbrott
              straffbart. Även denna reglering bygger på ett EU-rambeslut.
            </seg>
            <seg n="13827491">
              För att en person ska kunna dömas till ansvar krävs att han eller
              hon har utfört en aktiv handling, till exempel kommit överens
              med någon om att begå ett brott. Det är alltså inte fråga om att
              allmänt ingripa mot en enskilds frihet att hysa åsikter eller
              friheten att uttrycka åsikter och tankar. Eftersom föreningsfriheten
              är en grundlagsskyddad rättighet i Sverige är det också en grundläggande
              princip att blotta medlemskapet i en organisation inte är kriminaliserat
              utan att det för straffansvar krävs att en person på något sätt
              aktivt har bidragit till organisationens brottsliga verksamhet.
              Huruvida ett brott har begåtts i det enskilda fallet är upp till
              de rättsvårdande myndigheterna att avgöra.
            </seg>
            <seg n="2213ad76">
              Försvarsmakten arbetar löpande med ett omfattande värdegrundsarbete
              som omfattar all personal. ÖB har beslutat om interna styrdokument
              som reglerar värdegrund och uppförandekoder.
            </seg>
            <seg n="3ceab63b">
              Jag har fullt förtroende för Försvarsmaktens arbete i detta avseende.
            </seg>
          </u>
          <note type="speaker" n="0c6e636c">
            Anf. 34 TORBJÖRN BJÖRLUND (V):
          </note>
          <u who="torbjorn_bjorlund_e4a89e" xml:id="i-d9a288f06c42f0c1-0" n="31d98dcd">
            <seg n="8cecf750">
              Fru talman! Jag ska tacka för svaret. Som alltid när jag får
              ett svar på en interpellation känns det som att jag har fått ett
              mallsvar. Man följer en mall för svaret. Det är lite synd eftersom
              det här är en viktig fråga.
            </seg>
            <seg n="43ed65ce">
              I min interpellation refererar jag till Anders Lindström, insatschef
              i Försvarsmakten, och hans uttalande efter att Usama bin Ladin
              dödades. Det är inte bara uttalandet som känns oroväckande utan
              det finns flera saker i utvecklingen som är oroväckande. Ända
              sedan terroristdådet i New York den 11 september 2001 har utvecklingen
              blivit så att många oskyldiga drabbats av den tidvisa hysteri
              som terroristbekämpningen har framkallat. Usama bin Ladin var
              ingen ängel. Han var en terrorist som vi inte behöver sörja. Det
              finns inget som rättfärdigar vad han har gjort eller står för.
              Men det finns skäl att fundera på det sätt som situationen hanterades.
              Det är i det ljuset som uttalandet från Anders Lindström finns
              med.
            </seg>
            <seg n="7f7303fd">
              Om Sverige ska betecknas som en rättsstat det vill vi göra i
              Sverige, och det vill man i USA också måste vi framför allt visa
              det i praktisk handling. Vi kan inte tillåta oss att göra saker
              utanför lagen. Det är det som är utmärkande för det vi vill kalla
              ett civiliserat samhälle. Det vill vi vara med i.
            </seg>
            <seg n="6ef63d55">
              Just det sättet att svepande beteckna alla som är med i en organisation,
              kan tänkas ha något att göra med eller ett samröre med organisationer
              för terrorister kan vara förödande i debatten. Det är därför jag
              tycker att det är oroande med Lindströms uttalande.
            </seg>
            <seg n="58e71fc5">
              Ett exempel på det som kan hända är vad som hände på Guantánamobasen
              i USA:s regi. Det finns i dag bevis på att många helt oskyldiga
              personer spärrades in för att de på något sätt haft samröre med
              organisationer eller andra personer som kunde tänkas stödja något
              slags presumtiv terrorism. De flesta var från Afghanistan eller
              Pakistan, men det fanns även andra bland annat en svensk medborgare
              som sedan visade sig vara helt oskyldig.
            </seg>
            <seg n="937c1d0e">
              Många organisationer finns också med, som egentligen var seriösa
              i sitt stöd till den demokratiska utvecklingen i olika delar av
              världen men som helt felaktigt stämplades som terroristorganisationer.
            </seg>
            <seg n="57311f08">
              I det ljuset ska vi se dessa uttalanden som kopplar ihop det
              som sägs av företrädare för Försvarsmakten och av oss politiska
              företrädare med terrorism som företeelse. Det får inte råda något
              tvivel om att vi arbetar utifrån vad människor gör när det gäller
              brottslighet, däribland terrorism, inte om de är medlemmar i vissa
              organisationer eller uttrycker åsikter som på något sätt kan vara
              misshagliga.
            </seg>
            <seg n="fadeaac5">
              Terrorism bygger på skräck och rädsla. Det finns ett antal brott
              som har begåtts av terrorister enskilda och organisationer. Men
              i dag finns fler exempel på stater som begår statsterrorism, det
              vill säga man bygger sin maktutövning på skräck och rädsla. Konflikter
              hanteras utifrån skrämsel och rädsla. Det kan inte tillåtas att
              vi tänjer på begreppen oavsett vem eller vilka som begår brott.
            </seg>
            <seg n="933e861e">
              I dag finns en situation med främlingsfientliga organisationer
              som utnyttjar den beröringsskräck som finns för terrorism, inte
              minst mot islam och muslimer. Av den anledningen är det viktigt
              hur vi och våra företrädare uttrycker oss i debatten. Det ska
              vara ett klart uttalat brott som ska lagföras när vi vet vem som
              utfört brottet, och det är inte acceptabelt att lagföra människor
              på grund av vad de uttrycker eller om de tillhör en viss organisation.
              Jag menar att, som ibland sker, uttrycka att alla som har något
              med extrema organisationer att göra ska lagföras är ett direkt
              farligt sätt att arbeta på eller uttrycka sig på därav min fråga
              och interpellationen.
            </seg>
          </u>
          <note type="speaker" n="414f8346">
            Anf. 35 HANS WALLMARK (M):
          </note>
          <u who="hans_wallmark_93395e" xml:id="i-e2c851ea49c5106f-0" n="9528ac8f">
            <seg n="0aa86a76">
              Fru talman! Jag tror att jag förstår vad Torbjörn Björlund vill
              få sagt med sin interpellation. Däremot måste jag, fru talman,
              säga att det är ett sällsynt dåligt exempel han har valt genom
              att bygga interpellationstexten på det som hände Usama bin Ladin.
              Få personer har väl skrivit in sig så i historien som just varande
              företrädare för internationell terrorism som dödar, lemlästar
              och slår mot oskyldiga, kvinnor och barn.
            </seg>
            <seg n="000e202b">
              Sedan nämnde Torbjörn Björlund Guantánamo. Där kan jag hålla
              med om att det finns all anledning att fundera och reflektera
              i enlighet med Torbjörn Björlunds linjer, men det är inte riktigt
              vad den grundläggande interpellationen handlar om.
            </seg>
            <seg n="d86106ec">
              Fru talman! Jag har tre synpunkter. För det första har vi yttrandefriheten.
              Som gammal tidningsman menar jag att yttrandefriheten och meddelarfriheten
              även gäller militärer. Jag kan inte helt klarlägga hur Anders
              Lindström har uttalat sig, som privatperson eller insatschef.
              Däremot är det vanskligt att från talarstolen i Sveriges riksdag
              börja ifrågasätta eller ens antyda det olämpliga i att uttala
              sig.
            </seg>
            <seg n="7b55ac76">
              Nu tror jag inte att Anders Lindström, som jag känner som en
              stor och stark gosse, skräms av att föras fram i en interpellation,
              men det kan finnas andra i sammanhanget som kan tycka att det
              är obehagligt att en sådan diskussion förs.
            </seg>
            <seg n="acbcdfd9">
              För det andra finns uttalandet i sak som Torbjörn Björlund hänvisar
              till: Lagföring av alla som står för de extrema organisationerna
              är långsiktigt positiv. Det visar att det inte finns någon väg
              att komma undan. Det tycker jag i grunden är bra.
            </seg>
            <seg n="0c6bcdf5">
              Det är bra att terrorister som Usama bin Ladin vet att det alltid
              finns en rättvisa som når fram. Det är bra att Ratko Mladić har
              fångats in och förts till Haag. Det är bra att den förre kommunistledaren
              Slobodan Milošević också hamnade i Haag. Allt detta är bra. Det
              är därför vi är engagerade i olika former av internationella aktioner
              mot internationell terrorism i form av al-Qaida och talibaner.
            </seg>
            <seg n="54af9b77">
              För det tredje handlar interpellationen det utvecklar Torbjörn
              Björlund i sin argumentering huvudsakligen om Usama bin Ladin.
              Torbjörn Björlunds första fråga är om det är försvarsministerns
              ställningstagande att personer kan lagföras för att de sympatiserar
              med organisationer trots att de inte gör sig skyldiga till en
              brottslig handling. Där måste vi vara fullständigt glasklara,
              nämligen att Usama bin Ladin och al-Qaida på alla sätt har gjort
              sig skyldiga till fruktansvärda handlingar. Dessutom ska vi vara
              medvetna om att det våld som al-Qaida och talibaner utför i en
              del länder som Afghanistan och Pakistan riktar sig huvudsakligen
              mot muslimer. Om man vill vara vän och försvarare av muslimer,
              vilket jag tolkar Torbjörn Björlund, finns det all anledning att
              brännmärka just den typen av terroriströrelser, som visserligen
              ställer till med problem och svårigheter i länder som USA och
              i Europa men som våldför sig på sina egna nationer som Afghanistan
              och Pakistan. Det kan inte råda något som helst tvivel om att
              just en person som Usama bin Ladin är en direkt symbol och företrädare
              för ett av de värsta terroristnätverken vi har upplevt i vår tid.
            </seg>
          </u>
          <note type="speaker" n="61d84c6e">
            Anf. 36 Försvarsminister STEN TOLGFORS (M):
          </note>
          <u who="sten_tolgfors_be6df3" xml:id="i-5e44461979a88933-13" n="4eea51c7">
            <seg n="16d3e09a">
              Fru talman! Låt mig först konstatera att svar på interpellantens
              två frågor har lämnats, och jag noterar att han inte berörde dem
              alls i sitt inlägg.
            </seg>
            <seg n="2e1a52df">
              Jag vill också, fru talman, tillstå att jag blev lätt fundersam
              när jag läste interpellationen av Torbjörn Björlund. Efter att
              ha hört hans inlägg blir jag mer än fundersam och snarare avvisande
              till hans resonemang. Om jag hade varit Anders Lindström hade
              jag varit direkt fundersam över Björlunds argumentation.
            </seg>
            <seg n="e53c9eec">
              Vad säger Torbjörn Björlund i sitt inlägg? Jo, att det är en
              oroväckande utveckling där oskyldiga drabbas som tidvis präglas
              av hysteri. Han skrev en interpellation som handlar om Usama bin
              Ladin, den mest profilerade terroristledaren världen kanske har
              sett, direkt ansvarig för ett mycket stort antal människors död.
            </seg>
            <seg n="70a874d0">
              Björlund säger att vi inte ska göra saker utanför lagen, vi ska
              inte svepande beteckna alla som är med i en organisation som terrorister.
              Sedan väcker han en interpellation som handlar om inte den som
              i allmänhet är med utan om den som är hjärnan, ledaren och finansiären
              bakom tusentals människors död. Han talar inte om organisationer
              i allmänhet utan om al-Qaida, en av de värre terroristorganisationer
              världen har sett.
            </seg>
            <seg n="8411c1d1">
              Jag noterade, fru talman, ingenting i det Torbjörn Björlund sade
              i sitt inlägg som har direkt koppling till hans interpellation.
              Här talas det om statsterrorism i en interpellation som handlar
              om en ledande terroristorganisations ledare. Han talar om beröringsskräck
              inför islam som absolut är ett samhällsproblem, men det är ett
              mycket underligt sammanhang att föra upp det i när vi i dag samlas
              för att diskutera terrorism.
            </seg>
            <seg n="a951c864">
              Det är uppenbart att terrornätverket al-Qaida har utfört en rad
              attacker mot civila och militära mål över hela världen. Terrordåden
              i Washington och New York den 11 september 2001 dödade tusentals
              och motiverade inte bara USA utan även de ca 50 länder som finns
              i Afghanistan fortsatt, eftersom talibanregimen där hade upplåtit
              landet som träningsbas för terrorister och förberedelser för terrordåd,
              ett nätverk som också hade förgreningar in i Europa.
            </seg>
            <seg n="07797b40">
              Jag svarade entydigt på det som var interpellationens frågor:
              Sverige har sedan 2003 en särskild lag om straff för terroristbrott
              som bygger på ett EU-rambeslut Brott som till exempel mord, sabotage
              och kapning är i vissa fall straffbara som terroristbrott. Det
              kom också i fjol en ny lagstiftning som innebär att ytterligare
              åtgärder kan vidtas för att förebygga bland annat terroristbrott.
              Det innebär till exempel att offentlig uppmaning, rekrytering
              och utbildning avseende bland annat terroristbrott är straffbara.
            </seg>
            <seg n="2e1af37f">
              För att en person ska kunna dömas till ansvar krävs det inte
              att man i allmänhet är sympatisör utan att man utfört en aktiv
              handling, som till exempel kommit överens med någon annan att
              begå ett brott. Det är alltså inte fråga om att i allmänhet ingripa
              mot en enskild persons frihet att hysa åsikter eller att uttrycka
              åsikter och tankar. Föreningsfriheten är grundlagsskyddad i Sverige,
              och det är inte straffbart att sympatisera med någons idéer. Men
              att aktivt bidra till en organisations brottsliga verksamhet,
              till exempel att leda och utföra terroristhandlingar, är i högsta
              grad straffbart. Huruvida ett brott har begåtts i varje enskilt
              fall är det de rättsvårdande myndigheterna som avgör.
            </seg>
            <seg n="b08b6964">
              Men det interpellationen handlar om är terrornätverkets skapare,
              ledare, inspiratör och möjligen också finansiär, och då blir de
              kopplingar till en rad andra intressanta frågor i andra sammanhang
              som Björlund gör mycket svåra att förstå, fru talman.
            </seg>
          </u>
          <note type="speaker" n="aa13883b">
            Anf. 37 TORBJÖRN BJÖRLUND (V):
          </note>
          <u who="torbjorn_bjorlund_e4a89e" xml:id="i-d9a288f06c42f0c1-1" n="31d98dcd">
            <seg n="f1fa3666">
              Fru talman! Det är spännande att höra de resonemang som förs
              av försvarsministern och Hans Wallmark. Jag vill påstå att det
              som jag skriver i min interpellation har en utgångspunkt i insatschef
              Anders Lindströms uttalande, för det är det som sammanfattar hur
              vi uttrycker oss när det gäller bilden av vad terrorism är. Jag
              menar att det som är så farligt är om man inte uttrycker sig på
              rätt sätt.
            </seg>
            <seg n="ad7877c7">
              Jag har ingen som helst anledning att lägga munkavle på Anders
              Lindström, men jag har anledning att sätta fokus på vad han säger
              och på vilket sätt han säger det. Terrorismen är inte så enkelspårig
              som en del vill göra gällande.
            </seg>
            <seg n="0904ea9d">
              Jag sade i mitt anförande att jag inte har någon som helst anledning
              att stödja Usama bin Ladin, och min interpellation handlar inte
              om det det ser man om man läser den ordentligt och vill läsa den
              på rätt sätt. Det handlar om hur vi betecknar terrorism och vad
              terrorism är. Usama bin Ladin är utan tvekan en terrorist, och
              som sådan ska han lagföras och tas om hand självklart. Jag säger
              inget annat.
            </seg>
            <seg n="1282639c">
              Det jag menar är att om vi ska ha något slags nyanserad debatt
              om terrorism och vad det är måste vi ta med andra delar också.
              Utgångspunkten är självklart Anders Lindströms uttalande, för
              det är signifikativt. Om vi inte är noga med att använda ord och
              uttryck på rätt sätt och se på saker på rätt sätt uttrycker vi
              oss svepande så att det helt och hållet gynnar just terrorister.
              Talibaner får kött på benen för att kunna rekrytera fler talibaner
              i Afghanistan bara därför att man går in och bombar sönder en
              massa byar utan att ha rätt syn på vad som händer.
            </seg>
            <seg n="6399e42e">
              Att talibanerna har förstört väldigt mycket i Afghanistan är
              det ingen tvekan om. Och det finns inget försvar för det som görs
              av talibanerna. Det är jag noga med att påpeka, så att ingen kommer
              tillbaka och säger någonting om det. Jag har ingen som helst anledning
              att stödja al-Qaida-verksamhet eller någonting sådant.
            </seg>
            <seg n="0d1e4f78">
              Men det är om man utifrån det gör saker som inte tillhör rättsstaten
              som vi måste diskutera det. Vad är det vi gör? Vad är det som
              görs i världen i dag för att få rätsida på terrorismen? Om man
              svepande betecknar alla som tillhör organisationer i Afghanistan
              som terrorister, vilket Lindström faktiskt gör som företrädare
              för Försvarsmakten, som företrädare för Sverige, gör man fel.
              Man borde kunna uttrycka sig mycket mer konsekvent att det här
              är det vi gör mot brottslingar och terrorister som gör saker.
            </seg>
            <seg n="c7c072b9">
              Jag tar de här exemplen på det som har hänt utanför, typ Guantánamo,
              eller organisationer som har stämplats som terrorister därför
              att det är den utveckling vi kan få om vi inte uttrycker oss på
              rätt sätt. Det är det jag är ute efter. Det jag vill veta är om
              Försvarsmakten tycker det eller om det bara är slarvigt uttryckt.
            </seg>
            <seg n="a2322ac7">
              I interpellationssvaret hänvisar man också till policydokument.
              Jag har tittat på Försvarsmaktens hemsida och sett en del policydokument.
              Det finns ett policydokument som har med värdegrunder och uppförandekoder
              att göra, och jag tycker att det är väldigt tunt när jag tittar
              på vad som står där. Det går definitivt att utveckla det mycket
              mer, för att undvika missförstånd eller undvika att man uttrycker
              sig på fel sätt.
            </seg>
            <seg n="660e9dbf">
              Jag vet inte om försvarsministern vill kommentera det, men jag
              vill veta om man jobbar mer med det här än bara det som finns
              i policydokumentet. Det måste finnas med, speciellt med tanke
              på den omdaning vi gör i Försvarsmakten nu när vi får in mycket
              nya människor som måste ha det här på rätt sätt. Jag menar att
              det är detta som är problematiken.
            </seg>
            <seg n="1eba4b44">
              Det är just där jag måste få ett svar: Var står vi egentligen
              när det gäller de här bitarna? Försvarar man Anders Lindströms
              uttalande utifrån en principiell ståndpunkt, eller kan man se
              problematiken i det?
            </seg>
          </u>
          <note type="speaker" n="e5532d59">
            Anf. 38 HANS WALLMARK (M):
          </note>
          <u who="hans_wallmark_93395e" xml:id="i-e2c851ea49c5106f-1" n="9528ac8f">
            <seg n="ac875e97">
              Fru talman! Jag ber att få upprepa att jag tror att jag förstår
              vad Torbjörn Björlund är ute efter. Men nog måste väl Torbjörn
              Björlund, fru talman, hålla med om att det är ett sällsynt dåligt
              exempel han har valt.
            </seg>
            <seg n="4c79ada9">
              I hela sin interpellation pratar han om Usama bin Ladin och al-Qaida.
              Med all respekt men ingen kan väl säga att det är någon oskyldig
              person eller en oskyldig organisation? Det är inte så att den
              har blivit attackerad i största allmänhet eller att han har jagats
              i största allmänhet, utan det är just som hjärnan bakom al-Qaida,
              just som hjärnan bakom de terroristhandlingar som utförts, inte
              bara i USA utan även i länder som Afghanistan och Pakistan mot
              den egna befolkningen.
            </seg>
            <seg n="b91cb76d">
              Även om Torbjörn Björlund vill fortsätta sitt i och för sig ganska
              intressanta resonemang måste han ändå hålla med om det som åtminstone
              två andra personer här påpekar: Det var väl dåligt valt att räkna
              upp just Usama bin Ladin och al-Qaida och nu föra ett mer principiellt
              resonemang.
            </seg>
            <seg n="0ec51030">
              Fru talman! Om man går in på Anders Lindströms uttalande, som
              Torbjörn Björlund gör, lyder det så här: Lagföring av alla som
              står för de extrema organisationerna är långsiktigt positiv. Det
              tycker Björlund uppenbarligen är fel. Tänk då om han hade sagt
              så här: Lagföring av alla som står för de extrema organisationerna
              är långsiktigt ointressant. Det är alltså raka motsatsen. Ja,
              det tycker jag hade varit fullständigt fel. Jag tycker just att
              vi ska ägna oss åt det.
            </seg>
            <seg n="425f9292">
              Och det är det vi gör när vi till exempel funderar på: Hur ska
              vi få rasister att ändra uppfattning? Hur ska vi få dem som är
              organiserade nationalsocialister att ändra uppfattning? Hur ska
              vi få militanta vänstergrupper att ändra uppfattning? Hur ska
              vi få militanta islamistgrupper att ändra uppfattning? Naturligtvis
              ska vi på olika sätt bekämpa dem som representerar våld som lösning
              på problem.
            </seg>
            <seg n="360b32cb">
              Avslutningsvis: Hela interpellationen handlar om Usama bin Ladin.
              Menar Torbjörn Björlund att han har attackerats uteslutande därför
              att han sympatiserade med al-Qaida?
            </seg>
          </u>
          <note type="speaker" n="2fff2c6d">
            Anf. 39 Försvarsminister STEN TOLGFORS (M):
          </note>
          <u who="sten_tolgfors_be6df3" xml:id="i-5e44461979a88933-14" n="4eea51c7">
            <seg n="b54a0252">
              Fru talman! Ja, det är väl alldeles uppenbart att Torbjörn Björlund
              inte lyckas etablera problemet i kammaren. Han väljer att prata
              om helt andra saker. Då är min enkla uppmaning: Skriv gärna en
              interpellation om det då, till exempel hur vi betecknar terrorism.
              Det är inte vad interpellationen handlar om, utan det är en interpellation
              om en enskild befattningshavares uttalanden. Vi brukar i Sverige
              vara hyfsat försiktiga med att politiskt överpröva enskilda befattningshavares
              yttranden på det sättet.
            </seg>
            <seg n="5c312ef4">
              Jag noterade också att Torbjörn Björlund inte väljer att problematisera
              terrorism, utan han problematiserar insatserna mot terrorism,
              till exempel att bomba sönder byar. Den 11 september bombade den
              person som Björlund interpellerar om två civila byggnader i New
              York och en militär byggnad i Washington, och ett plan flögs medvetet
              i backen.
            </seg>
            <seg n="e7a92997">
              Jag förstår också vad Torbjörn Björlund är ute efter, men det
              finns en risk här att relativisera terrorismen och terrorismens
              effekter. Jag vill dock vara väldigt tydligt på en punkt. Kampen
              mot terrorism ska föras med full respekt för folkrätten, de mänskliga
              rättigheterna och den humanitära rätten. Att så sker är att ta
              ansvar för alla länder.
            </seg>
            <seg n="3b7cd277">
              Hur stater efterlever sina åtaganden övervakas av ett antal granskningsorgan
              som upprättats enligt de centrala konventionerna om de mänskliga
              rättigheterna, bland annat FN:s konvention om medborgerliga och
              politiska rättigheter och FN:s konvention mot tortyr. De här organen
              spelar en central roll i att klarlägga brott mot de mänskliga
              rättigheterna. I den delen vill jag vara tydlig, och i den delen
              tycker jag att det resonemang som jag, liksom Wallmark, tror att
              Björlund egentligen är ute efter att föra är relevant.
            </seg>
            <seg n="3d3a496a">
              Så till frågorna om värdegrund. Försvarsmakten har arbetat aktivt
              med värdegrundsfrågorna sedan 2004. Förband bedriver lokalt värdegrundsarbete
              för att utveckla den egna verksamheten i enlighet med de dokumenten
              och värderingarna. Ledord är öppenhet, resultat och ansvar. Definitionen
              av respektive ledord framgår av Försvarsmaktens strategiska styrdokument,
              vilket revideras fortlöpande.
            </seg>
            <seg n="24396b32">
              Inom ramen för värdegrundsarbetet har det bedrivits ingående
              kulturanalyser, omfattande mätningar, aktivt åtgärdsarbete och
              utbildning av personal och chefer i värdegrundsfrågor. På strategisk
              nivå pågår det ständigt arbete för att tillvarata värdegrundsperspektivet
              i styrande dokument och riktlinjer, och på praktisk nivå gäller
              det att omsätta detta, att arbeta med ledare och medarbetarskap
              för att främja Försvarsmaktens verksamhet.
            </seg>
            <seg n="13f169f6">
              Under 2010 och 2011 har Försvarsmaktens och statens värdegrund
              inarbetats i ett antal olika områden. Det handlar om teoretiska
              och praktiska utbildningsmoment i folkrätt, säkerhetspolitik,
              krigets lagar och demokratiska värderingar för rekryter, som Björlund
              efterfrågade, och officersaspiranter.
            </seg>
            <seg n="76a0cf2d">
              Det finns värdegrundsuppdrag till samtliga förband med tydliga
              inriktningar, mål, uppgifter och uppföljningsrutiner utifrån respektive
              förbands verksamhet. Man har ett arbete för att stärka Försvarsmaktens
              förmåga att skapa förtroende internt och externt.
            </seg>
            <seg n="09bd857a">
              Värdegrund har beaktats också i rekryterings- och anställningssammanhang.
              När personer frivilligt söker till Försvarsmaktens utbildningar
              informeras de sökande om att verksamheten ställer krav på individens
              egna värderingar och uppträdande, och Försvarsmaktens verksamhet
              ska praktiskt iscensätta dessa värderingar.
            </seg>
            <seg n="ddd84712">
              Jag är mycket glad och stolt över Försvarsmaktens värdegrundsarbete.
              Jag delar Björlunds uppfattning om hur viktigt detta är för Sveriges
              och Försvarsmaktens trovärdighet.
            </seg>
          </u>
          <note type="speaker" n="a7cb4684">
            Anf. 40 TORBJÖRN BJÖRLUND (V):
          </note>
          <u who="torbjorn_bjorlund_e4a89e" xml:id="i-d9a288f06c42f0c1-2" n="31d98dcd">
            <seg n="3554ee23">
              Fru talman! Jag vet inte om jag har uttryckt mig oklart. Jag
              tycker inte det. Men Hans Wallmark väljer att tolka mig på ett
              väldigt begränsat sätt. Det är oroväckande, för det känns som
              att det är avsiktligt att missförstå det jag säger. Den debatten
              bör vi inte ha.
            </seg>
            <seg n="bdf1b538">
              Jag har sagt flera gånger att jag inte har någon som helst anledning
              att på något sätt försvara någon terrorism. Terrorister och terrorismen
              är ett otyg som vi måste bekämpa. Det är en fara för alla civiliserade
              samhällen.
            </seg>
            <seg n="da6fd680">
              Men om vi blir terrorister eller uttrycker oss på det här sättet
              och kan tolkas fel är vi egentligen inte mycket bättre. Det är
              det som är grejen. Det handlar om att man på något sätt skiljer
              på vad som har orsakat olika saker och vad som händer och vem
              som gör det. Det är det som ska vara grunden. Då kan man inte
              uttala sig hur som helst.
            </seg>
            <seg n="caca8f93">
              Jag tycker trots allt att uttalandet från Anders Lindström är
              för slarvigt. Det är det som är grunden i min interpellation,
              inte något annat. Det går faktiskt att tolka det som att man inte
              tar det här på allvar. Det är det som är min grund.
            </seg>
            <seg n="7ecc9909">
              Jag pratar inte bara om Usama bin Ladin. Jag pratar om en massa
              andra saker. Men det kan man också missförstå om man inte vill
              ta upp de sakerna för att det är besvärande. Det har nämligen
              kommit bra saker i terrorismbekämpningens spår men också stora
              misstag.
            </seg>
            <seg n="f3b2d977">
              Jag tänker på det som vi står och försvarar, en del av oss i
              alla fall, som inte tas upp här. Det gäller till exempel hur man
              bedriver krig eller hur man hanterar människor som är oskyldiga
              eller organisationer som faktiskt är oskyldiga. Jag tog Guantánamobasen
              som ett exempel. Det finns säkert fler, men det är det mest tydliga
              och det som har varit mest genomgående genom åren. Där ser man
              att det faktiskt är saker som görs på fel sätt.
            </seg>
            <seg n="5195275c">
              Det skapar ett motstånd. Det skapar en motkraft. I stället för
              att vara något positivt skapar det faktiskt större problem, och
              det är det jag menar med att begreppsvärlden när det gäller terrorism
              måste vara mycket större och mycket bättre för att inte skapa
              mer terrorism. Det är faktiskt det som händer i världen. Vi har
              inte sett någon bättre utveckling på grund av det.
            </seg>
            <seg n="21b2caeb">
              När det gäller värdegrunden vet jag att det som finns på Försvarsmaktens
              sida reviderades 2008. Hur kontinuerligt det är vet jag inte.
              Men när det gäller det som står där var det 2008. Jag tycker att
              man ska göra om det mycket oftare, för det krävs. Jag tycker att
              förebilder är viktiga på alla områden, även inom de militära.
            </seg>
          </u>
          <note type="speaker" n="1ad05f19">
            Anf. 41 Försvarsminister STEN TOLGFORS (M):
          </note>
          <u who="sten_tolgfors_be6df3" xml:id="i-5e44461979a88933-15" n="4eea51c7">
            <seg n="fb134382">
              Fru talman! Om vi blir terrorister eller tolkas fel, säger Torbjörn
              Björlund. Jag måste säga att jag inte alls ser det utrymmet att
              feltolka Anders Lindström och hans uttalanden, som faktiskt har
              föranlett Björlunds interpellation, på det viset.
            </seg>
            <seg n="6bb0fa3c">
              Jag ser visst, som jag har betonat i flera inlägg, behov av att
              diskutera både rättssäkerhetsfrågor och Försvarsmaktens värdegrund.
              Det är bara det att Guantánamo inte nämns i Björlunds interpellation.
              Det är inte vad den handlar om. Den handlar om ett uttalande från
              Försvarsmaktens insatschef som sätts i samband med Usama bin Ladins
              död. Utifrån det ställs ett antal frågor.
            </seg>
            <seg n="a1724165">
              Låt mig säga att Försvarsmaktens värdegrund slår vakt om alla
              människors lika värde, främjande av de demokratiska principerna
              och de mänskliga rättigheterna. Alla, oavsett kön, ålder, etniskt
              ursprung, religiös övertygelse, sexuell läggning eller funktionshinder
              ska respekteras och behandlas likvärdigt.
            </seg>
            <seg n="ae805d93">
              Att ha kunskap om kulturella och religiösa olikheter och att
              respektera dem är en grundläggande sak för Försvarsmaktens verksamhet.
              I internationella insatser är det en avgörande förutsättning för
              att de ska vara trovärdiga. Så långt tror jag att vi alla är överens.
              Men när man skriver en interpellation om en person som inte i
              allmänhet har sympatiserat med, som det antyds i interpellationen,
              utan faktiskt har lett ett terroristnätverk som aktivt har ägnat
              sig åt att bekämpa allt vad grundläggande demokratiska värderingar
              och rättigheter innebär tycker jag att man hamnar i en situation
              där man får svårt att bli förstådd av andra, om jag uttrycker
              mig så.
            </seg>
            <seg n="8c8b2798">
              Det är inte bara fråga om en person som sympatiserar med en organisation,
              utan en person som har svarat för uppbyggnaden av en organisation,
              varit med och organiserat dåd och aktivt själv tagit på sig ansvar
              för detta.
            </seg>
            <seg n="d9cabca5">
              Jag menar att Försvarsmaktens värdegrund är glasklar, och det
              är väldigt viktigt och bra att den fortsätter att fördjupas och
              utvecklas vidare.
            </seg>
          </u>
          <note n="48208496">
            Överläggningen var härmed avslutad.
          </note>
          <note n="3794e9fd">
            11 § Svar på interpellationerna 2010/11:360 och 364 om Kustbevakningens
            regionledning och ledningscentral i Karlskrona samt bevakning
            av Norrlandskusten
          </note>
          <note type="speaker" n="b5ac95a3">
            Anf. 42 Försvarsminister STEN TOLGFORS (M):
          </note>
          <u who="sten_tolgfors_be6df3" xml:id="i-5e44461979a88933-16" n="4eea51c7">
            <seg n="4948a142">
              Fru talman! Peter Jeppsson har frågat mig vilka synpunkter jag
              har på den regionala fördelningen när det gäller Kustbevakningens
              verksamhet samt hur jag avser att behoven i Karlskrona, i den
              verksamhet som Kustbevakningen i dag genomför, ska kunna genomföras
              i framtiden när nedläggningsbeslutet förverkligas.
            </seg>
            <seg n="9e961ada">
              Eva Sonidsson har frågat mig hur jag avser att agera för att
              bevara Kustbevakningen i Härnösand.
            </seg>
            <seg n="8ff73828">
              De båda interpellationerna ställs mot bakgrund av Kustbevakningens
              interna översyn av myndighetens framtida regionala organisation,
              som redovisades tidigare i år, och det beslut som Kustbevakningens
              generaldirektör fattade i samma fråga den 9 maj i år. Jag besvarar
              därför interpellationerna i ett sammanhang.
            </seg>
            <seg n="9931c4c1">
              Som jag framfört i tidigare interpellationssvar (2010/11:164
              och 174) är översynen av den regionala organisationen inte föranledd
              av uppdrag från Försvarsdepartementet. Regeringen beslutar inte
              om Kustbevakningens interna organisation. Myndighetens interna
              organisation bestäms och fastställs av myndigheten genom beslut
              av dess generaldirektör.
            </seg>
            <seg n="83c622bf">
              Målet med den nya regionala organisationen är, enligt Kustbevakningen,
              att få mer kustbevakning för pengarna. Genom beslutade effektiviseringar
              i den egna verksamheten frigörs omkring 1923 miljoner kronor,
              till förmån för den sjöburna operativa verksamheten. Antalet anställda
              i den sjögående verksamheten ökas, och myndighetens ansvar för
              bland annat sjöövervakning och miljöräddningstjänst längs hela
              Sveriges kust stärks.
            </seg>
            <seg n="333f7349">
              Generaldirektörens beslut innebär att det inom Kustbevakningen
              bildas två regioner, norra regionen och södra regionen, med regionledningar
              i Helsingfors och Göteborg. Varje regionledning kommer att ha
              en ledningscentral. Därutöver skapas två samverkanskontor med
              placering i Härnösand och Karlskrona, vilka knyts till respektive
              regionledning.
            </seg>
            <seg n="38d88ff5">
              Kustbevakningen kommer således även fortsättningsvis att vara
              lokaliserad på samtliga fyra orter, och myndighetens huvudkontor
              kommer fortsatt att vara lokaliserat i Karlskrona. Viss kustbevakningspersonal
              med placering i Karlskrona och Härnösand kan enligt Kustbevakningen
              påverkas av myndighetens nya regionala organisation. Myndigheten
              har ansvaret att säkerställa att alla som påverkas av den nya
              organisationen tas väl omhand.
            </seg>
          </u>
          <note n="c089117b">
            Den nya regionindelningen planeras vara operativ från och med
            den 1 oktober 2011.
          </note>
          <note type="speaker" n="cb411845">
            Anf. 43 PETER JEPPSSON (S):
          </note>
          <u who="peter_jeppsson_497b39" xml:id="i-a2e79fd18beb6dd9-0" n="b2bbf75d">
            <seg n="fcb3b3bc">
              Fru talman! Försvarsministern har i sitt svar på min interpellation
              redogjort för hur regeringen ser på frågan om Kustbevakningens
              verksamhet i Karlskrona. Jag kan tyvärr bara konstatera att det
              inte blir något tydligt svar, men det var inte heller väntat.
              Svaret brukar vara detsamma, att myndigheterna gör som de vill
              till synes utan insyn eller kritisk granskning.
            </seg>
            <seg n="e314c9ba">
              Men, fru talman, jag vill för formens skull läsa upp vad min
              fråga beskriver och därefter ge lite kommentarer och följdfrågor.
            </seg>
            <seg n="5b9c9303">
              Vi i Blekinge har nyligen nåtts av nyheten att Kustbevakningens
              verksamhet, i form av regionledning och ledningscentral, i Karlskrona
              planeras läggas ned. Det är för mig en gåta att regeringen, till
              synes passivt, ser på när detta sker utan att värna den viktiga
              verksamhet som Kustbevakningen i Karlskrona utför. Ett beslut
              i den riktning som nu föreslås är ett dråpslag mot den profession
              samt den lokala och regionala miljökännedom som finns i organisationen.
            </seg>
            <seg n="bcb165d2">
              Jag vill därför fråga försvarsministern: Vilka synpunkter har
              försvarsministern på den regionala fördelningen när det gäller
              Kustbevakningens verksamhet? Hur avser försvarsministern att behoven
              i Karlskrona, i den verksamhet som Kustbevakningen i dag genomför,
              ska kunna genomföras i framtiden när nedläggningsbeslutet förverkligas?
            </seg>
            <seg n="c4235930">
              Fru talman! Försvarsministern säger att generaldirektörens beslut
              innebär att det inom Kustbevakningen bildas två regioner, norra
              regionen och södra regionen, med regionledningar i Helsingfors
              och Göteborg och att varje regionledning kommer att ha en ledningscentral.
              Dessutom kommer det att skapas två samverkanskontor med placering
              i Härnösand och Karlskrona vilka knyts till respektive regionledning.
            </seg>
            <seg n="50b31fb8">
              Men, fru talman, denna omorganisation känns konstlad. Varför
              ska man lägga ned en väl fungerande regionledning och ledningscentral
              för att skapa något annat? Hur kan det säkerställas att det inte
              blir ett kontorsrum utan reella arbetsuppgifter? Vad innebär ett
              samverkanskontor?
            </seg>
            <seg n="acea1af5">
              Vidare anser ministern att regeringen inte beslutar om Kustbevakningens
              interna organisation. Myndighetens interna organisation bestäms
              och fastställs av myndigheten genom beslut av dess generaldirektör.
            </seg>
            <seg n="f93adbf8">
              Men här kommer det intressanta: På Kustbevakningens egen hemsida
              står det nämligen att läsa att de övergripande målen för Kustbevakningens
              verksamhet beslutas av riksdagen medan den närmare styrningen
              beslutas av regeringen. Detta ger faktiskt regeringen och försvarsministern
              möjligheten att agera vad avser styrning av myndigheten.
            </seg>
            <seg n="6adae45a">
              Min fråga blir då naturligt: Vilken uppföljning kommer ministern
              att ha av denna hantering? Kommer ministern att ta den möjlighet
              som finns att styra myndigheten?
            </seg>
            <seg n="37bd2933">
              Vad händer om det visar sig att det beslut som tagits är helt
              felaktigt? Kommer ministern att agera då, eller blir svaret detsamma,
              det vill säga att regeringen inte beslutar eller styr?
            </seg>
            <seg n="506676a9">
              Även om det inte är regeringen som beslutar borde väl rimligtvis
              regeringen och ministern ha ett ansvar att följa upp besluten
              som myndigheten tar, speciellt när det har kritiserats såväl från
              fackligt håll som från ATK Arbetstagarkonsultation AB.
            </seg>
            <seg n="b09d15e5">
              Fru talman! Jag väntar med stor spänning på svaren.
            </seg>
          </u>
          <note type="speaker" n="4b4d2dac">
            Anf. 44 EVA SONIDSSON (S):
          </note>
          <u who="eva_sonidsson_e74eec" xml:id="i-f368a6c22680032a-0" n="57007046">
            <seg n="66284682">
              Fru talman! Då står vi här igen. Sist vi stod här var det inte
              fullt ut beslutat vad som skulle hända med Kustbevakningen. Nu
              är det beslutat, och liksom Peter Jeppsson känner inte heller
              jag att jag riktigt fick svar på min fråga. Ministern säger att
              han inte lägger sig i vad generaldirektören beslutar och hur de
              ska göra.
            </seg>
            <seg n="54442305">
              Men liksom Peter Jeppsson kan jag ändå känna den oro över vad
              som händer om detta inte får avsedd effekt. Det vet man ju inte
              förrän det är klart eftersom man heller inte har gjort någon djupare
              analys över hela den där utredningens konsekvenser. Det finns
              andra som har gjort det, och kritiken är massiv utifrån den oro
              man känner inför den utredning som gjorts och som man inte tycker
              är till fyllest.
            </seg>
            <seg n="ea56e086">
              Ministern säger att viss kustbevakningspersonal med placering
              i Karlskrona och Härnösand enligt Kustbevakningen kan påverkas
              av myndighetens nya regionala organisation. För mig känns det
              som att alla påverkas, för på de samverkanskontor som ska bildas
              i Härnösand och Karlskrona ska bara fyra fem personer jobba. Jag
              tycker därför att det är i princip all personal som kommer att
              påverkas av det beslut som fattats.
            </seg>
            <seg n="21ae03c8">
              Jag kan bara instämma i Peter Jeppssons oro och funderingar och
              tänker inte förlänga det här debattinlägget så mycket. Men vi
              vill ha ett svar. Vad kommer att hända om man inte får den avsedda
              effekten? Vad har ministern för verktyg för att se till att detta
              inte får en sämre effekt än man förväntar sig?
            </seg>
          </u>
          <note type="speaker" n="60d145e0">
            Anf. 45 ANNICKA ENGBLOM (M):
          </note>
          <u who="annicka_engblom_cb9ca3" xml:id="i-eb4b63fe32c5d241-0" n="a6aff925">
            <seg n="6df270ae">
              Fru talman! Kustbevakningen som jag och Peter Jeppsson har förmånen
              att ha på vår hemmaplan Blekinge, i Karlskrona, är en av våra
              allra viktigaste myndigheter på havsarenan. Både under förra alliansregeringens
              och framför allt under denna alliansregerings tid har det skett
              en stor satsning på Kustbevakningens verksamheter, både vad gäller
              materielförnyelse med tillförande av tre multirollfartyg och utökade
              befogenheter.
            </seg>
            <seg n="b87753cc">
              Självklart innebär allt detta med det nya och utökade ansvaret
              för Kustbevakningen att man behöver se över hur man är organiserad
              och var man lägger sina medel och sin personal.
            </seg>
            <seg n="4ab88f30">
              Regeringen har också initierat samarbete mellan olika myndigheter
              som verkar på den marina arenan. Det gäller i högsta grad också
              Kustbevakningen. Ett första stort steg mot detta togs nere i Somalia
              förra året, där Kustbevakningen samverkade med marinen i den andra
              insatsen i Adenviken. Det har också skett vad det gäller kommunikationssamverkan
              bland annat i Göteborg, där man är samlokaliserad med ett antal
              andra myndigheter inom samma arena.
            </seg>
            <seg n="9ef7e397">
              Det förslag till omorganisation där nu beslut i stort har tagits
              som Peter Jeppsson och Eva Sonidsson i dag interpellerar försvarsministern
              om har, som sagt, varit uppe i kammaren ett antal vändor och diskuterats
              tidigare. Jag ska inte sticka under stol med att undertecknad
              har riktat mycket stark kritik mot den process som har förevarit
              vad gäller den interna organisationen. En av de uppgifter som
              vi som representanter och folkvalda har är ju att fånga upp och
              påpeka saker som kanske man vill ha belysta. Det har gällt både
              hur det har kommunicerats och hur det har gått till processuellt,
              personellt och ekonomiskt.
            </seg>
            <seg n="122ba9d8">
              Jag känner ett stort engagemang för Kustbevakningens verksamhet
              just på grund av att den marina arenan är någonting jag känner
              väldigt väl. Jag har erfarenhet av Sveriges långa kustmiljö och
              hur den är utformad från norr till söder, fast under en annan
              hatt än Kustbevakningens.
            </seg>
            <seg n="cf6bd6e6">
              Men när man ställer interpellationer, Peter Jeppsson och Eva
              Sonidsson, är det ändå ganska viktigt att lägga rätt ägg i rätt
              korg. Det är inte försvarsminister Sten Tolgfors som är myndighetschef.
              Kritiken som man framfört och som jag också har framfört ska gå
              till myndighetschefen för Kustbevakningen.
            </seg>
            <seg n="dc580d49">
              Nu är beslutet taget. Det är dags att titta framåt. Det finns
              ett regleringsbrev att förhålla sig till som regeringen ställer
              till myndigheten. Där är ett antal mål och styrningspunkter uppsatta
              som man har att leva upp till. Självklart följer regeringen upp
              detta och det gör också vi som är intresserade av detta utifrån
              vårt ansvarsområde.
            </seg>
            <seg n="504f7f0b">
              Det som självklart också behöver ses över är hur det ligger till
              ekonomiskt. Det är lika intressant. Under en hel valrörelse har
              jag ställt en enda fråga vad gäller Kustbevakningen till Peter
              Jeppsson och det är hur man kunde föreslå en besparing på Kustbevakningen
              med 35 miljoner kronor. Det stod sammanfattat på en halv sida
              i deras budgetunderlag. Jag fick aldrig något svar. Hur tror man
              att man kan få en bättre organisation genom att föreslå detta?
            </seg>
          </u>
          <note type="speaker" n="ed219a56">
            Anf. 46 JASENKO OMANOVIC (S):
          </note>
          <u who="unknown" xml:id="i-5e44461979a88933-17" n="e861eb1c">
            <seg n="76ba5e75">
              Fru talman! Om man tittar på svaret som ministern ger ser man
              bland annat att regeringen inte beslutar om Kustbevakningens interna
              organisation. Det må vara så, fru talman, att regeringen inte
              bestämmer om den interna organisationen, men i samma svar säger
              ministern att man kommer att spara mellan 19 och 23 miljoner.
            </seg>
            <seg n="1d95d2e6">
              Jag vill minnas att utredningen bara hade ett förslag. Det var
              ensidigt; man lägger nu ned Karlskronas och Härnösands regionkontor.
              Det fanns ju inte något alternativ i förslaget. Hur mycket kommer
              man att spara om man lägger ned regionkontor i Helsingfors och
              Göteborg, har kvar regionkontoren i syd och nord, i Karlskrona
              och Härnösand, och har samverkanskontor i Helsingfors och Göteborg?
              Det står inte någonting om det. Vi får aldrig veta hur mycket
              Kustbevakningen skulle kunna spara på det. Det bryr sig inte ministern
              om, fru talman. Det finns inte någonstans i ministerns värld.
              Den här regeringen är faktiskt känd för att skapa överhettning
              på arbetsmarknaden. Det är inte arbetslinjen för hela landet som
              gäller utan det är överhettning i en del regioner och isande kyla
              i de andra regionerna.
            </seg>
            <seg n="85166ec2">
              Kustbevakningen är ett exempel på hur man inte alls bryr sig
              om alternativen. Man kör på det sättet att det i Sverige i dag
              är ett antal generaldirektörer som bestämmer, och alla har en
              och samma linje. Det är storstadsregioner som får allting. Därmed
              skapar man överhettning på arbets- och bostadsmarknaden och därmed
              har vi problem, missmatchning på arbetsmarknaden. Det här är ett
              litet exempel som bidrar till det, för det fanns inte något andra
              alternativ. Det fanns ingen beräkning av hur mycket man skulle
              ha kunnat spara om man hade vänt på perspektivet. Det bryr sig
              inte ministern om, fru talman, inte en sekund.
            </seg>
            <seg n="36942967">
              Det gör mig faktiskt orolig. När jag tittar på de saker som regeringen
              gör blir jag faktiskt lite orolig för om ministern egentligen
              har någon bild av vad som görs på de här regionkontoren. Regeringen
              har fattat beslut om att det samarbete som Kustbevakningen hade
              med Umeå marina forskningscentrum ska flyttas från Kustbevakningen.
              Det har nu lett till att Umeå marina forskningscentrum har skrivit
              brev till generaldirektören på Kustbevakningen där man påpekar
              att om det inte vidtas åtgärder så att man får tillbaka den här
              uppgiften Kustbevakningen har ju båtar som är byggda så att det
              går att genomföra det här arbetet kommer Sverige inte att kunna
              uppfylla de åtaganden som EU:s vattendirektiv föreskriver.
            </seg>
            <seg n="8a73b4de">
              Det är också en miss från regeringen, något som man inte hade
              tänkt på. Det fanns inga andra alternativ. Det fanns bara ett
              alternativ och man kör på det. Det är beklagligt, fru talman,
              att man inte kan se bredare än man gör.
            </seg>
          </u>
          <note type="speaker" n="a4ad1efc">
            Anf. 47 Försvarsminister STEN TOLGFORS (M):
          </note>
          <u who="sten_tolgfors_be6df3" xml:id="i-5e44461979a88933-18" n="4eea51c7">
            <seg n="56bed907">
              Fru talman! Ska vi då uppfatta det som att det är det socialdemokratiska
              partiet som har tagit officiell ställning för att Kustbevakningen
              icke ska få göra sina regionala förändringar, eller ska vi uppfatta
              det som att det är Socialdemokraterna i Härnösand och Karlskrona
              som har kommit till slutsatsen att deras ledamöter i riksdagen
              ska driva en avvikande uppfattning?
            </seg>
            <seg n="222cc61a">
              Det leder till ett antal intressanta frågor om det är så att
              man avvisar den traditionella svenska modellen, där myndigheterna
              är självständiga, som vi brukar kalla det, och om man avvisar
              målstyrning och delegation till myndigheterna och i stället tycker
              att det är riksdagen som ska svara för detaljer i myndigheternas
              organisation. Jag är helt övertygad om att Socialdemokraterna
              har beräkningar av alternativen som de kan redovisa här i dag.
            </seg>
            <seg n="beb75768">
              Framför allt tycker jag att det är intressant, precis som Annicka
              Engblom pekade på, att notera det som står i den sista socialdemokratiska
              försvarsbudget som det över huvud taget har varit möjligt att
              granska, eftersom Socialdemokraterna i höstas inte ens hade en
              försvarspolitisk motion, vare sig partimotion eller kommittémotion.
              Vad säger man där?
            </seg>
            <seg n="224bfcbf">
              Apropå tydliga svar, Peter Jeppsson, säger man att 35 miljoner
              kronor ska skäras bort från Kustbevakningen. Till det ska vi lägga
              de 23 miljoner i effektiviseringar som man i dag avvisar. Då kommer
              vi alltså fram till att Socialdemokraterna har 58 miljoner ofinansierad
              verksamhet i Kustbevakningen. Hur ska det tas ut, Peter Jeppsson,
              Eva Sonidsson och Jasenko Omanovic? Eftersom tydliga svar efterfrågas
              är jag alldeles övertygad om att Peter Jeppsson i sitt nästa inlägg
              kommer att redovisa hur man ska värna den sjögående verksamheten,
              tillföra 37 nya tjänster och samtidigt ta bort 58 miljoner i finansiering.
            </seg>
            <seg n="90ec7096">
              Jeppsson sade också att detta har skett utan insyn. Det är något
              förvånande för den som brukar läsa riksdagsprotokoll, eftersom
              vi har haft flera debatter här i kammaren just om detta.
            </seg>
            <seg n="5c8e9931">
              Det är också något förvånande eftersom Kustbevakningens generaldirektör
              initialt valde att skjuta på beslutet för att kvalitetssäkra underlagen
              och det har varit en omfattande debatt, inte minst i Blekinge.
            </seg>
            <seg n="4b8a06a8">
              Det är i grunden bra att Kustbevakningen vill förstärka den sjögående
              verksamheten, därför att den är väldigt viktig för Sverige, så
              att flera anställda kan övergå dit. Det är vad allt det här handlar
              om. Myndigheten har sagt att man kan översätta den här effektiviseringen
              till 37 nya tjänster på fartyg, vilket förstärker den operativa
              effekten och nyttan. Verksamheten kommer alltså att värnas.
            </seg>
            <seg n="93129935">
              Jag noterar, som i alla försvarsdebatter med Socialdemokraterna,
              att kärnverksamheten aldrig nämns, vare sig försvarsförmåga i
              Försvarsmakten eller sjögående verksamhet i Kustbevakningen.
            </seg>
            <seg n="69d5252c">
              Varför ändra? frågade Jeppsson. Man vill höja ambitionsnivån
              för den sjögående verksamheten, den operativa verksamheten, och
              man vill ha kvar den goda samverkan med andra myndigheter, både
              i Härnösand och på andra platser.
            </seg>
            <seg n="511740a0">
              Vi har fått stora materiella förstärkningar i Kustbevakningen
              de senare åren när det gäller den sjöverkande förmågan, nya fartyg,
              nya flygplan. Man vill också förstärka verksamheten till sjöss.
              Detta perspektiv fanns inte. Trots att tre socialdemokrater talade
              berättade ingen vad Kustbevakningen är till för och hur man ska
              stärka den verksamheten.
            </seg>
            <seg n="60c7a4eb">
              Det är också så att Kustbevakningens ledning själv säger, och
              jag har då ingen anledning att misstro detta, att man har lagt
              stor vikt vid de synpunkter som har framförts av arbetstagarkonsulternas
              rapport. Man har lyft fram frågor som stationschefernas arbetsförhållanden,
              behovet av att ersätta KIBS, avsaknaden av särskilda kvalitetssäkringssystem
              och så vidare. Det är viktiga frågor som är omhändertagna eller
              kommer att omhändertas i andra former i samband med den regionala
              omställningen.
            </seg>
            <seg n="e684a433">
              Nu kommer, är jag alldeles övertygad om, det kompletta försvarspolitiska
              budgetalternativet från Socialdemokraterna. Tre talare har möjligheten
              att leverera det.
            </seg>
          </u>
          <note n="a42a6f64">
            I detta anförande instämde Hans Wallmark (M).
          </note>
          <note type="speaker" n="0b85388b">
            Anf. 48 PETER JEPPSSON (S):
          </note>
          <u who="peter_jeppsson_497b39" xml:id="i-a2e79fd18beb6dd9-1" n="b2bbf75d">
            <seg n="f6f72d51">
              Fru talman! Det är ganska intressant att höra Annicka Engbloms
              och försvarsministerns inlägg. Annicka Engblom tycker inte att
              jag ska skylla på försvarsministern utan på myndigheten och myndighetschefen.
              Det må vara hänt. Men styrningen, viljan och ambitionen då? Om
              det är ett felaktigt beslut som fattas, vem kan rätta till det
              om inte regeringen och försvarsministern? Där tror jag att vi
              kan vara ganska överens, annars kan man ställa sig frågan vad
              vi gör här i riksdagen och i regeringen.
            </seg>
            <seg n="f5b361e4">
              Jag ska ta några exempel på den kritik som har framförts för
              att förtydliga. Den kommer alltså från den fristående konsultfirma
              som har varit inblandad i det hela. De menar att det saknas en
              analys från utredningen som visar att det här förslaget ger en
              ökad effektivitet i verksamheten. De säger också att utredningens
              kalkyler över de resurser som blir frigjorda är väldigt bristfälligt
              underbyggda. Dessa 16 frigjorda tjänster och 21 miljoner som ska
              avsättas för de sjögående verksamheterna är överskattade enligt
              den här utredningen.
            </seg>
            <seg n="7e97f541">
              Det finns ett antal punkter till. Jag hoppas, och får väl också
              tro, att både försvarsministern och Annicka Engblom har läst den
              kompletterande utredning som finns, annars kan jag rekommendera
              den. Där står en hel del svar på just de frågor som framför allt
              försvarsministern ställde till mig.
            </seg>
            <seg n="66a82d1f">
              Fru talman! Jag anser att det här talar sitt tydliga språk. Frågan
              är bara hur försvarsministern ser på den kritik som framförts.
              Man kan också fråga sig varför man har valt Göteborg och Helsingfors
              och inte Härnösand och Karlskrona som exempel.
            </seg>
            <seg n="cf795056">
              Jag ska nämna ett exempel till. Vid varje enskilt tillfälle,
              just nu, finns det 2 000 fartyg i Östersjön. Mellan Bornholm,
              Utklippan och södra Öland finns den största trafiken, det vill
              säga utanför Blekinges kust. Marinbasens ledning finns där, fartygsförbanden
              finns där och F 17 finns där. En samverkan mellan Försvarsmakten
              och Kustbevakningen har alla förutsättningar att utvecklas i det
              här området.
            </seg>
            <seg n="eab628cc">
              Man kan också undra varför man nu ska göra förändringar, speciellt
              med tanke på att regeringen har utsett en särskild utredare som
              ska föreslå ett effektivt och flexibelt utnyttjande av samhällets
              samlade maritima resurser genom stärkt operativ samordning av
              och samverkan mellan svenska statliga myndigheter med maritima
              uppgifter.
            </seg>
            <seg n="8c4c5aaf">
              Fru talman! Detta ska redovisas den 1 juli 2012. Då kan man undra
              varför man ska tillsätta en utredning och ge den direktiv att
              titta på detta när man samtidigt ska göra förändringar i en av
              de myndigheter som man pekar ut. Utredaren kan ju komma med förslag
              här.
            </seg>
            <seg n="4648e47b">
              Sedan undrar jag också vad försvarsministern anser om Arbetstagarekonsults
              bedömning och slutsatser. Är de felaktiga? De säger själva att
              det inte handlar om pengatillförseln, utan det handlar om hur
              man organiserar sig. Det är detta det handlar om. Det finns en
              uppenbar risk att budgeten kommer att haverera med alla omställningar,
              lokaler, teknik och personal. Då vet vi också hur det blir med
              det, för då tappar vi också kompetens.
            </seg>
            <seg n="d8668437">
              Visar det sig att utredaren om ett år säger att man ska göra
              om och göra rätt kan vi bara hänvisa till dagens debatt. Tyvärr
              får jag väl säga: Vad var det jag sade? Men jag hoppas att jag
              slipper det.
            </seg>
          </u>
          <note type="speaker" n="8b3b2587">
            Anf. 49 EVA SONIDSSON (S):
          </note>
          <u who="eva_sonidsson_e74eec" xml:id="i-f368a6c22680032a-1" n="57007046">
            <seg n="e8075eb2">
              Fru talman! Vi är naturligtvis inte emot effektiviseringar som
              gör att det blir bättre samordning. Det är mycket bra. Det finns
              en fråga som jag ändå måste ställa, och den har nämnts här flera
              gånger tidigare, som vi egentligen inte får något svar på. Varför
              ska man etablera sig på en marknad som redan är överetablerad,
              till exempel i Helsingfors? Vi hade en bra fungerande kustbevakningsverksamhet
              i Härnösand. Man måste på något sätt, till exempel i regleringsbrev,
              påpeka för generaldirektören att det kanske ska tas regionala
              hänsyn. Det är kanske bättre att man fördelar arbetstillfällen
              och myndigheter runt om i vårt land. Det finns faktiskt även kompetens
              i andra delar än i Helsingfors.
            </seg>
            <seg n="be5c99a2">
              Det har framkommit här att man ska kunna pendla till Helsingfors
              för att kunna följa med organisationen och jobba där. Det är inte
              alla gånger det är en bra lösning att pendla. Att pendla en lång
              tid leder till ökad ohälsa. Det finns även risk för skadlig arbetsbelastning
              i den organisation som nu kommer att sättas i sjön.
            </seg>
            <seg n="40953315">
              Jag har en fråga till ministern som jag skulle vilja ha svar
              på: Varför ska man strama åt i Karlskrona och Härnösand och inte
              i Helsingfors och Göteborg? Varför är det alltid landsbygden som
              ska drabbas med regeringens politik?
            </seg>
          </u>
          <note type="speaker" n="1014aa15">
            Anf. 50 ANNICKA ENGBLOM (M):
          </note>
          <u who="annicka_engblom_cb9ca3" xml:id="i-eb4b63fe32c5d241-1" n="a6aff925">
            <seg n="21ee20df">
              Fru talman! Det ekar lika tyst från den socialdemokratiska sidan
              nu, ett år senare, som under hela valrörelsen när det gäller var
              man ska skära bort dessa 35 miljoner från Kustbevakningens verksamhet
              som har en omsättning på ungefär 900 miljoner. Det är en ganska
              betydande nedskärning som det inte fanns några ekonomiska beräkningar
              för. Det sammanfattades på en halv sida i ett undermåligt budgetunderlag.
              Jag har tappat räkning på hur många gånger jag har ställt den
              frågan. Jag har aldrig fått ett svar. Det ekar lika tomt i dag.
            </seg>
            <seg n="605aa859">
              Samtidigt som jag frågar det har Peter Jeppsson i sitt tidigare
              anförande flaggat för att det kanske behövs ekonomiska förstärkningar
              på grund av omorganisationer och materielförnyelse. Hur avser
              Socialdemokraterna att möta det med en nedskärning på 35 miljoner
              kronor?
            </seg>
            <seg n="556cfec9">
              Fru talman! Jag tycker att vi ska vara lite försiktiga när det
              gäller att blanda in regionalpolitik i organisationsbeslut. Det
              är någonting som har förekommit i flera socialdemokratiska försvarsbeslut.
              Vi har också sett konsekvenserna av det när kärnverksamheten,
              bland annat i Försvarsmakten, inte har gått ihop därför att man
              inte har tittat på vad man ska utföra utan gått in på regionalpolitik.
              Låt oss inte utsätta Kustbevakningen för samma sak!
            </seg>
            <seg n="5256ba15">
              Kustbevakningens ledning har självfallet uppfattat den kritik
              som vi samfällt har framfört. Vi har att följa detta, och det
              gör man också från myndighetshåll.
            </seg>
            <seg n="d819c744">
              Jag vill avsluta med att säga att om försvarsministern i stället
              hade hetat Peter Hultqvist hade både Peter Jeppsson och Eva Sonidsson
              fått samma svar.
            </seg>
          </u>
          <note type="speaker" n="e454ef4c">
            Anf. 51 JASENKO OMANOVIC (S):
          </note>
          <u who="unknown" xml:id="i-5e44461979a88933-19" n="e861eb1c">
            <seg n="e859904a">
              Fru talman! Jag trodde att jag skulle få svar på mina frågor.
              Jag trodde att jag skulle få svar på vilket det andra alternativet
              är. Tänkte man aldrig på det andra alternativet? Först sade ministern
              att jag skulle lägga fram beräkningar. Och nu sade Annicka Engblom
              att man kan ha hela Försvarsmakten i Helsingfors och Göteborg
              och inte någon annanstans. Det är bara i storstäderna det fungerar.
              Hon sade det inte ordagrant utan med andra ord.
            </seg>
            <seg n="0c762bff">
              Problemet kvarstår. Hur mycket skulle man kunna spara om man
              hade tänkt lite bredare? Hur mycket skulle man kunna spara om
              man hade lagt regionkontoren i Karlskrona och Härnösand och samverkanskontoren
              i Helsingfors och Göteborg?
            </seg>
            <seg n="9278976d">
              Hur mycket? Det kommer vi aldrig att få veta, fru talman. Är
              det 20 eller 35 miljoner? Det kommer vi aldrig att få veta. Den
              tanken har aldrig funnits, varken hos ministern eller i departementet.
              Beklagligt nog är det så.
            </seg>
            <seg n="824a794d">
              För att återvända till den andra frågan vill jag peka på den
              oro man känner för ett beslut som regeringen har fattat, att bryta
              det samarbete som Umeå marina forskningscentrum hade med Kustbevakningen,
              ett exempel på att man sparade pengar och samordnade. Det har
              man tagit bort.
            </seg>
            <seg n="8748a769">
              Nu hotas vi av att Sverige inte kan uppfylla de åtaganden som
              EU:s vattendirektiv föreskriver. Det är beklagligt.
            </seg>
          </u>
          <note type="speaker" n="d7bdae48">
            Anf. 52 Försvarsminister STEN TOLGFORS (M):
          </note>
          <u who="sten_tolgfors_be6df3" xml:id="i-5e44461979a88933-20" n="4eea51c7">
            <seg n="d703cf0a">
              Fru talman! Så skulle då svaren komma! Är det Socialdemokraterna
              nationellt eller endast Socialdemokraterna i Karlskrona och Härnösand
              som driver denna linje? Var finns budgeten för Kustbevakningen?
              Vilka beräkningar har Socialdemokraterna till grund för de påståenden
              de gör om andra alternativ? Ska riksdagen detaljstyra myndigheternas
              interna organisationer? Svarade Peter Jeppsson? Nej. Vad var det
              jag sade? sade han. Frågan är snarare vad han inte sade, för det
              var inte mycket. Svarade Eva Sonidsson? Nej. Svarade Jasenko Omanovic?
              Nej. Till honom kan jag säga att Blekinge är en av försvarets
              huvudlokaliseringar. Det finns mindre försvarsverksamhet i Göteborg
              än i Blekinge, inte tvärtom.
            </seg>
            <seg n="ea07a296">
              Hur var det med budgeten som skulle haverera, Peter Jeppsson?
              Är det sannolikast att en budget havererar om man skär bort 35
              miljoner och säger nej till effektiviseringar för ytterligare
              drygt 20 miljoner eller om man har oförändrad budget? Socialdemokraterna
              har mellan 55 och 58 miljoner ofinansierad verksamhet i Kustbevakningen.
              Om Peter Jeppsson tror att det är smärtsamt att göra omfördelningar
              av 20 miljoner, kan han då inte se att det kan vara något svårare
              att göra omfördelningar av nästan 60 miljoner?
            </seg>
            <seg n="8de0ca5f">
              Generaldirektören har gått igenom synpunkter på de underlag som
              fanns, skjutit upp beslutsprocessen, sökt kvalitetssäkra besluten
              och förklarat sig nöjd med detta. Men Socialdemokraterna vet bättre.
            </seg>
            <seg n="00dff80d">
              Organisationsförändringen innebär inte att någon av dagens kustbevakningsstationer
              kommer att försvinna eller att fartygsplanen förändras. Nu hörde
              vi ytterligare tre socialdemokratiska inlägg om Kustbevakningen,
              alla i total avsaknad av resonemang om kärnverksamheten, den sjögående
              förmågan. Socialdemokraternas försvarspolitik, eller politiken
              för Kustbevakningen, handlar inte om operativ verksamhet. Det
              handlar om regionalpolitik. Det framgick med all önskvärd tydlighet
              av inläggen.
            </seg>
            <seg n="5194194c">
              Kustbevakningen planerar att ett av de nya fartygen i 031-klassen
              kommer att få Härnösand som hemmahamn, och myndighetens nya svävare
              placeras i Luleå. Var det någon i kammaren som hörde Socialdemokraterna
              nämna det? Den operativa verksamheten utvecklas i Härnösand och
              Luleå. Man har enligt Kustbevakningen under utredningsarbetet
              tagit särskild hänsyn till den geografiska lokaliseringen av Försvarsmaktens
              ledningscentraler. Lokaliseringen av Kustbevakningens huvudkontor
              påverkas inte av förändringarna. Det blir kvar i Karlskrona.
            </seg>
            <seg n="25951abe">
              Möjligen kan den som lyssnar på den här debatten och inte har
              sett underlagen tro att allt ska försvinna från Karlskrona när
              de hör hur Socialdemokraterna resonerar. I Karlskrona finns också
              marinen lokaliserad.
            </seg>
            <seg n="814fb266">
              Enligt Kustbevakningens beräkningar frigörs nu medel på omkring
              21 miljoner kronor årligen, vilket man kan satsa på den sjögående
              verksamheten. Återigen: Detta ska ses i relation till oppositionens
              förslag som handlar om att skära ned Kustbevakningens budget med
              35 miljoner kronor per år. Jag kan säga att det kommer att bli
              många debatter i kammaren där Peter Jeppsson kan utveckla vilka
              som får gå, vilka verksamhet som ska bort, vilka fartyg som får
              läggas vid kaj, eftersom man skär ned budgeten och säger nej till
              effektiviseringar.
            </seg>
            <seg n="b3e94f54">
              Det är den operativa verksamheten som gör skillnad för människor
              i Sverige. Genomförandet av sådana förslag som Jeppsson driver
              skulle innebära att man behövde ställa fartyg och säga upp personal.
              Det om något skulle försvåra möjligheten för Kustbevakningen att
              bedriva effektiv miljöräddningstjänst och sjöövervakning runt
              Sveriges hela kust.
            </seg>
            <seg n="6799a5e9">
              Det vore intressant att någon gång få höra Socialdemokraternas
              syn på den operativa verksamheten och nyttan av Kustbevakningen.
            </seg>
          </u>
          <note type="speaker" n="d05b2488">
            Anf. 53 PETER JEPPSSON (S):
          </note>
          <u who="peter_jeppsson_497b39" xml:id="i-a2e79fd18beb6dd9-2" n="b2bbf75d">
            <seg n="2a805fcd">
              Fru talman! Debatten handlar fortfarande inte om ekonomin ur
              den aspekten. Den handlar om organisationen, hur man organiserar
              sig.
            </seg>
            <seg n="48b98a5e">
              Jag blev förvånad över Annicka Engbloms inlägg. Hon lade krutet
              på helt fel saker i sitt inlägg. Det gynnar inte Kustbevakningens
              verksamhet. Nu vet vi vad som kommer att göras från det hållet,
              men det kan vi lämna därhän.
            </seg>
            <seg n="b483ba46">
              När det gäller försvarsministerns inlägg vill jag säga att ja,
              vi socialdemokrater sitter här, vi socialdemokrater finns här.
              Vi har tagit del av utredningar som kommit från myndighetshåll
              och av parallella utredningar, och det är dem vi jämför. Det sparas
              inga pengar, säger utredningen.
            </seg>
            <seg n="15540300">
              Man ska, eller bör, titta på samverkan mellan myndigheterna.
              Vad är ett samverkanskontor? Det finns ingen förklaring till vad
              det är. Är det ett rum med en stol och ingenting mer, eller vad
              är det? Det finns bara ordet samverkanskontor men ingen beskrivning.
              Regeringen har tillsatt en utredare som ska titta på den utökade
              samverkan och samordningen av Sveriges maritima resurser. Arbetet
              ska presenteras den 1 juli 2012. Varför tillsätta en utredning
              om allt redan är klart? Jag kan inte förstå det.
            </seg>
            <seg n="effbfdb3">
              Man satsar så hårt att organisationen blir sämre och sämre på
              att klara sina bevakningsuppgifter. På vilket sätt bidrar man
              till att öka effektiviteten när man avvecklar i Karlskrona och
              Härnösand? Det har jag inte fått något svar på, fru talman.
            </seg>
          </u>
          <note type="speaker" n="8f04b734">
            Anf. 54 EVA SONIDSSON (S):
          </note>
          <u who="eva_sonidsson_e74eec" xml:id="i-f368a6c22680032a-2" n="57007046">
            <seg n="64ff9123">
              Fru talman! Jag ska fatta mig kort. Vi socialdemokrater anser
              att statliga myndigheter via regleringsbrev ska ges möjligheter,
              eller åläggas, att ta regionala hänsyn. Det är vår bestämda uppfattning.
              Ska hela Sverige ges möjligheter att utvecklas måste man stödja
              de utvecklingskrafter som finns. Fortfarande har ministern inte
              fått svar på sina frågor, säger han, och jag har inte fått svar
              på mina frågor. Vad är det för fel på kompetensen i Härnösand
              och Karlskrona?
            </seg>
          </u>
          <note type="speaker" n="7ffef51b">
            Anf. 55 Försvarsminister STEN TOLGFORS (M):
          </note>
          <u who="sten_tolgfors_be6df3" xml:id="i-3208160f3efcb028-0" n="4eea51c7" next="i-02203df5a94cd1ce-0">
            <seg n="ff29f410">
              Fru talman! Det handlar inte om ekonomin, säger Peter Jeppsson.
              Men det är ju på grund av ekonomin som Kustbevakningen omorganiserar,
              för att frigöra pengar för den sjögående operativa verksamheten.
              Det är där bevakning kan ske ute till havs, det är där vi får
              den operativa nyttan, det är där man gör skillnad.
            </seg>
            <seg n="cf74b978">
              Om man inte tror att ekonomin spelar roll kan man som Socialdemokraterna
              gör skära bort 35 miljoner utan att ha minsta uppfattning om hur
              det ska gå till. Man kan säga nej till effektiviseringar på ytterligare
              drygt 20 miljoner, men då har ni, Peter Jeppsson, ett svart hål
              i Kustbevakningens verksamhet och ni är svaret skyldiga dem som
              jobbar i Kustbevakningen beträffande hur pengarna ska tas bort.
              5558 miljoner varje år är en icke oansenlig summa.
            </seg>
            <seg n="e961b9a0">
              Jag har inte fått svar på frågan om det är Socialdemokraterna
              i landet som står för uppfattningen att i just Karlskrona och
              Härnösand ska icke något få ske, eller om det är socialdemokratiska
              ledamöter från Karlskrona och Härnösand som anser att icke något
              ska få ske på dessa orter. Tre socialdemokrater har deltagit i
              debatten i dag, men vi har inte fått några besked om var partiet
              Socialdemokraterna står i centrala frågor som rör Kustbevakningens
              framtid.
            </seg>
            <seg n="e4d841a3">
              Det ska tas regionala hänsyn, säger Eva Sonidsson. I hennes värld
              betyder det: Lägg ned någon annanstans! Sluta prioritera den operativa
              sjögående verksamheten! Hon vill värna sin valkrets. Jag kan förstå
              det, för jag har själv varit valkretspolitiker i många år. Men
              att ett parti inte har en samlad syn på en stor myndighet som
              Kustbevakningen duger icke.
            </seg>
            <seg n="ecf6f8fa">
              Vi stärker Kustbevakningen med nya fartyg, nya flygplan och en
              budget som möjliggör att verksamheten bedrivs effektivt inför
              framtiden. Det är icke min intention att stoppa Kustbevakningens
              arbete för att enligt egen uppfattning bedriva verksamheten effektivare
              och prioritera operativ verksamhet. Men uppenbarligen anser åtminstone
              delar av Socialdemokraterna att den politiska gärningen ska användas
              till det.
            </seg>
          </u>
          <note n="48208496">
            Överläggningen var härmed avslutad.
          </note>
          <note n="544aaa96">
            Ajournering
          </note>
          <note n="06495311">
            Kammaren beslutade kl. 15.59 på förslag av tredje vice talmannen
            att ajournera förhandlingarna till kl. 18.00.
          </note>
          <u who="sten_tolgfors_be6df3" xml:id="i-02203df5a94cd1ce-0" n="4eea51c7" prev="i-3208160f3efcb028-0">
            <seg n="2fab3084">
              Återupptagna förhandlingar
            </seg>
          </u>
          <note n="1eb7b5e5">
            Förhandlingarna återupptogs kl. 18.00.
          </note>
          <note n="9dc3d335">
            12 § Svar på interpellation 2010/11:426 om ungas boende
          </note>
          <note type="speaker" n="7203f611">
            Anf. 56 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-1b0e31deaa788725-0" n="a8fdbf7f">
            <seg n="bd6612f8">
              Fru talman! Amineh Kakabaveh har frågat mig om jag är beredd
              att ta initiativ så att utvecklingen vänder när det gäller ungdomars
              ofrihet i boendet samt om jag är beredd att verka för att lagen
              om kommunernas bostadsförsörjningsansvar förtydligas så att kommuninvånarnas
              ställning stärks gentemot kommunen när det gäller deras behov
              av boende.
            </seg>
            <seg n="8caef6b7">
              Jag är precis som interpellanten bekymrad över att det råder
              bostadsbrist och att denna särskilt drabbar ungdomar. Stora ungdomskullar
              i kombination med lågt bostadsbyggande under många år har försvårat
              situationen. Problemen har blivit särskilt uttalade i storstadsregionerna
              i allmänhet och i Helsingfors, som interpellanten refererar till,
              i synnerhet.
            </seg>
            <seg n="8ed9fb96">
              Vad beträffar situationen för kvarboende ungdomar i föräldrahemmet
              visar ändå Boverkets kartläggning i rapporten Ungdomars boende
              , tvärtemot Hyresgästföreningens rapport, att det inte har skett
              några större förändringar under de senaste tio åren.
            </seg>
            <seg n="82a02122">
              När det gäller sättet att lösa frågan kring bostadsbrist har
              jag och interpellanten helt olika utgångspunkter. Interpellanten
              förordar en lösning på bostadsbristen av planekonomisk karaktär.
              I det avseendet har jag aldrig sett något lyckat exempel.
            </seg>
            <seg n="26ee549b">
              Vi lever i en marknadsekonomi och regeringens mål för bostadspolitiken
              är långsiktigt väl fungerande bostadsmarknader. Stöd ges i stället
              till hushållen genom bostadsbidrag, hyresgarantier och olika kreditgarantier
              till byggherrar. För att fler ska vilja investera i samt äga och
              förvalta bostäder krävs långsiktigt goda och förutsägbara villkor.
              Det stöd i form av subventioner för hyresbostadsbyggande som nu
              interpellanten vill återinföra är den typ av insatser som har
              stört bostadsmarknaden och bostadsbyggandet. Dessa insatser kostade
              ett antal miljarder kronor och gav inte några märkbara förändringar
              för hyresbostadsbyggandet. Dagens nivåer på hyresbostadsbyggandet
              är i nivå med hyresbostadsbyggandet under den tid då stödet fanns.
              Men vi är fortfarande i ett läge där fler bostäder behöver byggas
              och hyresrättens ställning stärkas. De nya villkor på hyresmarknaden
              som trädde i kraft vid årsskiftet är en viktig del i regeringens
              bostadspolitiska strategi. En annan förutsättning för hyresrätten
              är att det råder balanserade villkor för upplåtelseformerna. Regeringen
              framförde i budgetpropositionen för 2011 att möjligheten att stärka
              hyresrättens ställning på den svenska bostadsmarknaden kommer
              att övervägas. I det sammanhanget kan de förslag som bostadsmarknadens
              parter framfört till regeringen i denna fråga komma att prövas.
            </seg>
            <seg n="7842ddfc">
              Regeringens långsiktiga bostadspolitik ska gynna alla på bostadsmarknaden,
              däribland ungdomar. Regeringen följer särskilt ungdomars situation
              och har uppdragit åt Ungdomsstyrelsen att genomföra en tematisk
              analys av ungdomars bostadssituation. Syftet är att öka kunskaperna
              om ungdomars situation på bostadsmarknaden, de insatser som görs
              lokalt för att underlätta ungdomars etablering samt ungdomars
              egna strategier för att skaffa bostad. Uppdraget ska redovisas
              i november 2011.
            </seg>
            <seg n="4ae27c7e">
              Kommunen har redan i dag ett tydligt ansvar för bostadsförsörjningen
              och ska enligt bostadsförsörjningslagen ta fram riktlinjer för
              bostadsförsörjningen en gång per mandatperiod. Jag ser inget behov
              av att förtydliga kommunernas ansvar i bostadsförsörjningslagen.
              Vi har inte för avsikt att ställa krav på kommunerna att införa
              en så kallad första-bo-garanti.
            </seg>
          </u>
          <note type="speaker" n="a4244b06">
            Anf. 57 AMINEH KAKABAVEH (V):
          </note>
          <u who="amineh_kakabaveh_2a4ff8" xml:id="i-fc3d5a3c96e14b41-0" n="2bfbfead">
            <seg n="43511b7d">
              Fru talman! Jag tackar bostadsminister Stefan Attefall för svaret.
              Att ministern delar den oro som jag och hundratusentals ungdomar
              och aktivister bär på när det gäller ungdomars boendesituation
              är något positivt.
            </seg>
            <seg n="b601f0f7">
              Däremot vet jag inte om ministern verkligen följer utvecklingen.
              I dagens Metro, som delas ut här i Helsingfors, kan vi läsa om
              hur olika kommuner tar sitt bostadspolitiska ansvar. I botten
              ligger Danderyd. Kommunerna har också olika inriktning på vilka
              boenden de vill ha i framtiden. I vissa kommuner säljer man ut
              hyresrätter billigt. Dessa blir i framtiden dyra bostadsrätter,
              och den första generationen kan göra ett klipp. Men hur går det
              för framtida generationer? Hur går det för dem som i dag är barn
              och ungdomar?
            </seg>
            <seg n="3a2af1e3">
              Statsrådet Attefalls svar är en allmän hyllning till marknadskrafterna,
              som ska lösa dagens samhällsproblem och bostadssituation. Han
              säger sig vara mot subventioner, men för dem som äger sitt boende
              rullar miljarderna friskt. Marknadsliberalismens företrädare Stefan
              Attefall säger sig vara för att se över om hyresrätten ska fortsätta
              att diskrimineras skattemässigt i framtiden detta bland annat
              utifrån de förslag som ett antal organisationer har lagt fram:
              För att uppnå en rimlig balans föreslår man en skattereform med
              åtgärderna att en låg moms läggs på bostadshyror, att fastighetsskatten
              på hyresrätter avskaffas och att skattereglerna ändras för att
              underlätta underhåll av hyreshus.
            </seg>
            <seg n="8b192cd5">
              Att införa en låg moms på bostadshyrorna menar jag kan ta många
              år. I väntan på det föreslår vi i Vänsterpartiet att ett tillfälligt
              ROT-stöd ges till hyresrätter och att någon form av balanserade
              villkor införs för nyproduktion av hyresrätter. Det är viktigt
              för att någon ändring ska ske nu.
            </seg>
            <seg n="7a4cb105">
              Principskillnaden mellan KD och Vänsterpartiet kokar ned till
              om vi ska bygga för alla eller för dem som har hyggliga inkomster
              och är välbeställda. Attefall är för bidrag och subventioner när
              det passar: just för de välbeställda.
            </seg>
            <seg n="3a8701ab">
              Vår utgångspunkt är att det ska finnas boende för alla och att
              det ska vara låga hyror också för dem som inte har mer i plånboken.
              Det är även detta som är andemeningen med den kommunala bostadsförsörjningslagen.
              Detta kan dock förtydligas, så att vi gör många ungdomars bostadsproblem
              synliga för kommunpolitikerna.
            </seg>
            <seg n="11707377">
              Jag köper inte Stefan Attefalls argumentation i interpellationssvaret.
              Detta är bara att kringgå vad dagens problem egentligen är för
              ungdomarna. Vad gör man egentligen för ungdomarnas framtid?
            </seg>
          </u>
          <note type="speaker" n="19a470ca">
            Anf. 58 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-1b0e31deaa788725-1" n="a8fdbf7f">
            <seg n="da1c4ff1">
              Fru talman! Det är helt riktigt att vi har ett stort problem
              på bostadsmarknaden. Vi har i Sverige under nästan 20 års tid
              byggt ungefär hälften av vad våra nordiska grannländer har gjort.
              Vi har alltså underinvesterat i bostadssektorn under en lång följd
              av år i Sverige. Detta bidrar till bostadsbristen, särskilt när
              vi ser att storstadsregionerna och universitetsorterna växer.
              Där tilltar bostadsbristen, och dit söker sig också ungdomarna.
              Vi har en demografisk utmaning. Allt fler unga människor i åldern
              1925 år söker sin första bostad och kommer ut på bostadsmarknaden
              på orter där det redan råder bostadsbrist. Det är en jättestor
              utmaning och ett jättestort problem.
            </seg>
            <seg n="99490a79">
              Nu ser vi hur bostadsbyggandet ökar kraftigt. Byggindustrin har
              kommit med ny statistik. Under första kvartalet i år är det 30
              procent fler påbörjade lägenheter än det var i fjol. Vi har en
              kraftig uppgång i bostadsbyggandet. Vi ska försöka skapa goda
              förutsättningar för att det inte bara stannar här utan fortsätter
              uppåt och ligger kvar på en hög nivå under en lång följd av år.
              Endast så kan vi skapa en bättre balans på bostadsmarknaden.
            </seg>
            <seg n="ab7d01ec">
              Det handlar om att få i gång flyttkedjorna. Vi behöver bygga
              allt. Bygger man en ny villa eller en bostadsrätt skapar det flyttkedjor.
              Det minskar trycket och skapar utrymme för att någon lämnar en
              lägenhet, som i sin tur bebos av någon som lämnar en annan lägenhet.
              Kvar blir då kanske den lilla ettan ledig, som en ung människa
              kan flytta in i som sitt första boende.
            </seg>
            <seg n="f27dd943">
              Sedan måste det också göras speciella insatser. Jag nämnde att
              vi ska titta på frågan hur vi kan stärka hyresrättens ställning.
              Det finns en del olika idéer, och även bostadsmarknadens parter
              har kommit med en del idéer.
            </seg>
            <seg n="adeb784d">
              Problemet med en del av de idéerna är att de kräver EU-regeländringar.
              Det tar ruskigt lång tid. Det finns också andra problematiker
              med den typen av förslag som finns, men vi ska granska och analysera
              dem.
            </seg>
            <seg n="dd9055d3">
              Det handlar också om: Hur kan vi stimulera mycket mer av andrahandsuthyrning
              och uthyrning av del av privatbostad? Det kan vara ett sätt att
              klara det akuta läget kanske inte minst för studenter som under
              en kortare tid behöver bostad på studieorten.
            </seg>
            <seg n="c6254a8e">
              Man kan sedan gå till vad Vänsterpartiet föreslår. Först och
              främst säger man att vi ska ha en annan lagstiftning än vad vi
              har i dag med bostadsförsörjningslagen för kommunerna. Lagen är
              tydlig. Kommunerna har ett tydligt ansvar.
            </seg>
            <seg n="9fb1cd8a">
              Den skrevs och infördes av den tidigare socialdemokratiska regeringen
              i samarbete med Vänsterpartiet. Frågan är vad som har hänt som
              gör att Vänsterpartiet tar avstånd från den lag man själv var
              med och formulerade. Hur skulle man vilja formulera den nya lagen
              så att den inte bryter mot de regler vi har om kommunal självstyrelse
              och liknande saker? Det är dilemmat.
            </seg>
            <seg n="07246f27">
              Vi har en tydlig lag. Här ser jag att kommuner är duktiga på
              sina håll och mindre duktiga på sina håll. Ibland beror det på
              att de har en dålig politisk vilja att visa framfötterna, ibland
              beror det på att de har jobbiga förutsättningar kommunalekonomiskt
              eller kanske på annat sätt. Kommunerna kan göra mer, och kommunerna
              gör mycket. Det finns ett uppvaknande i kommunsektorn som är positivt.
            </seg>
            <seg n="afa8ce0e">
              Tittar man på de olika subventionerna ser vi att erfarenheten
              visar att vi trots att vi haft subventioner ändå har byggt hälften
              av vad man har gjort i våra nordiska grannländer. Bostadssubventionerna
              i vänsterpartistisk och socialdemokratisk tappning har inte fungerat.
              Varför skulle de fungera nu? Det kan Amineh Kakabaveh svara på.
            </seg>
          </u>
          <note type="speaker" n="153ad74a">
            Anf. 59 AMINEH KAKABAVEH (V):
          </note>
          <u who="amineh_kakabaveh_2a4ff8" xml:id="i-fc3d5a3c96e14b41-1" n="2bfbfead">
            <seg n="27e6a60f">
              Fru talman! Ministern har rätt i att bostadsbyggandet är på samma
              nivå som när det fanns ekonomiskt stöd för att bygga. Problemet
              är: För vem bygger man, och vad bygger man? Det är viktigt att
              komma ihåg det.
            </seg>
            <seg n="6bf1385f">
              I Boverkets rapport hittar man hyror i Sverige från 1975 till
              2009. I en sammanfattning kan man läsa att nyproduktionshyrorna
              i genomsnitt har varit 140 procent av hyrorna i det totala beståndet.
              Den senaste treårsperioden har detta ökat till i genomsnitt närmare
              160 procent med en topp 2009 på nästan 170 procent.
            </seg>
            <seg n="cfb10c58">
              Vi vet att ungdomar inte ha råd med att flytta in i nyproduktion.
              Enligt prognosen kommer det att byggas ca 9 000 hyresrätter. Det
              kommer att vara skyhöga hyror som ingen har råd med. I Solna kommun
              i Helsingfors kommer tvåor på 69 kvadratmeter att kosta 9 300
              kronor. Det är totalt omöjligt med tanke på hur inkomsterna är
              och vad ungdomar i dag har råd med. Inte ens ett par med två inkomster
              har råd med detta.
            </seg>
            <seg n="01fa26fc">
              Det är problemet. Det är inte att det inte byggs. Det byggs en
              del, men det är långt ifrån det som Boverket strävar efter och
              vi i Vänsterpartiet strävar efter. Man ska bygga 35 00040 000
              lägenheter för att tillgodose de ungdomskullar som i dag är på
              väg att flytta hemifrån och behöver bostad.
            </seg>
            <seg n="5a5dd9e3">
              Det är ca 3 000 hemlösa bara i Helsingfors, och av dem är 11
              procent ungdomar i åldern 1925 år. Det är allvarligt att ungdomar
              ska bo på härbärgen bland kriminella och missbrukare för att de
              inte har råd att bo i hyresrätter i andra- och tredjehand.
            </seg>
            <seg n="63134841">
              Det är ett samhällsproblem som i dag observeras i alla tidningar.
              Stefan Attefall säger att det behövs en lyhördhet. Vänsterpartiet
              tycker att det är bra att vi har stiftat en lag, och sedan den
              tiden har vi också byggt en hel del. Men vi har problem med många
              kommuner som inte uppfyller sina invånares behov.
            </seg>
            <seg n="05ce580e">
              Det handlar om att man ska kunna införa sanktioner mot dessa
              kommuner. Det är till deras ungdomars och medborgares fördel.
              Det är vad vi i Vänsterpartiet kräver. Det behövs visioner när
              man för framtiden investerar i bostadsbyggandet och välfärden.
              Det är en viktig välfärdsfråga när det finns så många hemlösa.
              Man kan läsa en intervju om det med en kille i tidningen Arbetaren.
              Helsingforss stad har gjort den mätning som jag har hänvisat till.
              Det är också viktigt att komma ihåg.
            </seg>
            <seg n="8283ea4c">
              Det är väldigt viktigt att stärka hyresrätten och hyresvärdarna.
              Vad tycker bostadsministern om det som har uppdagats i en kommun
              i Skåne? Där vill man sälja ut. Det är 2 000 människor som har
              skrivit under ett upprop mot detta, men man har inte lyssnat på
              dem.
            </seg>
          </u>
          <note type="speaker" n="07031ceb">
            Anf. 60 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-1b0e31deaa788725-2" n="a8fdbf7f">
            <seg n="5f86fb73">
              Fru talman! Jag vill betona att vi har en ordning i Sverige där
              kommunerna har en stor roll, ett stort ansvar men också stora
              rättigheter på bostadspolitikens område. Det kan krångla till
              det för en bostadsminister, eftersom jag inte kan peka med hela
              handen i alla lägen. Men det är samtidigt den ordning vi har i
              Sverige. Vill Amineh Kakabaveh och Vänsterpartiet ändra på det
              öppnar sig en intressant principiell diskussion. Jag föreslår
              att ni återkommer till riksdagen med motioner i den frågan.
            </seg>
            <seg n="a43588f6">
              Jag har att jobba utifrån de lagar som finns. Vi har en tydlig
              bostadsförsörjningslag. Jag tycker att många kommunpolitiker kan
              skärpa sig. Men jag har också respekt för att man har olika förutsättningar
              att jobba under.
            </seg>
            <seg n="f9f7daf2">
              Amineh Kakabaveh frågar: För vem bygger man? Grundproblemet är
              att vi bygger för lite. Jag välkomnar alla former av bostäder.
              Det underlättar för alla, och även för den unga människan som
              inte har råd att efterfråga en dyr bostad. Det beror på att man
              får i gång flyttkedjor, utbudet och rörligheten på bostadsmarknaden.
            </seg>
            <seg n="598c500f">
              Ungdomar har inte råd med nyproduktion, säger Amineh. Det är
              korrekt. Den som inte kan lägga upp stora pengar kommer alltid
              att ha svårt med nyproduktionen. Nyproduktionshyrorna är per definition
              alltid dyrare än hyrorna för gamla lägenheter. Det är en sanning
              vi aldrig kommer runt.
            </seg>
            <seg n="505d57bd">
              Vi kan inte heller ändra på den grundläggande förutsättningen.
              Däremot kan man säkert bygga billigare många gånger. Där kan kommuner
              och kommunala bostadsbolag spela en roll genom att pressa kostnaderna
              och vara tuffare i olika typer av upphandlingar.
            </seg>
            <seg n="406a39c5">
              Vi måste jobba med de kostnadsökningar vi ser. Vi kan se i statistiken
              hur byggkostnaden stiger mycket snabbare än inflationen. En stor
              bov i dramat är kommunerna som höjer kostnaderna kraftigt. Det
              gäller alla typer av kostnader. Bygglovstaxor, anslutningsavgifter
              för vatten och avlopp, markpriser etcetera höjs mycket snabbare
              än inflationen.
            </seg>
            <seg n="4d6c4591">
              Vi ser också hur industrin har svårt med kostnadskontrollen.
              En stor problematik i sammanhanget är ofta materialsidan. Här
              måste vi jobba. Vi analyserar från departementet hur vi kan göra
              ytterligare saker. Vi har också i gång en del samarbeten med aktörerna
              på marknaden för att se vad vi kan göra tillsammans för att pressa
              kostnadsutvecklingen.
            </seg>
            <seg n="2c9a3332">
              Allting kokar för Vänsterpartiets del ändå ned i att man vill
              subventionera mer. Som jag sade tidigare finns det ingenting som
              visar på att vi har lyckats med subventioner som har drivit upp
              bostadsbyggandet. Vi har legat på samma takt som i våra nordiska
              grannländer. Det har ökat lite grann i Sverige vissa år, och det
              har gjort så i Finland, Norge och Danmark. Det har sjunkit i Finland,
              Norge och Danmark, och det har sjunkit i Sverige. Det har följt
              samma konjunkturutveckling.
            </seg>
            <seg n="8b1396de">
              Man vill införa ROT-avdrag för flerbostadshus. Ert förslag som
              ni hade i den rödgröna överenskommelsen räckte till 760 kronor
              per kvadratmeter för att renovera. Renoveringen kostar 6 00012
              000 kronor per kvadratmeter. De pengarna kommer bara att gå rakt
              ned i byggherrarnas fickor och inte leda till att en enda kvadratmeter
              mer blir renoverad.
            </seg>
            <seg n="a7bebe99">
              Det är den typer av subventioner som är en misslyckad symbolpolitik
              som inte leder till någonting. Tyvärr har Vänsterpartiet fullt
              av den typen av åtgärder.
            </seg>
          </u>
          <note type="speaker" n="6d4d3ad4">
            Anf. 61 AMINEH KAKABAVEH (V):
          </note>
          <u who="amineh_kakabaveh_2a4ff8" xml:id="i-fc3d5a3c96e14b41-2" n="2bfbfead">
            <seg n="e0aff2e4">
              Fru talman! Det är beklämmande att höra bostadsministern säga
              att subventioner inte gynnar hyresrätter. Det gör de. Varför gynnar
              det när det gäller de välbeställda? Varför gynnar det när det
              gäller att renovera köket och badrummet och sedan sälja för flera
              hundra tusen? De välbeställda kan gynnas av subventioner, men
              de finns inte för de mest behövande. Där går skiljelinjen mellan
              höger- och vänsterpolitik.
            </seg>
            <seg n="661c97da">
              Det står i Ds2005:39 att investeringsbidrag har haft en styrande
              funktion vid byggandet av hyresrätter.
            </seg>
            <seg n="c0739b2a">
              Frågan är inte enbart hur mycket som byggs, utan för vad och
              för vem och hur mycket det kostar. Det är det som är viktigt.
              Det finns en teori, den så kallade flyttkedjan, som ministern
              talade om. Den säger att om man bygger dyra bostadsrätter kan
              en billig hyresrätt bli ledig. I praktiken blir det inte möjligt
              med billiga hyresrätter. Det är inte billigt för en ungdom, och
              det blir inte heller ledigt för den som behöver en lägenhet. Här
              pratar vi om ungdomarnas situation.
            </seg>
            <seg n="b366d54c">
              Den billiga hyresrätten kanske finns i andra delar av landet
              eller så har den blivit ombildad till bostadsrätt. För vem ska
              vi bygga och i vilken kommun ska den kommunala bostadsförsörjningen
              gälla? Och gynnar detta verkligen ungdomar eller inte? Det är
              fortfarande frågan.
            </seg>
            <seg n="449765c9">
              Jag fick inte heller svar på frågan om vad Stefan Attefall tycker
              om det som händer i Staffanstorp i Skåne när kommunfullmäktige
              helt enkelt beslutar om att omvandla och inte ens tar hänsyn till
              människor som verkligen inte vill ha det här. Handlar det om hyresgästernas
              inflytande och hyresrättens stärkande i lagen? Det är det som
              är viktigt, tycker jag.
            </seg>
          </u>
          <note type="speaker" n="3181c94d">
            Anf. 62 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-1b0e31deaa788725-3" n="a8fdbf7f">
            <seg n="69963efb">
              Fru talman! Jag har stor respekt för det kommunala självstyret.
              Jag tycker att det här ska vara en fråga som man diskuterar i
              Staffanstorps, Helsingforss och alla andra kommunfullmäktige.
              Man ska ha en kommunal valrörelse, och jag tycker också att man
              måste respektera att väljarna på respektive ort kan göra olika
              bedömningar. Det behöver inte se likadant ut i alla delar av Sverige.
            </seg>
            <seg n="1a7f2f45">
              Om man omvandlar en hyresrätt till en bostadsrätt blir det inte
              fler eller färre lägenheter. De byter ägare, och de byter form.
              Det stora problemet i Sverige är att vi har byggt för lite. Vi
              har för lite av alla typer av bostäder.
            </seg>
            <seg n="7381d673">
              Jag vill främja byggandet genom att skapa långsiktigt goda spelregler.
              Den som investerar i bostadsbyggande gör det för en lång tid framåt.
              Då måste spelreglerna vara så förutsägbara som bara möjligt är.
              Det handlar om en god makroekonomi med vettiga räntor. Men det
              handlar också om att regelverken är sådana att man inte tror att
              de plötsligt ska kastas om.
            </seg>
            <seg n="f56ad865">
              När man ska annonsera om att man exempelvis ska införa en subvention
              för att bygga en viss typ av bostäder stannar allting av. Först
              måste man gå till EU-kommissionen och få denna typ av stöd godkänd.
              Det får inte vara statsstöd, som är illegalt. Alla väntar på subventionen,
              anpassar sig och tänker: Hur ska jag bygga för att få subventionen?
              Den räcker till ett begränsat antal lägenheter. Sedan kostar det
              enorma pengar.
            </seg>
            <seg n="28c87a1e">
              Effekten blir att det snarare blir ett mindre totalt bostadsbyggande
              med den politik som Vänsterpartiet och de rödgröna har föreslagit
              i valrörelsen. Det är det som är så beklagligt.
            </seg>
            <seg n="854016d7">
              Jag tror på goda spelregler. Jag tror på långsiktighet. Jag tror
              på att skapa goda förutsättningar och på att se till att minska
              regelkrångel och minska kostnader den vägen.
            </seg>
            <seg n="1eb0ea9f">
              Sedan hoppas jag också på aktiva kommunpolitiker som hjälper
              till att lösa problemen för de människor som i dag inte har den
              bostad som de skulle önska. Däribland är ungdomarna en oerhört
              utsatt grupp.
            </seg>
          </u>
          <note n="48208496">
            Överläggningen var härmed avslutad.
          </note>
          <note n="6331fb65">
            13 § Svar på interpellation 2010/11:428 om initiativ i regionfrågan
          </note>
          <note type="speaker" n="09601d18">
            Anf. 63 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-9c99d224f5987400-0" n="a8fdbf7f" next="i-0b6505cb7fcef193-0">
            <seg n="709154fb">
              Fru talman! Sven-Erik Österberg har frågat statsrådet Peter Norman
              om statsrådet avser att ta fler initiativ i regionfrågan innan
              förslag föreligger från Utredningen om den statliga regionala
              förvaltningen. Arbetet inom regeringen är så fördelat att det
              är jag som ska svara på interpellationen.
            </seg>
          </u>
          <note n="e493d30e">
            Jag vill inleda med att redogöra för vad regeringen har gjort
            de senaste åren när det gäller regionfrågan. I juni 2009 tog regeringen
            beslut om en översyn av den statliga regionala förvaltningen.
            Behovet av en översyn aktualiserades bland annat i samband med
            de initiativ som då tagits om en ändrad landstingsindelning och
            att det samtidigt bedömdes angeläget att få en helhetssyn på den
            statliga förvaltningens regionala utformning. Våren 2010 överlämnade
            sedan regeringen också förslag till riksdagen om en ny lag som
            gjorde försöksverksamheten med ändrad regional ansvarsfördelning
            från och med den 1 januari 2011 permanent i Skåne och Västra Götalands
            län. Motsvarande ansvarsförhållande infördes samtidigt i Hallands
            och Gotlands län.
          </note>
          <u who="stefan_attefall_829ea5" xml:id="i-0b6505cb7fcef193-0" n="a8fdbf7f" prev="i-9c99d224f5987400-0">
            <seg n="3270b889">
              Översynen av den statliga regionala förvaltningen genomförs av
              regeringens särskilde utredare Mats Sjöstrand. Regeringen anser
              att det är viktigt att den statliga verksamheten är tydlig i sin
              regionala utformning och att den är funktionell. Därför ser vi
              fram emot utredningens förslag på hur detta ska uppnås och hur
              den statliga regionala förvaltningen kan bli mer samordnad och
              ändamålsenlig och vara till gagn för medborgare, företag och kommuner.
            </seg>
            <seg n="65fc14e2">
              När det gäller frågan om övriga landsting och deras eventuella
              önskan att bilda nya landsting har regeringen betonat vikten av
              att landstingssammanslagningar ska ske underifrån, det vill säga
              på initiativ från den kommunala nivån. Om en sådan diskussion
              initieras på landstingsnivå har regeringens utredare i uppdrag
              att bistå de landsting som så önskar i deras diskussioner. På
              detta sätt värnar vi ett underifrånperspektiv samtidigt som det
              finns ett stöd för dem som önskar hjälp i den fortsatta processen.
              Jag vill här understryka vikten av att sådana ändringar växer
              fram lokalt och regionalt och har en bred förankring. Jag vet
              att det pågår intensiva samtal runt om i landet om regionfrågan
              och att Mats Sjöstrand efter önskemål från landstingen deltar
              i dessa.
            </seg>
            <seg n="8babfc7d">
              Det är med stort intresse som jag följer de samtal som nu förs
              runtom i landet om att bilda nya landsting. Men jag vill än en
              gång understryka att initiativ till nya landstingssammanslagningar
              ska tas av landstingen själva. Skulle regeringen finna behov av
              några ytterligare initiativ ber jag att få återkomma.
            </seg>
          </u>
          <note n="ef41e179">
            Sedan i början av 2010 har Mats Sjöstrand även, med anledning
            av de ansökningar som kommit in från vissa landsting, i uppdrag
            att dels pröva en ny landstingsindelning för Norrland och Svealand,
            dels föra dialog med övriga landsting som har önskemål om eventuell
            ändring av sin landstingsindelning.
          </note>
          <note type="speaker" n="b729c8f1">
            Anf. 64 SVEN-ERIK ÖSTERBERG (S):
          </note>
          <u who="sven-erik_osterberg_05c934" xml:id="i-9385095dfcbae811-3" n="d86ca1c7">
            <seg n="0365ebfb">
              Fru talman! Jag tackar statsrådet Attefall för svaret. Anledningen
              till att jag ställer interpellationen är just att det pågår många
              samtal ute i landet. Det som oroar mig på området är att diskussionerna
              har blivit alltmer yviga på många ställen. Där man kunde se att
              det fanns en inriktning mot hur man skulle kunna få en regional
              indelning har detta på en del ställen lösts upp i diskussioner
              där nya initiativ kommer in.
            </seg>
            <seg n="64ad2995">
              Jag har själv diskuterat detta med Mats Sjöstrand. Jag har ingenting
              att invända mot hans utredning i sig. Men eftersom jag har varit
              engagerad i frågan ganska länge, och är det fortfarande, också
              ute i landet ser jag att det just nu finns ett slags moment 22
              därute när det gäller regionfrågan. Det finns ett avvaktande och
              en väntan på Sjöstrands utredning samtidigt som Sjöstrand befinner
              sig i något slags väntan på vad landstingen eller regionerna själva
              ska komma fram till. På många ställen har det alltså uppstått
              något slags moment 22.
            </seg>
            <seg n="e5463023">
              Jag ska säga rent ut att jag känner att det finns en stark avsaknad
              av ett engagemang och en vilja hos den svenska regeringen när
              det gäller vart man vill komma med frågan. Jag tolkar mycket av
              avvaktandet och inställningen att det hela ska komma underifrån
              som att regeringen själv inte har någon ordentlig politik på området.
            </seg>
            <seg n="5809659d">
              Vill regeringen regionalisera Sverige för att få en bättre struktur
              så att vi blir rationaliserade och därmed också effektivare? Tydligen
              är man när det gäller den statliga förvaltningen i alla fall beredd
              att göra en utredning för att se hur en ny och annorlunda länsindelning
              skulle se ut. Men vill man i så fall få ihop det här med regionerna
              och även uppnå ett antal mål där som upplevs som viktiga? Det
              gäller inte minst där man har kommit fram i de regioner som man
              permanentade 2010, det vill säga Skåne och Västra Götaland. Där
              har man blivit effektivare på många områden. Vill regeringen se
              en sådan utveckling i resten av landet? Är den beredd att fatta
              dessa beslut?
            </seg>
            <seg n="9550b73b">
              Detta skulle jag vilja ha tydliga svar på. Jag kan ana svaret,
              men det behövs också ett engagemang från regeringen. Jag har fört
              denna diskussion tidigare med statsrådets företrädare Mats Odell
              vid flera olika tillfällen. Men det handlar också om de diskussioner
              som förs underifrån om hur man ska få ihop detta. Det fordras
              ett ansvarstagande i regionbildningar så att man ser att pusslet
              går ihop.
            </seg>
            <seg n="bbe120a8">
              Jag tycker inte att det är någon särskilt långsiktig lösning
              att ge regionstatus till Halland eller Gotland. Möjligtvis kan
              man tänka sig Gotland, som är en ö som ligger för sig själv. Men
              det är inte långsiktigt att ge en sådan indikation till Halland.
            </seg>
            <seg n="6f711717">
              Det förs diskussioner i vissa län nu om att de vill ha någon
              sorts regionstatus. Jag undrar om Sjöstrand kommer fram till att
              han vill ha en indelning som ser ut på det här sättet. Ska vi
              ha ett totalt asymmetriskt förhållande i landet, eller ska vi
              ha någon struktur på hur det ser ut?
            </seg>
            <seg n="b66df011">
              Jag tycker att statsmakten måste ta ett ansvar här. Jag tänker
              på alla kommunreformer som skedde under förra seklet vid ett antal
              tillfällen. Det gjordes med nödvändighet i och med de framväxande
              krav som ställdes på den kommunala sektorn. Det fordrades större
              och starkare enheter. Det fanns ett klart statligt engagemang
              i vart man ville nå. Axel Oxenstierna satt väl på sin tid inte
              någonstans och väntade på vad de skulle komma fram till i de olika
              bygderna när länen skulle bildas. Han hade ett starkt engagemang
              i vad man ville åstadkomma med detta.
            </seg>
            <seg n="66813dd1">
              Jag är orolig för situationen. På många ställen håller den på
              att vittra sönder. Människor som normalt har haft en likartad
              uppfattning börjar diskutera i olika riktningar och skapar kaos
              på vissa ställen. Det är inte bra för Sverige i framtiden om det
              inte tas ett ordentligt grepp om regionfrågan.
            </seg>
            <seg n="a019b920">
              Tala om vad ni vill i regeringen! Stefan Attefall kanske kan
              klargöra vad regeringen vill här. Det vore välkommet.
            </seg>
          </u>
          <note type="speaker" n="773a38a3">
            Anf. 65 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-1b0e31deaa788725-4" n="a8fdbf7f">
            <seg n="ff36d1e0">
              Fru talman! Skälet till att regeringen har valt att betona underifrånperspektivet
              är att låta processen få värka igenom ordentligt, låta diskussionen
              förankras i de regioner som berörs. Det handlar också om att kräva
              att regionerna utövar sitt lokala ledarskap och själva fundera
              över hur de ska få ihop situationen i deras del av Sverige.
            </seg>
            <seg n="80c2234c">
              Om vi väljer att uppifrån peka med hela handen riskerar vi att
              få samma dåliga stämning och dåliga debatt som uppstod efter kommunsammanslagningarna
              i början av 70-talet. Jag tror att Sven-Erik Österberg är så pass
              gammal att han vet att såren efter den diskussionen, när staten
              verkligen pekade med hela handen, levde kvar länge och finns fortfarande
              kvar på sina håll i landet.
            </seg>
            <seg n="5ca5884c">
              Jag tror att man måste låta det här få ta sin tid. Diskussionen
              måste flöda i landet. De politiska partierna och de ansvariga
              lokala politikerna måste själva utöva ett ledarskap. När de själva
              landar i hur de vill ha det kommer de också att bära den nya regionbildningen
              med ett eget ansvar. De kommer inte att skylla på staten, peka
              finger och säga att de har blivit tvingade.
            </seg>
            <seg n="5a235507">
              Staten har parallellt med diskussionen ett ansvar för att fundera
              över hur staten ska organisera sin verksamhet. Vi vet att det
              spretar oerhört mycket. I dag finns bara länsstyrelserna och polisen
              på länsnivå. Alla andra statliga och regionala organisationer
              finns över ett större geografiskt område. Här måste staten se
              över sin verksamhet, inte minst för att länsstyrelsernas förutsättningar
              att arbeta skiljer sig åt mycket och har stora problem på sina
              håll i landet.
            </seg>
            <seg n="cb11dc3b">
              Sjöstrand har sagt att om man vill påverka hans förslag, hur
              staten ska organisera sig, ska man höra sig av till honom under
              2011, senast i början av 2012. Det är ett sätt att skicka en signal
              om att det nu gäller att prata sig samman ute i landet. Då kan
              man samköra med hur staten väljer att organisera sig framöver.
            </seg>
            <seg n="649016f2">
              Jag hör hur diskussionen går. Jag kan hålla med Sven-Erik Österberg
              om att det ibland låter spretigt. Men på många ställen börjar
              en del pusselbitar att läggas på plats, och man börjar samla ihop
              sig på olika områden. Jag ser fram emot att få slutresultatet
              av många diskussioner som pågår.
            </seg>
            <seg n="0a1dad95">
              Hur snabbt det går, om det blir en utveckling där många kommer
              fram till slutsatser och vilket tid det tar i vissa delar av Sverige
              är för tidigt att säga. Jag är inte orolig för tidsutdräkten utan
              jag tycker att det är viktigt att slutresultatet blir bra och
              att det är väl förankrade lösningar man kommer fram till runt
              om i Sverige. Det är det primära. Det är därför regeringen tydligt
              betonar underifrånperspektivet.
            </seg>
          </u>
          <note type="speaker" n="45bc3759">
            Anf. 66 SVEN-ERIK ÖSTERBERG (S):
          </note>
          <u who="sven-erik_osterberg_05c934" xml:id="i-9385095dfcbae811-4" n="d86ca1c7">
            <seg n="6821e56d">
              Fru talman! Jag tror inte att man ska peka med hela handen och
              säga att det är så här det ska se ut. Men jag tror att det vore
              lite välkommet om ansvarigt statsråd åtminstone kunde sätta upp
              lillfingret och ha en liten åsikt om vart det ska gå. Jag tror
              att det behövs ett litet ramverk där det framgår vad regeringen
              vill. Det skulle vara välkommet.
            </seg>
            <seg n="50c6824e">
              Man ska absolut inte lägga sig i exakt var gränsen ska gå eller
              vem som ska vara ihop med vem. Men det måste finnas ett slags
              linje utstakad om att något ska hända. Vi hade senast en bred
              diskussion i mitt eget län och med omkringliggande län. Där kom
              frågan om vad regeringen egentligen vill fram. Hur sker samordningen?
            </seg>
            <seg n="e4401edf">
              Säg att Mats Sjöstrand kommer fram till att han ska lägga fram
              ett förslag. Han säger själv att han har tittat på Ansvarskommitténs
              arbete, som har kommit fram till att det ska vara sju till nio
              län. Jag vet inte var han hamnar, men säg att han hamnar där och
              tycker att det är rimligt ur statens synpunkt. Staten har för
              länge sedan övergett sina län när det gäller den regionala organisationen.
              Det finns i dag i princip bara en myndighet, nämligen polisen.
              Men till och med de diskuterar en annan indelning. Länsrätterna
              lämnade indelningen för en tid sedan. Det är uppenbart nödvändigt
              för att få en bra struktur att få en annan regionalindelning.
            </seg>
            <seg n="c95fd2d7">
              Jag har svårt att se att man skulle hamna i att ha ett län men
              ett landsting som går tvärs över, alltså regioner som ser annorlunda
              ut än länen. Det betyder att man inför ett slags fjärde nivå i
              det svenska samhället, som det på vissa håll har diskuterats.
              Det kan inte vara rationellt, och då bygger vi in andra problem.
            </seg>
            <seg n="06d7dec7">
              Jag har ingen annan åsikt än Attefall om att slutresultatet ska
              vara bra. Men det gäller att se till att det blir bra i slutändan,
              så att inte lösningarna blir besvärande.
            </seg>
            <seg n="cda02dc9">
              Sedan var det frågan om jämförelsen med kommunreformen. Den var
              fullständigt nödvändig. Om det inte hade varit en ordentligt process
              då hade det förmodligen fortfarande funnits en förfärlig massa
              kommuner i Sverige. Det fanns ingen stor vilja, men det var nödvändigt
              för att klara arbetsuppgifterna. Det som skedde i Västerbotten
              under den borgerliga regeringen på 70-talet där kommuner fick
              dela på sig har gett bekymmer på senare tid. Det finns kommuner
              med endast 3 000 eller 2 500 invånare. De har svårt att fullgöra
              sina uppgifter. När jag var kommunminister försökte jag stimulera
              dem att komma fram till hur de skulle kunna närma sig varandra.
              Vi vet hur det är på det lokala planet. Om befolkningen i en kommun
              får frågan hur de ser på frågan vill de helst dela kommunen. Det
              blir ännu närmare. Det är så frågan upplevs.
            </seg>
            <seg n="35df5698">
              När man är politiker i ansvarig ställning måste man se på hur
              organisationen klarar framtidens utmaningar, välfärden, att vara
              tillräckligt rationell för att klara en global konkurrens, som
              vi utsätts för alltmer på allt fler områden. Då måste vi vara
              effektiva i allt från sjukvård till kommunal service. Då måste
              det finnas en struktur som klarar det. Det är därför jag känner
              mig engagerad i regionfrågan.
            </seg>
            <seg n="1cde1961">
              Jag har ett par konkreta frågor till statsrådet. Om Sjöstrand
              kommer fram till en annan länsindelning, har ni diskuterat i regeringen
              så att det går att göra justeringar? Är ni beredda att göra en
              annan länsindelning? Är det så ni har diskuterat? Ska ni se vad
              som händer och sedan diskutera vad som eventuellt ska göras? Finns
              det en handlingslinje, att det blir en annan länsindelning när
              Sjöstrand lägger fram sitt förslag så att det framgår att det
              finns ett allvar i processen? Är det här ett sätt att lugna processerna?
              Vi vet sedan tidigare att ett av problemen har varit att Moderaterna
              har varit ointresserade av regionfrågan och helst inte velat ta
              i den. Det lever väl kvar i regeringen.
            </seg>
          </u>
          <note type="speaker" n="51163a4e">
            Anf. 67 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-1b0e31deaa788725-5" n="a8fdbf7f">
            <seg n="57c602ab">
              Fru talman! Min ambition är att vi ska landa i en ändamålsenlig
              statlig organisation. Min ambition är också att möta upp där man
              vill ha en regionbildning. Då ska vi se till att svara upp mot
              detta från statsmakternas sida med det som ankommer på oss. Vi
              ska inte peka med hela handen.
            </seg>
            <seg n="173b1270">
              Jag delar helt Sven-Erik Österbergs uppfattning att vi behöver
              en effektiv och ändamålsenlig organisation. Tiderna förändras,
              globalisering, olika frågor växer och byter plats med varandra.
              Det kräver nya organisationer för att hantera frågorna.
            </seg>
            <seg n="6e9a4e3a">
              Många frågor ska föras fram på lokal nivå, till och med på individuell
              nivå eller familjenivå, men många frågor måste hanteras på lokal
              eller regional nivå. Där är dagens landsting ibland inte rätt
              instrument. Då kan man välja, och ibland gör man det. Det finns
              olika samarbetsmönster, som ofta blir klumpiga eller otillfredsställande
              ur demokratisynpunkt med olika kommunalförbund med svag insyn
              ur medborgarperspektiv. Då kan regionbildning på en större geografisk
              yta än dagens landsting vara ett sätt att försöka få mer slagkraft,
              mer effektivitet och mer beslutskraft för kollektivtrafik, infrastrukturfrågor,
              kulturfrågor och många andra frågor som berör till exempel sjukvård.
            </seg>
            <seg n="cfa24561">
              Jag är också mån om att man ute i landet tar sig an sitt regionala
              politiska ledarskap och sätter sig ned och diskuterar vad som
              är bra långsiktigt för regionen. Tyvärr kan vi se på en del håll
              i landet att man mer tänker på vad som är bra just nu för att
              klara nästa val och inte reta upp någon enstaka väljare. Man måste
              fundera igenom vad som är bra för att klara välfärd, infrastruktur,
              kollektivtrafik och andra viktiga samhällsnyttiga områden under
              en 1020-årsperiod. I den processen är Mats Sjöstrand behjälplig.
              Där är Mats Sjöstrand ett instrument för alla dem som vill ha
              hjälp av statens utredare.
            </seg>
            <seg n="39d7e210">
              Staten kan inte vänta hur länge som helst med att sätta ned foten
              för sin organisation. Det i sig skapar ett skäl för de regionala
              aktörerna att landa i sina förslag för att inte komma i otakt
              med hur staten organiserar sig. Det är så vi har haft det hittills
              med den förändring som skett på den statliga sidan och som inte
              haft någon motsvarighet på landstingsnivån och den regionala politiska
              nivån.
            </seg>
            <seg n="0fc7407e">
              Jag tror också att det är viktigt att tänka på att det måste
              vara ett medborgarperspektiv på de här frågorna, i den meningen
              att man förklarar för medborgarna hur vi på ett effektivare sätt
              ska leverera en bra infrastruktur, en bra kollektivtrafik, en
              bra sjukvård och bra större kultursatsningar, och visa medborgarna
              att om vi hjälps åt kommer vi att klara det bättre.
            </seg>
            <seg n="295f4d4a">
              Sedan måste man diskutera: Hur ska samarbetsmönstret se ut? Det
              måste vara en lokal bedömning: Vilken form passar oss bäst? Är
              det att bilda en region som är större än dagens landsting, eller
              är det att samverka på andra sätt?
            </seg>
            <seg n="35b36644">
              Här måste man vara lyhörd för processen ute i länen. Diskussionen
              kanske är lite brokig stundvis och lite vildvuxen på sina håll,
              men jag tycker mig se tydliga tendenser till att den diskussionen
              blir lite mer konstruktiv och lite mer samlande på många håll.
              Jag tror att när man landar i den diskussionen på många håll ute
              i landet kommer det att skapa instrument för andra delar av Sverige
              att landa i sina slutsatser.
            </seg>
            <seg n="acc3eefe">
              Men det kan ta olika lång tid, och jag tror inte att vi ska vara
              rädda för det heller. Det viktiga är, som sagt var, att det blir
              ett bra resultat och att det är väl förankrade förslag som kommer
              till regeringen så småningom.
            </seg>
          </u>
          <note type="speaker" n="b772fb4b">
            Anf. 68 SVEN-ERIK ÖSTERBERG (S):
          </note>
          <u who="sven-erik_osterberg_05c934" xml:id="i-9385095dfcbae811-5" n="d86ca1c7">
            <seg n="7bf01e0e">
              Fru talman. Det senare kan man otvivelaktigt hålla med om jag
              har ingen annan uppfattning. Men jag är lite mer orolig för vägen
              dit. Jag tvivlar inte på statsrådets ambitioner. Jag tvivlade
              aldrig på Mats Odells ambitioner heller. Men jag får inget svar
              om var ambitionerna från hela regeringen finns, eftersom det har
              funnits en väldigt splittrad bild. Jag tror att den finns fortfarande.
            </seg>
            <seg n="75800312">
              Det är det som gör att det inte ens blir ett lillfinger om åt
              vilket håll man vill att det ska ramla, utan man säger att det
              här får komma underifrån: Då känner vi oss till sist tvingade,
              och så får vi bejaka en region därför att man har bestämt det
              underifrån. Jag tycker inte att det är ledarskap från en regering
              i en sådan här fråga. Endera måste man säga att man har en vilja
              i fråga om vart man vill komma och ungefär hur det ska se ut,
              eller också får man säga att det inte blir någonting av den här
              frågan.
            </seg>
            <seg n="e4169a07">
              En konkret fråga till statsrådet på den sista minuten är: Om
              det blir nödvändigt att göra den här länsindelningen, är man då
              beredd att acceptera att regioner ser annorlunda ut än län, om
              man kommer fram till det? Eller är det Mats Sjöstrands beslut
              som sedan blir hela handen som pekar på regionerna och det bara
              finns tid fram till dess? Eller hur har man tänkt sig att processen
              ska se ut i slutänden, eftersom den utredningen lämnas här?
            </seg>
            <seg n="ec86ebe5">
              Tidsaspekten är inte det viktigaste, utan resultat är bättre.
              Det finns något slags paniktanke här, men det tycker jag inte
              att man behöver ha. Det viktigaste är att processen leder fram.
              Men jag tycker, som sagt, att det finns en avsaknad av inriktning,
              vart man vill komma med frågan. Diskussionerna tar fruktansvärt
              mycket tid och kraft från annat politiskt arbete, så på något
              sätt måste man avsluta och styra upp det här så att vi kan ägna
              oss åt andra viktiga frågor.
            </seg>
            <seg n="67c42e2e">
              Befolkningsperspektivet är viktigt, ja. Inte minst demokratiaspekten
              måste vägas in. Där kan man också känna viss oro för hur de ska
              klara den delen på vissa ställen, men det får man väl också bevaka
              i den fortsatta processen framåt.
            </seg>
          </u>
          <note type="speaker" n="9a212df0">
            Anf. 69 Statsrådet STEFAN ATTEFALL (KD):
          </note>
          <u who="stefan_attefall_829ea5" xml:id="i-1b0e31deaa788725-6" n="a8fdbf7f">
            <seg n="a0382dc3">
              Fru talman! Att man säger att det ska finnas underifrånperspektiv
              måste innebära att om det kommer väl genomarbetade ansökningar
              måste man vara lyhörd för att behandla dem positivt. Det ligger
              i själva sakens natur.
            </seg>
            <seg n="4860b686">
              Diskussioner tar tid och engagemang. Vi har också den oro och
              de frågor som en översyn av statliga och regionala förvaltningar
              skapar på sina håll. Jag håller med om att allt detta måste få
              sin slutpunkt. Vi kan inte älta de här frågorna i evinnerliga
              tider. Jag vill medverka till att vi landar i frågorna och kan
              avsluta dem så tidigt som möjligt. Men det förutsätter att de
              som är engagerade och vill bilda exempelvis större landsting eller
              regioner än de nuvarande geografiska områdena måste samla ihop
              sin diskussion och komma med förslag.
            </seg>
            <seg n="faf16bd7">
              Jag betonar vikten av att vi har ett underifrånperspektiv, att
              man ute i landet landar i sina diskussioner, förankrar dem väl,
              kommer med sina förslag och nyttjar Mats Sjöstrands arbete och
              hans kompetens som ett bollplank och en hjälp i den processen.
            </seg>
            <seg n="4bc86dfb">
              Självklart måste de lösningar vi kommer fram till få brett parlamentariskt
              stöd, och därför måste vi ha en process i sinom tid som innebär
              att vi samlar stort stöd både ute i landet och i parlamentet för
              de lösningar vi kommer fram till utifrån den här diskussionen.
              Det gäller både den statliga strukturen och hur vi hanterar de
              önskemål som kommer in om nya landstings- eller regionbildningar
              som kan bli en följd av denna diskussion.
            </seg>
          </u>
          <note n="48208496">
            Överläggningen var härmed avslutad.
          </note>
          <note n="c3d2a2e7">
            14 § Bordläggning
          </note>
          <note n="ce9ac186">
            Anmäldes och bordlades
          </note>
          <note n="712535f9">
            15 § Anmälan om frågor för skriftliga svar
          </note>
          <note n="46c874b9">
            Anmäldes att följande frågor för skriftliga svar framställts
          </note>
          <note n="e9d6fcb5">
            den 14 juni
          </note>
          <note n="43a6cae7">
            Jens Holm
          </note>
          <note n="29df05b5">
            Tina Ehn
          </note>
          <note n="e261c51d">
            Kerstin Haglö
          </note>
          <note n="e261c51d">
            Kerstin Haglö
          </note>
          <note n="b2d26ec1">
            Frågorna redovisas i bilaga som fogats till riksdagens snabbprotokoll
            tisdagen den 21 juni.
          </note>
          <note n="45de7457">
            16 § Anmälan om skriftliga svar på frågor
          </note>
          <note n="883c96d5">
            Anmäldes att skriftliga svar på följande frågor inkommit
          </note>
          <note n="e9d6fcb5">
            den 14 juni
          </note>
          <note n="0456e644">
            Lars Mejern Larsson
          </note>
          <note n="43a6cae7">
            Jens Holm
          </note>
          <note n="115f9640">
            Gustav Fridolin
          </note>
          <note n="bebc28e9">
            Agneta Gille
          </note>
          <note n="c7a958ab">
            Svaren redovisas i bilaga som fogats till riksdagens snabbprotokoll
            tisdagen den 21 juni.
          </note>
          <note n="d87dc24c">
            17 § Kammaren åtskildes kl. 18.44.
          </note>
          <note n="1f96c946">
            Förhandlingarna leddes
          </note>
          <note n="c258aeec">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
