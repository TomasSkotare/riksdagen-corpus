<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--128</head>
          <docDate when="2010-09-08">2010-09-08</docDate>
        </div>
      </front>
      <body>
        <div>
          <note n="c876d5b0">
            ﻿
          </note>
          <note n="80b6d8f6">
            Riksdagens snabbprotokoll
          </note>
          <note n="38b4e3c6">
            2010/11:128
          </note>
          <note type="date" n="d90e4608">
            Torsdagen den 8 september
          </note>
          <note n="23b28fde">
            Kl. 13:00 - 15:25
          </note>
          <note n="508a402b">
            1 § Justering av protokoll
          </note>
          <note n="3ab101db">
            Justerades protokollet för den 1 september.
          </note>
          <note n="a4528a27">
            2 § Aktuell debatt: Bristen på studentbostäder
          </note>
          <note n="42493518">
            Tredje vice talmannen meddelade att på begäran av Socialdemokraternas
            riksdagsgrupp skulle denna dag en aktuell debatt om bristen på
            studentbostäder anordnas.
          </note>
          <note n="b17098a4">
            Från regeringen skulle statsrådet Stefan Attefall (KD) delta.
          </note>
          <note n="554ee668">
            Den inkomna skrivelsen hade följande lydelse:
          </note>
          <note n="cbf735a2">
            Till talmannen
          </note>
          <note n="4917f804">
            Begäran om aktuell debatt om bristen på studentbostäder
          </note>
          <note n="b98f32f2">
            Drygt 270 000 studenter börjar i dagarna på landets högskolor
            och universitet. Det är fler än någonsin. Samtidigt berättar Sveriges
            Förenade Studentkårer att bara 4 av 30 studentstäder garanterar
            boende den första månaden. Förra året byggdes endast 125 studentbostäder.
          </note>
          <note n="d09afd26">
            Bostadssituationen är särskilt ansträngd i storstäderna. Bristen
            på studentbostäder har blivit ett hinder för att ge unga högre
            utbildning. I längden hotar det Sveriges tillväxt.
          </note>
          <note n="77d30a50">
            Mot denna bakgrund begär Socialdemokraterna hos talmannen en
            aktuell debatt om bristen på studentlägenheter.
          </note>
          <note n="bebb002a">
            Carina Moberg
          </note>
          <note type="speaker" n="0f7f5d2b">
            Anf. 1 VERONICA PALM (S):
          </note>
          <u who="veronica_palm_ff0fe7" xml:id="i-19d3bb3f79d8bd95-0" n="318ed132">
            <seg n="39cb5d3a">
              Fru talman! 238 000 förväntansfulla unga människor har just börjat
              en ny termin, unga människor som vågar och vill vara med och bygga
              Sverige starkare inför framtiden, unga människor som vi politiker
              borde välkomna, glädjas över och ge de bästa förutsättningarna.
            </seg>
            <seg n="c0ac3ec8">
              Så är det inte. Förra året färdigställdes 125 studentbostäder.
              Om man fördelar dem på landets nyintagna studenter blir det 500
              unga människor i varje liten lägenhet. Det är trångt även för
              studenter!
            </seg>
            <seg n="40ef8f59">
              Hitintills har regeringens svar varit att passivt vältra över
              hela ansvaret på den enskilde, kombinerat med förtäckta hot om
              att dra in utbildningsplatser.
            </seg>
            <seg n="853ec67e">
              Jag vill att Sverige ska gå starkt in i framtiden som en kunskapsbaserad
              ekonomi. Då duger inte regeringens klena ambitioner. Bostadsbristen
              för studenter är en katastrof för studenten men kanske framför
              allt för Sverige och Sveriges möjligheter i framtiden. Sverige
              har inte råd att slösa bort unga människors vilja och engagemang.
            </seg>
            <seg n="221950ff">
              Därför, fru talman, har vi socialdemokrater begärt den här debatten.
            </seg>
          </u>
          <note type="speaker" n="62cca000">
            Anf. 2 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-6e71f5d7f75244c2-0" n="b33b4ad9">
            <seg n="49cb83ff">
              Fru talman! För några veckor sedan fick tusentals ungdomar ett
              antagningsbesked till högskola eller universitet. Glädjen var
              stor hos dem, liksom den var hos mig själv, när jag en gång i
              tiden fick beskedet att jag hade kommit in på den utbildning som
              jag hade önskat. Men lika stor är för många osäkerheten om man
              kommer att hitta någon bostad på den nya studieorten.
            </seg>
            <seg n="2d436641">
              Bristen på bostäder för studenter skapar en otrygg tillvaro för
              många, där de tvingas flytta runt mellan olika tillfälliga lösningar,
              mer eller mindre dyra. Just nu har vi dessutom rekordmånga ungdomar
              i den åldern att de behöver sin första egna bostad. Det förvärrar
              självfallet problemen.
            </seg>
            <seg n="0b2e60b3">
              Det grundläggande problemet är att vi i Sverige under nära 20
              års tid har byggt för få bostäder. Jämför vi med våra nordiska
              grannländer har vi byggt bara hälften så många bostäder som de.
              Det spelar ingen roll vilket västeuropeiskt land vi jämför oss
              med vi har byggt mycket mindre under många år.
            </seg>
            <seg n="9f102da2">
              Nu ökar byggandet rejält efter finanskrisen. Nästa år beräknar
              Boverket att över 32 000 bostäder kommer att påbörjas. Även om
              det inte är tillräckligt går utvecklingen i rätt riktning.
            </seg>
            <seg n="4a9268d8">
              Vi måste få byggandet att öka ytterligare och ligga kvar på en
              hög nivå under en längre tidsperiod. När fler lägenheter byggs
              blir det lättare även för dem som söker billigare bostäder att
              få tag på en sådan, genom att flyttkedjorna kommer i gång.
            </seg>
            <seg n="127f76d6">
              Regeringens bostadspolitik bygger på långsiktigt stabila villkor.
              Långsiktiga och tydliga spelregler är det som får byggbranschen
              att må bra. Det som vi beslutar om i dag måste kunna gälla också
              i morgon.
            </seg>
            <seg n="ccfbec01">
              Även om byggandet nu har satt fart efter finanskrisen gäller
              det inte studentbostäder. Utökat antal studieplatser, ovanligt
              stora ungdomskullar och bostadsbrist i storstadsregionerna har
              förvärrat problemen. Bara 125 studentbostäder färdigställdes 2010.
            </seg>
            <seg n="51803a4f">
              Nu ser situationen något bättre ut. Enligt de uppgifter som Boverket
              har samlat in från landets kommuner planeras det för drygt 2 200
              studentbostäder under 2011 och 2012. Men vi behöver bygga mer.
            </seg>
            <seg n="238e2611">
              Varför byggs det då inte mer studentbostäder när trycket är så
              stort, termin efter termin, läsår efter läsår? På departementet
              har vi extraanställt en person med ett särskilt uppdrag att under
              hösten resa runt till de kommuner där de största lärosätena finns.
              Uppdraget handlar om att kartlägga och analysera vad som ligger
              bakom den dåliga framförhållningen i kommunerna.
            </seg>
            <seg n="182bac21">
              Hur nyttjar kommunerna de åtgärder vi har genomfört under senare
              år för att underlätta studentbostadsbyggande? Varför kan man inte
              bygga studentbostäder till rimliga kostnader på vissa håll när
              man kan göra det på andra håll? Vad i regelverken lokalt och nationellt
              kan vi förändra för att möjliggöra ett ökat byggande?
            </seg>
            <seg n="7c1d9274">
              Man måste komma ihåg att det är kommunerna som har marken. Det
              är de som har planmonopolet. Från regeringens sida arbetar vi
              för att skapa bästa möjliga förutsättningar för byggande. Steg
              för steg tar vi bort regelkrångel och gör byggandet billigare.
              För dem som ska bygga är tid pengar. Krångliga och otydliga planprocesser
              och olika tekniska särkrav i kommunerna försenar och fördyrar.
            </seg>
            <seg n="a2b38be7">
              Regeringen har möjliggjort för en del lärosäten, närmare bestämt
              nio stycken, att i högre utsträckning än i dag själva tillhandahålla
              bostäder för studenter och forskare. Det är något som inte var
              möjligt tidigare och som lärosätena själva har efterfrågat.
            </seg>
            <seg n="3d264b5e">
              Boverket har genomfört lättnader i regelverket för de boendeformer
              som rör studenter och ungdomar. Förändringarna innebär att kraven
              på avskiljbarhet mellan kök och sovrum vid byggnation lättas upp.
              Det gör det möjligt att bygga billigare.
            </seg>
            <seg n="2facaf61">
              Boverket har fått i uppdrag att informera kommuner om olika sätt
              att underlätta och stimulera nyproduktion av studentbostäder.
              Det kan till exempel handla om hur man använder parkeringsnormerna
              i kommunen.
            </seg>
            <seg n="1f605f13">
              Men det är praktiskt omöjligt att omedelbart lösa bristen på
              bostäder för unga genom nybyggnation. Vi måste också utnyttja
              befintligt bostadsbestånd på ett bättre sätt. Det är därför som
              vi nu i budgeten för 2012 föreslår att den skattefria gränsen
              för att hyra ut en del av privatbostaden höjs till 21 000 kronor.
              Det är tredje gången alliansregeringen höjer. År 2006, när vi
              kom till makten, låg gränsen på futtiga 4 000 kronor.
            </seg>
            <seg n="57964109">
              Fru talman! Mot en politik för bättre och långsiktiga spelregler
              för byggande, med fokus på enkla regler och kortare planprocesser,
              står en opposition som ropar på subventioner och mer regleringar.
              Erfarenheterna från den tid då de rödgröna hade makten förskräcker
              dock. Förutom stora kostnader för skattebetalarna blev det alldeles
              för få bostäder byggda.
            </seg>
            <seg n="c55b77df">
              Bostadsbristen vi nu upplever byggdes upp under er tid vid makten.
              Varför skulle ni lyckas nu, om ni fick chansen, när ni misslyckades
              tidigare?
            </seg>
          </u>
          <note type="speaker" n="b5c61a3e">
            Anf. 3 VERONICA PALM (S):
          </note>
          <u who="veronica_palm_ff0fe7" xml:id="i-19d3bb3f79d8bd95-1" n="318ed132">
            <seg n="8aa18521">
              Fru talman! Alltför många unga människor tvingas tacka nej till
              sin drömutbildning för att de helt enkelt inte har någonstans
              att ställa flyttkartongerna när terminen börjar. Men det är inte
              heller en bra start på studentlivet att valsa runt mellan olika
              soffor, stå i ändlös bostadskö, bo i andra och tredje hand i ett
              rum hos en kompis mosters före detta man, betala ockerhyror för
              del i en lägenhet och aldrig veta var du ska bo nästa månad.
            </seg>
            <seg n="d5c09ce7">
              Självklart påverkar detta studieresultaten. Det drabbar den enskilda
              studenten. Men det är också ett slöseri med unga begåvningar,
              ett slöseri som Sverige inte har råd med.
            </seg>
            <seg n="808e9c62">
              Den politik som i dagens debatt företräds av bostadsministern
              leder Sverige bakåt. Den gör Sverige fattigare. Den bromsar utvecklingen.
            </seg>
            <seg n="d8b8eb69">
              En kunskapsbaserad ekonomi kräver satsningar på unga och studenter.
              Det vi satsar i dag eller inte satsar i dag får vi skörda frukterna
              av i morgon. Eller också får vi plocka fallfrukt.
            </seg>
            <seg n="0fb55b08">
              Regeringen skjuter kostnader på framtiden. Vi behöver göra sociala
              investeringar. Vi behöver bygga bostäder, vägar och satsa på den
              gemensamma välfärden redan nu.
            </seg>
            <seg n="ccea086d">
              Om man vill bygga en kunskapsbaserad ekonomi där Sverige går
              starkt in i framtiden behöver man bygga studentlägenheter. Alternativet
              är stagnation, ett Sverige som inte kan hävda sig i internationell
              konkurrens. Vi behöver fler ingenjörer i det här landet. Vi behöver
              inte fler unga som tvingas avstå från högre studier. Med en kunskapsbaserad
              ekonomi kan Sverige byggas starkare.
            </seg>
            <seg n="3e85b864">
              Regeringens hitintills enda kända satsning av någon större dignitet,
              den sänkta restaurangmomsen, leder i motsatt riktning. För ingen
              kan väl tro att vi kan äta oss ur krisen, på samma sätt som ingen
              på riktigt kan tro att Sverige blir rikare av att staten ger bidrag
              för att vissa ska städa hemma hos andra. Nej, det blir mer och
              mer tydligt att regeringen har en annan vision om Sverige, en
              annan vision än att Sverige ska vara en modern nation i framkant.
              Att acceptera bostadsbristen är en del i detta. Det är ett vägval.
            </seg>
            <seg n="e57b7454">
              Jag vill ha ett Sverige med en värdeburen tillväxt i en kunskapsbaserad
              ekonomi. Regeringens politik leder till att Sverige i stället
              i framtiden får konkurrera med låga löner och sämre villkor. Vi
              gör valet nu. Att aktivt inte bygga studentbostäder är att säga
              nej till tillväxt och framtidsmöjligheter för vårt land.
            </seg>
            <seg n="e0ff12e1">
              Vi socialdemokrater har redan för flera veckor sedan presenterat
              ett fempunktsprogram för byggande av fler studentbostäder. Det
              är konkreta punkter som skulle kunna sättas i verket i morgon
              dag, både för att långsiktigt bygga bort bostadsbristen och för
              att underlätta för henne som står på ett campus i dag, någonstans
              i Sverige, utan att veta var hon ska ställa sin flyttkartong i
              kväll.
            </seg>
            <seg n="17fbc1f0">
              Regeringen har hittills, å sin sida, pekat på tre vägar:
            </seg>
            <seg n="fbc421c5">
              Sverige har inte råd med en regering som lutar sig tillbaka och
              låter möjligheterna passera förbi. Sverige har inte råd med en
              regering som väljer att backa in i framtiden.
            </seg>
          </u>
          <note type="speaker" n="033f1dc1">
            Anf. 4 OSKAR ÖHOLM (M):
          </note>
          <u who="oskar_oholm_e34444" xml:id="i-0e869f2494e5a308-0" n="052bdde2">
            <seg n="a411e46e">
              Fru talman! Båda de talare som har varit uppe har börjat just
              i det positiva, hur många det är som faktiskt väljer att studera
              och som gör det i dag. Det är en väldigt positiv signal att många
              väljer att vidareutbilda sig och gå den där utbildningen som de
              drömmer om att göra. Det handlar om att gå ut i vuxenvärlden,
              ut till det arbete som man vill ha och det liv som man tänker
              sig.
            </seg>
            <seg n="e478adb8">
              Det är faktiskt inga stora rubriker om att fler studenter än
              någonsin tidigare väljer att studera. Jag tror att ett av skälen
              till det är att det rekordet fanns förra året också, och även
              året innan det. Vi har börjat vänja oss vid just den bilden.
            </seg>
            <seg n="e7d8baf8">
              Det är klart att detta ställer väldigt stora krav, och man hamnar
              inför stora utmaningar om hur man ska hantera det. Det gäller
              studenterna själva, så klart, men också lärosäten och de politiker
              som på olika nivåer försöker skapa en god utbildning, ett gott
              skyddsnät för studenterna, en rimlig boendesituation och på andra
              sätt en studiesocial miljö som gör att det fungerar och är bra
              att vara student i Sverige rent generellt.
            </seg>
            <seg n="e16064ff">
              Mot den bakgrunden kan jag inte låta bli att börja det här debattinlägget
              med att säga att det känns väldigt bra att studenter i Sverige
              i dag står bättre rustade, rent ekonomiskt, än vad de har gjort
              på väldigt länge. Det gäller till exempel studiemedlet, som den
              här regeringen har höjt vid flera tillfällen. Vi har gjort det
              därför att vi såg att det var svårt för många studenter att klara
              sig på den budget som de hade.
            </seg>
            <seg n="a3794a95">
              När man gjorde jämförelser över hur studiemedlet hade utvecklats
              kunde man se att det hade urholkats. När man gjorde de jämförelserna
              såg man att det behövde ske förbättringar. Det har vi levererat,
              och vi har trots oro i omvärlden och finanskris kunnat prioritera
              studenterna och vända den trenden. Det är jag väldigt stolt över.
            </seg>
            <seg n="9eb6f88d">
              Det betyder inte att studentlivet är en dans på rosor rent ekonomiskt,
              men det innebär att de studentbudgetar som just i dessa tider
              tas fram av studentorganisationer och banker för första gången
              på länge går ihop. Det betyder också att vår utgångspunkt att
              alla ska ha möjlighet att studera med rimliga ekonomiska villkor
              står fast. Vi har visat i ord och handling att vi står bakom den
              principen.
            </seg>
            <seg n="c0c8a6ac">
              Fru talman! Jag tycker att man ska ha med sig den här bakgrunden
              när man diskuterar frågan om studentbostäder, av det enkla skälet
              att det hänger ihop. Det är klart att det med en tryggare ekonomi
              för studenter, som gör att fler vågar, väljer och vill studera,
              också blir lättare att efterfråga en bostad.
            </seg>
            <seg n="6a062f33">
              För de studenter som jobbar extra, vid sidan av sina studier,
              och vi vet att ungefär hälften gör det, har vi också gjort kraftiga
              förbättringar genom att kraftigt höja fribeloppet. Tidigare drogs
              studiemedlet helt enkelt in när man tjänade extra pengar.
            </seg>
            <seg n="043eac8c">
              När det gäller boendesituationen, fru talman, är det väldigt
              bra att vi har den här debatten. Det är bra och naturligt att
              den sker just nu, vid den här tiden på året. Vi känner igen bilderna.
              Även om det ofta är de mest spektakulära fallen av bostadsbrist
              som hamnar i tidningarna vet vi att det finns stora problem. Det
              ser olika ut på olika ställen i landet, men det är också uppenbart
              att det är alldeles för många ställen där man har en situation
              som är minst sagt svårhanterlig.
            </seg>
            <seg n="5676e92a">
              Jag hoppas inte att den här debatten bara ska handla om att vi
              pekar finger åt varandra och skyller på varandra. För det är klart
              att det är ganska många som måste ta på sig ansvar för att det
              ser ut som det gör i dag. Det handlar om kommuner som har gjort
              för lite eller gjort på fel sätt, och det handlar om en statlig
              politik som inte heller har levererat i tillräcklig omfattning
              under väldigt många år. Och det är klart att det hänger ihop med
              den allmänna bostadspolitiken.
            </seg>
            <seg n="5e7acdfc">
              Vi hörde statsrådet prata om just de siffror som vi känner till,
              att det under 20 års tid har byggts ungefär hälften så många bostäder
              i Sverige per capita som i våra grannländer. Det om något är en
              glasklar bild av en långvarig oförmåga att lösa bostadsmarknadens
              problem. Och det handlar om de andra delarna, som vi också känner
              till, med de höga byggkostnaderna i Sverige jämfört med i andra
              länder och den misslyckade subventionspolitiken, som inte heller
              skapade de bostäder som man vackert i den här talarstolen och
              på andra ställen sade att det skulle göra.
            </seg>
            <seg n="ecfba178">
              Sedan finns det, tack och lov, fru talman, en lång rad ljuspunkter.
              Och det är väl det vi måste fokusera på, särskilt i en sådan här
              debatt. En av dem är förstås att det beräknas byggas väldigt många
              nya bostäder, och det kommer att vända riktningen och se till
              att det börjar gå åt rätt håll.
            </seg>
            <seg n="6e9cd751">
              När det gäller statens ansvar har vi också vidtagit flera olika
              åtgärder för att så snabbt som möjligt möta de decennier av misslyckad
              bostadspolitik som har lett fram till dagens situation. En sådan
              är de förenklingar, som också statsrådet pratade om, i boendeformer
              som rör studenter. En annan handlar om att steg för steg göra
              det mer lönsamt att hyra ut delar av sin egen bostad eller hela
              sin bostad till en student för att bättre nyttja det bostadsbestånd
              som finns. Och det handlar om den viktiga delen att se till att
              i dialog med kommunerna hitta bättre och smartare sätt att också
              bygga med de regler som finns i dag.
            </seg>
            <seg n="958d5820">
              Allt det där är angeläget. Jag tror inte minst att det är viktigt
              att fundera på den sista punkten. Hur kan kommunerna ges ännu
              bättre verktyg? Jag tror att uppdraget att utreda det är superviktigt.
              Även uppdraget till Ungdomsstyrelsen, att se över unga människors
              bostadssituation, är särskilt relevant när man diskuterar detta.
            </seg>
            <seg n="9be44c59">
              Ibland glömmer vi bort det. Vi kanske fastnar och bara diskuterar
              studentbostäder. Det är klart att de är viktiga, men det är många
              studenter som inte bor i speciella studentbostäder. Det handlar
              ofta om att se till att unga människor kan efterfråga en bostad.
            </seg>
            <seg n="f9094000">
              Där har vi också fortsatt att göra viktiga satsningar. En av
              dem är att se till att även kommunala bostadsbolag nu måste drivas
              affärsmässigt och att deras hyror inte längre är hyresnormerande.
              Det betyder att man måste ta hänsyn till alla kollektivt förhandlade
              hyror. Då kan någon som lyssnar på den här debatten tycka att
              det låter som politiskt mumbojumbo, men det betyder i praktiken
              att det blir mer attraktivt också för andra aktörer än de kommunala
              bostadsbolagen att bygga hyresrätter, någonting som är viktigt
              inte minst för unga människor.
            </seg>
            <seg n="2edd2453">
              Fru talman! Detta innebär att vi rör oss i rätt riktning. Vi
              börjar gå åt rätt håll. Det vi fortsätter att göra nu är att satsa
              på långsiktiga spelregler som ser till att folk känner att de
              har möjlighet att bygga och att det finns en stabilitet i det.
              Det handlar om mer konkurrens i byggbranschen och specifika åtgärder
              som löser problemen för studenter. Vi går åt rätt håll.
            </seg>
          </u>
          <note type="speaker" n="1fa8ed18">
            Anf. 5 ÅSA ROMSON (MP):
          </note>
          <u who="asa_romson_f891ec" xml:id="i-ca32a9897e77f15b-0" n="752debbb">
            <seg n="2fa883af">
              Fru talman! Tack Socialdemokraterna för att ni har begärt en
              väldigt viktig debatt i dag!
            </seg>
            <seg n="5643dc6d">
              Studenter investerar tid, pengar och engagemang i sin egen framtid
              men också i Sveriges framtid. Politiker som vi i den här kammaren
              har många gånger sett studenter som en grupp som inte behöver
              någonstans att bo, som kan leva på nudlar och som inte heller
              blir sjuka. Jag tycker att det är dags att vi ser den kraft som
              studenterna i Sverige har. Vi måste i dag diskutera inte minst
              bristen på studentbostäder men också se till helhetssituationen.
            </seg>
            <seg n="992b2544">
              Miljöpartiet driver på för ett ökat studiebidrag och för att
              studenterna ska ges ett starkare skydd i trygghetssystemen. Vi
              vill öka kvaliteten på den högre utbildningen genom att pröva
              undervisningsgaranti så att studenterna får mer tid med sina lärare.
              Vi vill också att utbildningarna ska kunna innehålla praktik för
              att minska tröskeln mellan utbildning och arbetsliv.
            </seg>
            <seg n="bb20d165">
              I dag handlar debatten om bostäder. Det är trots allt någonting
              väldigt grundläggande, inte bara för studenter utan för oss alla.
              Jag såg att studenternas nationella organisation presenterade
              en rapport för 2011 där fem av landets största studentorter var
              rödklassade. De kan alltså inte erbjuda en studentbostad under
              hösten. Det var Helsingfors, Lund, Göteborg, Uppsala och Malmö.
              Det här är väldigt allvarligt. Det är någonting som även vi i
              den här kammaren borde bekymra oss över.
            </seg>
            <seg n="4bf07df7">
              Jag har svårt att uppfatta att vi har en regering som ser problemet.
              Jag tycker att man snarare har lutat sig tillbaka. Man försöker
              passivt förvalta och man sade ganska tidigt i sitt regeringsuppdrag
              förra mandatperioden att bostadspolitik egentligen inte var ett
              riktigt statligt uppdrag. Trygga bostäder och boendemiljöer är
              i första hand någonting för andra aktörer, för den privata marknaden
              och för kommunerna, att ta hand om.
            </seg>
            <seg n="8d6a17fa">
              Regeringens enda åtgärd så här långt är att lansera en reform,
              som man vill lansera som just viktig för studenter, nämligen höjningen
              från 18 000 kronor om året till 21 000 kronor om året i schablonavdrag
              för den som hyr ut i andra hand. Vi får väl ändå konstatera, fru
              talman, att en sådan reform inte alls står i proportion till det
              problem som vi här har att diskutera. Det är trots allt ganska
              få av de trettioåriga studentparen med barn som knackar på för
              att bli inneboende i en villa i förorten. Det behövs snarare fler
              bostäder.
            </seg>
            <seg n="ca40b8db">
              Under 2000-talet har nyproduktionen av studentbostäder i princip
              bara förekommit i större utsträckning när det har funnits statliga
              stimulanser. Det kan naturligtvis bero på att investeringsstöden
              också styr ryckigheten i de här förutsättningarna, men detta är
              generellt en ekonomiskt svag grupp som det är svårt att hitta
              ekonomi i att bygga för.
            </seg>
            <seg n="36e28dcf">
              Flera goda exempel visar att det går att bygga även utan investeringsstöd,
              men det kräver faktiskt att vi har en hel del nytänkande både
              från den här salen och från de kommunala fullmäktigegrupperna.
              Det krävs en aktiv kommunpolitik och en aktiv dialog med byggarna
              för att kunna nyproducera studentbostäder med en rimlig avkastning.
              Där har politiken inte levererat.
            </seg>
            <seg n="af0e4dc4">
              Ett generellt investeringsstöd, fru talman, likt det som fanns
              under perioden 20022006 är nog inte önskvärt med tanke på de utvärderingar
              som finns. Men beroende på hur byggandet utvecklas de kommande
              åren kan olika statliga stimulanser bli nödvändiga för att trimma
              marknaden, särskilt om bristen på studentbostäder fortsätter.
            </seg>
            <seg n="cd5a4812">
              Om man har den typen av stöd är det viktigt att man också ser
              till att andra villkor kan uppfyllas. Det finns synergieffekter
              med till exempel passivhusstandarder eller med annan produktutveckling,
              nya aktörer på marknaden inte minst.
            </seg>
            <seg n="99793d0f">
              Regeringen anser tydligen att investeringsstöd till äldre och
              trygghetsbostäder är befogat. Det har införts med argumentationen
              att detta är en grupp som är så ekonomiskt svag att det är svårt
              att bygga bostäder för den. Hur har vi det då med studenterna?
              Tesen att man ska kunna bo bra på äldre dar låter ju bra, men
              vad sägs om att bo bra även på yngre dar? Det kan vara så att
              vi här faktiskt behöver titta över om ett statligt investeringsstöd
              behövs just för studentbostäder.
            </seg>
            <seg n="21b1cb1b">
              Fru talman! Studenter kan betala max 3 000 kronor i månaden i
              hyra. Det är naturligtvis en del i problematiken för att lösa
              bostadsbristen. Studentrum i Helsingfors kostar som minimum mellan
              3 000 och 4 000 kronor. Det behövs helt enkelt fler små bostäder
              med en lägre månadskostnad, det vill säga att man i nyproduktionen
              måste höja andelen yt- och kostnadseffektiva hyreslägenheter som
              avses just för studenter och yngre.
            </seg>
            <seg n="cae0d6da">
              Vi har i studier kunnat hitta yteffektiva byggsätt som faktiskt
              kan få ned kostnaden för en etta på ca 20 kvadrat till runt 3
              000 kronor i månaden. Det här går, om man är beredd att ställa
              aktiva krav. Miljöpartiet ställer sådana krav i flera kommuner.
              Vi ställer tydliga krav på att en andel av nyproduktionsbeståndet
              ska vara studentlägenheter. Det är bara genom att ställa sådana
              krav som vi får fram en ytterligare studentproduktion. I Helsingfors
              ställer Miljöpartiet kravet att var femte nyproducerad lägenhet
              ska vara en studentbostad. Jag tror att det är väldigt viktiga
              krav att ställa.
            </seg>
            <seg n="fa210d21">
              För att sänka byggkostnaderna kan man vidare titta över p-normen,
              som nämndes, alltså den norm som säger hur många bilparkeringsplatser
              som ska byggas vid nyproduktion av bostäder. Varje parkeringsplats
              bidrar till en högre byggkostnad, men för studenten knappast ett
              större mervärde. De flesta studenterna i många städer cyklar.
              De som behöver en plats på grund av funktionshinder eller annat
              har mycket större behov av de få platser man kan skapa.
            </seg>
            <seg n="e78881d1">
              Fru talman! Vi återkommer i denna viktiga debatt kring bristen
              på studentbostäder.
            </seg>
          </u>
          <note type="speaker" n="59a0f581">
            Anf. 6 LARS TYSKLIND (FP):
          </note>
          <u who="lars_tysklind_527bfb" xml:id="i-71d69e84d1e70441-0" n="4054d8a5">
            <seg n="9dcf8ad0">
              Fru talman! I dagens debatt ligger fokus på studentbostäder,
              vilket i och för sig inte är så konstigt. Det ligger väl rätt
              i tiden. Vi är i början av ett nytt studieår och det är många
              studenter som söker ny bostad.
            </seg>
            <seg n="d343804d">
              Det som har sagts här är oerhört positivt, nämligen att det är
              riktigt många som väljer att studera för att få en högre utbildning.
              Det har väl inte undgått någon att Folkpartiet verkligen sätter
              utbildning i centrum, inte minst kvaliteten i utbildningen. Men
              det är egentligen inte det som dagens debatt handlar om.
            </seg>
            <seg n="5c5a0551">
              Från Folkpartiets sida vill jag också verkligen klargöra från
              början att vi inte accepterar att man ska behöva tacka nej till
              någon utbildning i brist på bostad. Det kan aldrig vara ett skäl
              att inte gå den utbildning man vill gå.
            </seg>
            <seg n="e706e47c">
              Jag tror också, fru talman, att vi är helt överens om att brist
              på bostäder är ett problem ur många perspektiv, inte minst för
              den enskilde. Oavsett om man är student eller inte påverkar det
              en naturligtvis påtagligt direkt i vardagen om man saknar en bostad.
              Men det finns även, som har nämnts här tidigare, en samhällsekonomisk
              aspekt och en aspekt på utvecklingen i Sverige. Tveklöst är det
              så att bristen på bostäder inom vissa regioner riskerar att hämma
              utvecklingen och tillväxten. Det tror jag att vi inte ens behöver
              diskutera. Vi är överens i den frågan.
            </seg>
            <seg n="6e252ce7">
              Bristen på bostäder för studenter jag väljer att använda uttrycket
              bostäder för studenter för precis som sades här tidigare bor faktiskt
              de flesta studenter inte i så kallade studentbostäder utan de
              bor naturligtvis i bostäder lämpliga för studenter kan inte ses
              som en separat fråga utan måste kopplas till den totala bostadsmarknaden.
              Nyckeln till att lösa problemet med bristen på studentbostäder
              är en aktiv politik för ökat byggande och för ett bättre utnyttjande
              av det befintliga bostadsbeståndet så att man får en bostadsmarknad
              där efterfrågan och utbud kan mötas.
            </seg>
            <seg n="fd90a8a1">
              Fru talman! När det gäller just samhällsplanering, byggande och
              bostadsförsörjning har Folkpartiets och alliansregeringens politik
              varit klart utstakad sedan regeringsskiftet 2006 med just målet
              för ögonen att nå en bostadsmarknad i balans. Förenklat kan man
              beskriva utvecklingen så att vi genom olika åtgärder när det gäller
              bostäder och byggande har försökt att förflytta oss från att ha
              haft ett genomreglerat system med snedvridande statliga subventioner
              mot ett system med långsiktiga spelregler för marknaden. Det är,
              fru talman, väldigt viktigt att vi nu håller fast vid den politiken.
              Den politiken har också ett väldigt brett stöd bland branschens
              aktörer.
            </seg>
            <seg n="cfb8a25e">
              Vi kan titta på de fem konkreta förslag som Veronica Palm nämnde
              och som redovisades i Svenska Dagbladet för cirka två veckor sedan.
              Där fanns ett förslag om investeringsstimulanser. Det kom omgående
              ett svar från byggbranschen där man sade att man faktiskt motsätter
              sig detta. Man ser den gamla sanningen att subventioner riskerar
              att trissa upp priserna och göra att kostnadsmedvetenheten minskar
              hos både konsumenter och producenter. Den sanningen gäller fortfarande.
            </seg>
            <seg n="7b67b16d">
              Jag kan tycka att det är lite märkligt att man från socialdemokratiskt
              håll håller fast vid detta nu när egentligen alla inblandade aktörer
              faktiskt tackar nej och inte vill ha subventioner. Man säger att
              detta bara stör utvecklingen.
            </seg>
            <seg n="dee025f7">
              Något som jag vill lyfta fram och som har lyfts fram här när
              det gäller bostadsförsörjningen är det delade ansvaret mellan
              stat och kommun. Staten ska naturligtvis inte stjälpa över ansvaret
              enbart till kommunen, utan staten har ett viktigt ansvar för att
              skapa ett regelverk som underlättar byggande och förvaltande av
              bostäder. Det gäller även att staten har ansvar för regelverket
              när kommunen planerar för bostäder.
            </seg>
            <seg n="f7c09b97">
              Vi fick en ny plan- och bygglag den 2 maj i år. Den innebär att
              möjligheterna för detaljplaneläggning och planering för bostäder
              i övrigt kommer att underlättas och effektiviseras. Det är naturligtvis
              en sådan faktor som på lite längre sikt kommer att vara positiv.
            </seg>
            <seg n="d25ce9ee">
              Men redan i dag har man agerat olika i olika kommuner, och det
              finns goda exempel på kommuner där man har utnyttjat systemen
              och faktiskt kunnat skapa bostäder. Eftersom jag är från Västsverige
              vill jag lyfta fram det goda exemplet i Trollhättan och Högskolan
              Väst där man de facto har bostäder till alla studenter. Det beror
              naturligtvis på att olika aktörer har samarbetat och talat sig
              samman inom de ramar som finns. Det är naturligtvis positivt att
              man gör det.
            </seg>
            <seg n="52d33df4">
              Alla åtgärder som har vidtagits på bostadsmarknaden och när det
              gäller planeringen av bostäder från regeringens och Alliansens
              sida kommer ytterligare att underlätta ett sådant samarbete och
              möjligheterna att skapa detta.
            </seg>
            <seg n="236e38b1">
              Bristen på studentbostäder är naturligtvis en hämsko. Men lösningen
              ligger inte i att specifikt diskutera studentbostäder, utan lösningen
              ligger i att vi diskuterar möjligheten att skapa en bostadsmarknad
              i balans där regelverket är långsiktigt hållbart. Det är precis
              åt det hållet som alliansregeringen och Folkpartiet har strävat
              ända sedan regeringsskiftet 2006, och vi börjar faktiskt se resultat
              av det. Ministern redovisade här ett ökat byggande och siffror
              för 2011.
            </seg>
            <seg n="f6f635d4">
              Jag återkommer i nästa inlägg lite mer om de konkreta åtgärderna.
            </seg>
          </u>
          <note type="speaker" n="f0fafa86">
            Anf. 7 EMIL KÄLLSTRÖM (C):
          </note>
          <u who="emil_kallstrom_82c898" xml:id="i-71a417505532af99-0" n="4024914c">
            <seg n="716dfce5">
              Fru talman! Debatten om studentbostäder och bostäder till unga
              är återkommande. Varje höst kommer rapporter i medierna om hur
              nyblivna studenter har svårt att hitta boende på sin nya hemort.
              Detta gäller inte minst i större städer och vid de större universiteten.
            </seg>
            <seg n="4295143a">
              Till viss del tror jag att detta är ett problem som man inte
              helt kan värja sig emot eftersom det i många fall handlar om tiotusentals
              människor som på kort varsel ska hitta nytt boende på samma ort.
              Det handlar om den första tiden runt inskrivningen. Det är en
              hektisk period med många flyttlass, nya rutiner och nya miljöer
              för många människor på samma plats samtidigt.
            </seg>
            <seg n="e1f259fb">
              Jag tror att problemet måste delas upp i två. Det handlar dels
              om det som vi läser om varje år, nämligen den första kaotiska
              tiden, dels om ett mer långsiktigt strukturellt problem. När det
              gäller den första tiden, de hektiska veckorna i slutet av augusti
              och i början av september, gör lärosäten, kommuner och studentkårer
              varje år ett hästjobb för att lösa detta problem.
            </seg>
            <seg n="f6a2cc21">
              Jag ska ge ett exempel från Luleå tekniska universitet där en
              vän till mig ska börja studera. Där har studentkåren hyrt ett
              helt vandrarhem för att erbjuda studenterna någonstans att sova
              de första nätterna. Det är en bra lösning i några dagar, och dessa
              aktörer ska ha en stor eloge för att de fixar detta varje år.
            </seg>
            <seg n="60a35f5c">
              Den svårare problematiken handlar, som sagts här tidigare i dag,
              om att det har byggts alldeles för lite i Sverige under lång tid.
              Det är ingenting som vi löser med ett enda alexanderhugg och en
              enda quick fix. Jag hävdar att denna problematik på många sätt
              liknar problematiken med den stora svenska ungdomsarbetslösheten.
              Alla riksdagens partier säger att de vill bekämpa både bostadsbristen
              för unga och ungdomsarbetslösheten. Men ändå verkar det som om
              de kvarstår över tid och oavsett färgen på den för tillfället
              sittande regeringen.
            </seg>
            <seg n="89c3d50e">
              Personligen tror jag inte att det är någon slump att de marknader
              som fungerar allra sämst, däribland ungas bostads- och arbetsmarknad,
              också är de marknader som är allra mest reglerade.
            </seg>
            <seg n="f523fdbb">
              Jag kan nämna några exempel på regleringar som gäller för en
              potentiell byggare av en hyresfastighet, eller för den delen en
              fastighet med studentlägenheter.
            </seg>
            <seg n="d93ea8ae">
              Badrummen i samtliga lägenheter måste vara minst 3,23 kvadratmeter.
              Som ett stickspår kan jag säga att mitt eget badrum är ungefär
              en tredjedel så stort. Alla lägenheter måste ha tillgång till
              direkt solljus. Det finns många mångmiljonlägenheter på Manhattan
              som alltså inte skulle kvala in när det gäller vad som krävs för
              en nybyggd svensk studentlägenhet. Det måste finnas tillgång till
              låsbart utrymme för alla cyklar.
            </seg>
            <seg n="41f9aac2">
              Jag kan fortsätta hur länge som helst eftersom byggbranschen
              är genomreglerad. Det finns bestämmelser för allt mellan himmel
              och jord, eller allt mellan golv och tak, kanske jag ska säga.
              Alla regleringar har givetvis ett gott syfte, men i slutändan
              fördyrar detta byggandet. Till detta ska också läggas att svensk
              byggsektor behöver bli mer produktiv och konkurrensutsatt.
            </seg>
            <seg n="4cc6dd15">
              Offren för alltför långtgående detaljerade regleringar och för
              bristfällig konkurrens och produktivitet är de unga studenterna
              och andra som inte hittar någonstans att bo på grund av den alltför
              låga nivån på byggandet.
            </seg>
            <seg n="41c88f12">
              Här har alliansregeringen glädjande nog börjat arbetet med att
              steg för steg komma ifrån denna situation där den svenska bostadsproduktionen
              inte bara var genomreglerad utan även fullständigt nedlusad av
              offentliga stöd och bidrag. Detta var inte bra för svenskt bostadsbyggande.
              Det vet vi. Det har vi svart på vitt.
            </seg>
            <seg n="1992de11">
              Att göra hela branscher bidragsberoende vet vi mer eller mindre
              alltid hämmar konkurrens, nytänkande och innovation.
            </seg>
            <seg n="08a66130">
              Fru talman! Det sker, som sagt, glädjande nog saker. Detta gäller
              hela bostadsmarknaden eftersom allt hänger ihop. Vi har höjt och
              höjer avdraget för att hyra ut delar av sin bostad skattefritt.
              Här borde vi så snart som möjligt använda oss av den norska modellen
              som innebär att man kan hyra ut halva sin bostad helt skattefritt.
              Vi borde alltså importera den norska modellen till Sverige.
            </seg>
            <seg n="8e3cd3a6">
              Även om det finns mycket kvar att göra har vi inrättat en ny
              plan- och bygglag för att förenkla tillståndsprocessen och för
              att komma till rätta med en del av regelkrånglet. Vi har också
              skapat en helt ny boendeform, nämligen ägarlägenheter. Vi börjar
              så smått se resultat av detta. Det kommer fler bostäder, och det
              kommer nya kategorier av fastighetsägare. Det är givetvis inte
              det första alternativet för en student att köpa en nybyggd ägarlägenhet.
              Men det finns en flyttkedja, en bostadskedja, som gör att om det
              byggs blir det så att säga längst ned i kedjan billiga och små
              lägenheter lediga.
            </seg>
            <seg n="f30bc6c9">
              Slutligen skulle jag vilja lyfta fram byggbranschens behov av
              kontinuitet och långsiktiga spelregler. Utan sådana kommer de
              stora investeringarna inte i gång. Det blir fel när statsmakten,
              såsom vissa i denna debatt vill, ska vara med och peta, detaljreglera
              och styra. Det går ut över byggandet.
            </seg>
            <seg n="097b1faf">
              Vissa debattörer här i dag verkar vilja ge sken av att om de
              hade majoritet skulle de här och nu hur lätt som helst lösa detta
              problem. Men problem som har skapats under lång tid tar också
              lång tid att lösa, och svensk bostadsmarknad är ett sådant problem.
            </seg>
            <seg n="d0c0480f">
              Jag återkommer i senare inlägg med fler centerpartistiska idéer
              för ett ökat studentbostadsbyggande.
            </seg>
          </u>
          <note type="speaker" n="c32a8693">
            Anf. 8 CARINA HERRSTEDT (SD):
          </note>
          <u who="carina_herrstedt_8950a1" xml:id="i-3aa7b950b70901fe-0" n="d1616f21">
            <seg n="d11f3b7e">
              Fru talman! Jag ska börja med att tacka för initiativet till
              denna viktiga debatt. Jag och Sverigedemokraterna välkomnar att
              det förs en debatt om bostadspolitiken, även om jag tycker att
              det är svårt att diskutera just studentbostäder som ett enskilt
              fenomen. Det är bostadsbyggandet generellt som måste förändras
              och som måste förbättras.
            </seg>
            <seg n="66463d89">
              För att upprätthålla arbetslinjen och för att främja tillväxten
              krävs det att människor har någonstans att bo. Det är enkel matematik,
              och jag tror att vi så här långt är överens allihop.
            </seg>
            <seg n="24271a3f">
              Att snabbt bygga bort dagens akuta brist på bostäder går inte.
              Därför behöver vi både långsiktiga och akuta lösningar.
            </seg>
            <seg n="1f32d22e">
              Jag delar Veronica Palms åsikt om problemen, men jag förstår
              också regeringens dilemma. Byggprocesser tar mycket lång tid.
              Både planeringen och politiken måste som sagt bli betydligt långsiktigare
              än som är fallet i dag.
            </seg>
            <seg n="a5ea25ed">
              Anledningen till att det inte byggs så många studentbostäder
              är helt enkelt att det inte är lönsamt. Och anledningen till att
              det inte är lönsamt är att de politiska beslut som fattas eller
              som, kanske rättare sagt, inte fattats har hämmat utvecklingen
              på just det här området.
            </seg>
            <seg n="1d58862e">
              Det är svårt att få lönsamhet i nyproduktion av små lägenheter
              och studentlägenheter när stigande materialpriser och markpriser
              driver upp produktionskostnaderna.
            </seg>
            <seg n="3b1824df">
              Vi menar att en åtgärd precis som andra här varit inne på skulle
              kunna vara en mer flexibel parkeringsnorm så att det blir mer
              kostnadseffektivt att bygga mindre lägenheter samt att bostadsområdena
              blir mindre markkrävande.
            </seg>
            <seg n="cda93c35">
              Byggföretagens primära uppgift är inte att ta samhällsansvar,
              utan det är faktiskt ett ansvar för oss politiker på alla politiska
              nivåer. Vi måste ta det ansvaret och investera i Sveriges framtid
              och tillväxt genom att också investera i och långsiktigt planera
              för ett ökat bostadsbyggande så att även studenter i framtiden
              kan hitta ett lämpligt boende.
            </seg>
            <seg n="e21052ce">
              Det går dock att på relativt kort tid skapa många nya bostadstillfällen
              för unga och för studenter om bara den politiska viljan finns,
              och vi hör här i dag att den politiska viljan verkar finnas. Nu
              handlar det bara om att vi kompromissar oss fram till en långsiktigt
              hållbar lösning.
            </seg>
            <seg n="57ed01d9">
              Sverigedemokraterna vill vända det mest kritiska och mest akuta
              läget på studentbostadsmarknaden genom att avskaffa fastighetsavgiften
              för studentbostäder. Vi vill också se över skatteregelverket för
              olika boendeformer. För att lösa de mest akuta problemen vill
              vi dessutom göra det skattefritt att hyra ut halva bostaden enligt
              de regler vi tidigare här hört talas om. Den statsfinansiella
              kostnaden skulle inte bli så stor, och det skulle vara ett lågt
              pris att betala för att på kort tid frigöra många bostäder.
            </seg>
            <seg n="01fde0d9">
              Mycket talar för att de här bostadstillfällena skulle kunna uppstå
              just i storstäderna där vi i dag har den största bostadsbristen.
              De samhällsekonomiska vinsterna skulle helt enkelt bli stora om
              vår bostadsyta nyttjades på ett mer effektivt sätt. Nästan 25
              000 bostäder i Helsingforss län står tomma och skulle kunna hyras
              ut i andra hand detta enligt en undersökning som Helsingforss
              Handelskammare har gjort.
            </seg>
            <seg n="a7917469">
              Handelskammaren lät i december förra året intervjua 1 000 personer
              i Helsingforss län angående andrahandsuthyrning. 7 procent av
              dessa personer som inte redan i dag hyr ut skulle kunna tänka
              sig att göra det. 7 procent vill alltså hyra ut men gör inte det.
              Varför tillvaratar vi inte denna vilja om behovet verkligen är
              så stort?
            </seg>
            <seg n="5cb63f31">
              Handelskammaren vill liksom Sverigedemokraterna se mer flexibla
              regler och skattebefrielse vid andrahandsuthyrning. Jag är fullt
              medveten om att det kanske inte är en långsiktig lösning på problemet,
              men någonting akut måste göras. Vi står här i dag just därför
              att läget är akut och situationen är ohållbar.
            </seg>
            <seg n="c4ba1fd9">
              Det kommer att dröja länge innan det här läget förändras. Det
              tar lång tid att planera, och det tar lång tid att bygga. Den
              tiden har inte dagens studenter.
            </seg>
            <seg n="702b5043">
              Tid är pengar även för byggföretagen. Vi menar att de tekniska
              särkraven och byggnormerna måste ses över. Det är inte tids- och
              kostnadseffektivt för byggföretagen om kommunerna tolkar normerna
              olika och det i praktiken är lokala standarder runt om i landet.
              För att det hela ska fungera krävs det naturligtvis ett större
              samarbete kommunerna emellan.
            </seg>
            <seg n="48793a94">
              Sedan kan vi givetvis diskutera om det är rimligt att det bostadspolitiska
              ansvaret ska ligga hos riksdagen. Riksdagen sätter naturligtvis
              upp reglerna, men det är kommunerna som har bostadsförsörjningsansvaret
              samtidigt som det är regionerna som skapar tillväxten. Politiker
              måste således ta sitt ansvar på alla nivåer.
            </seg>
          </u>
          <note type="speaker" n="dd8ab5e1">
            Anf. 9 ROSSANA DINAMARCA (V):
          </note>
          <u who="rossana_dinamarca_e992cf" xml:id="i-c2e69bf826bf0c16-0" n="ad3a8817">
            <seg n="435cb6cd">
              Fru talman! Låt mig börja med att slå fast en sak när vi pratar
              om studenters bostadssituation: Studenter är inte en homogen,
              väl avgränsad grupp i samhället, och bostadsbristen drabbar inte
              alla studenter lika och berör inte heller alla studenter.
            </seg>
            <seg n="11532b6f">
              Att ha någonstans att bo är en förutsättning för att kunna studera
              vidare på annan ort. Jag menar att bostadsbristen är högerns sätt
              att kunna bevara den sociala snedrekryteringen inom den högre
              utbildningen.
            </seg>
            <seg n="b71fbf21">
              Arbetarrörelsen har lyckats bekämpa de formella hindren att läsa
              på högskolan, även om det nu också backas en del. Nu kan vi se
              att man håller arbetarklassen utanför de mest prestigefyllda universiteten
              genom att också upprätthålla bostadsbristen.
            </seg>
            <seg n="bad3ecc0">
              En femtedel av alla som studerar i Lund har planerat att hoppa
              av studierna på grund av svårigheten att hitta en bostad. Hur
              många som verkligen har gjort det är okänt. Där krävs det nästan
              att man har föräldrar som kan köpa en lägenhet tydligen ett tips
              som Mats Odell i dag på Twitter gett till studenterna.
            </seg>
            <seg n="bf19cd49">
              Enligt Sveriges Förenade Studentkårer, SFS, kan bara 4 av 30
              studentstäder garantera en bostad för sina studenter. Vi har sett
              studenter tälta på campus inför terminsstarter.
            </seg>
            <seg n="f3f1f127">
              Att trygga ett boende är helt avgörande för att man ska kunna
              genomföra sin utbildning. Bostadspolitiken måste ses som en integrerad
              del av jobb- och utbildningspolitiken. Här verkar bostadsministern
              inte tro att han har ett ansvar. Men regeringen har ansvar för
              den politik man fört under de senaste fem åren.
            </seg>
            <seg n="ffc37a9e">
              En av de allvarligaste konsekvenserna av regeringens politik
              är att hyresrätten som upplåtelseform har missgynnats i olika
              avseenden och att de hushåll som önskar bo med hyresrätt får allt
              svårare att hävda sin sak.
            </seg>
            <seg n="2f5f56ce">
              Enligt Hyresgästföreningen kommer 636 000 unga människor att
              flytta hemifrån under de närmaste fem åren. Det behövs 128 000
              bostäder till de 216 000 unga i hela Sverige som i dag saknar
              och efterfrågar en egen bostad.
            </seg>
            <seg n="53695715">
              Studerande efterfrågar olika former av boende. För vissa är studentbostäder
              en lösning, men inte för alla. 40 procent av alla kvinnliga studenter
              har barn. Studentkorridor är inte ett alternativ. Fler hyr vanliga
              hyresrätter. Har man förmögna föräldrar kan, som Mats Odell sagt,
              ägande av bostad vara en lösning. Beträffande bostadsproblemen
              för studenter kan man dock inte utgå från att alla har förmögna
              föräldrar.
            </seg>
            <seg n="2aee60d2">
              Fru talman! När det gäller förslaget om höjt schablonavdrag för
              ägare av bostäder vid uthyrning i andra hand, något som vi här
              också fått höra om, säger föreningen jagvillhabostad.nu i sitt
              remissvar:
            </seg>
            <seg n="0f87027f">
              En bostadspolitisk åtgärd som det utökade schablonavdraget, där
              unga förväntas vara inneboende ute bland villamattorna, stämmer
              således inte överens med ungas efterfrågan, och det går därmed
              stick i stäv med det bostadspolitiska målet.
            </seg>
            <seg n="01dc4575">
              Jag kan inte annat än hålla med. Alla ska ges förutsättningar
              att leva i goda bostäder till rimliga kostnader. Också unga ska
              ha rätt till ett tryggt boende. Låt oss avliva myten om att unga
              gillar att bo någon månad här och någon månad där!
            </seg>
            <seg n="dc79d4c1">
              Vi i Vänsterpartiet anser att alla kommuner måste ta sitt ansvar
              att bygga det som efterfrågas bland unga, studenter och låginkomsttagare.
              Vi vill skärpa den kommunala bostadsförsörjningslagen. Vi vill
              ha kommunala bostadsförmedlingar som norm överallt. Öka tryggheten
              för dem som bor i andra hand och skärp sanktioner mot ockerhyror!
            </seg>
            <seg n="35ce7ef6">
              Vi kan inte låta byggbolag sitta på outnyttjade byggrätter bara
              för att skapa en bristsituation och pressa upp kostnaderna. Sänk
              parkeringsnormen vid byggande av studentbostäder, som flera här
              varit inne på, och bestäm upplåtelseform i detaljplanerna! Om
              det finns en efterfrågan på billiga hyresrätter är det en bostadspolitiskt
              katastrofal åtgärd att privatisera dessa och undandra många unga
              möjligheten till ett boende till rimliga kostnader.
            </seg>
            <seg n="732e9415">
              Vi vill att ett investeringsstöd införs för byggande av hyresrätter,
              däribland också studentbostäder, och ge bostadsmarknaden, på lång
              sikt, möjlighet att producera hyresrätter som folkflertalet har
              råd med även studenter.
            </seg>
          </u>
          <note type="speaker" n="32a2f518">
            Anf. 10 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-6e71f5d7f75244c2-1" n="b33b4ad9">
            <seg n="88ea3c7d">
              Fru talman! Vi verkar vara överens om två saker. Den ena är hur
              positivt och bra det är inte bara för de unga människorna i fråga
              utan även för hela Sverige att många vill satsa på en högre utbildning
              och investera den tid och kraft och de pengar det innebär att
              göra detta. Den andra är att vi har ett svårt problem på bostadsmarknaden
              för studenter särskilt de som kommer till en ny ort och kanske
              inte har etablerat sig där tidigare. Detta är vi överens om.
            </seg>
            <seg n="a8f0910f">
              Frågan är då: Vad gör vi åt detta? Jag har försökt beskriva en
              politik som handlar inte bara om att skapa långsiktigt stabila
              spelregler med enklare regler som förbilligar produktionen av
              bostäder och gör att vi kan få ett långsiktigt högre bostadsbyggande,
              utan som även försöker identifiera de specifika problem som är
              orsak till att vi inte får fram fler studentbostäder.
            </seg>
            <seg n="04c32398">
              Jag vet själv att det går att bygga studentbostäder. Jag vet
              även privata aktörer som bygger studentbostäder och får lönsamhet
              i detta, men de pekar också på hur olika både nationella, lokala
              och kommunala regler fördyrar hyran för studenterna med hundralappar
              varje månad på ett sätt de tycker är onödigt. De säger: Vi skapar
              lika bra bostäder utan dessa grejer som fördyrar.
            </seg>
            <seg n="537ec1ac">
              Jag tror att det är den vägen vi måste vandra. Vad är då alternativet
              till detta? Veronica Palm från Socialdemokraterna höll en lång
              föreläsning om hur problematiskt allting är, och sedan sade hon
              i en bisats att åtgärderna är ett fempunktsprogram de har skrivit
              i Svenska Dagbladet.
            </seg>
            <seg n="7678d171">
              Läser man denna artikel slås man först av vilket snömos det är.
              Det är många självklarheter, exempelvis detta med p-normerna.
              Det är faktiskt så att kommunerna bestämmer själva om detta. Vi
              har också sedan länge tillbaka bett Boverket informera kommunerna
              om hur de ska använda dessa regler på ett bra sätt, för de används
              på många konstiga sätt. Men det finns alltså redan underlag för
              att hantera detta på ett bra sätt i kommunerna.
            </seg>
            <seg n="5bbbd0ba">
              Vad som finns i artikeln är dock mer krångel. Man ska tvinga
              alla människor som vill hyra ut i andra hand att gå genom en kommunal
              förmedling. Man ska tvinga kommuner att bygga en viss procent
              av olika boendeformer. Den enda effekten av dessa ökade krångligheter
              är att vi kommer att få färre bostäder byggda. Mitt problem är
              att vi bygger för lite , inte att vi bygger för mycket av någonting.
              Men Socialdemokraterna vill alltså krångla till det ytterligare.
            </seg>
            <seg n="b009f1b4">
              Sedan har vi detta med investeringsbidraget, som Socialdemokraterna
              vurmar för. Det låter ju bra. Problemet är att vi har haft investeringsbidrag
              eller subventioner till studentbostäder i tre olika former under
              socialdemokratins regeringsinnehav, med olika typer av stöd från
              Vänsterpartiet och Miljöpartiet. Det har varit tre system.
            </seg>
            <seg n="961e2d84">
              En del har avvecklats därför att det har funnits statsfinansiella
              skäl; man har sett att det inte funkar. För annat har man sett
              att det finns en alltför stor kritik mot att det missgynnar andra
              boendeformer; det skapar nya problem på bostadsmarknaden. Och
              så har man avvecklat detta. Detta är problemet med investeringsbidrag:
              att de skapar osäkerhet och kortsiktighet. Vi behöver långsiktigt
              stabila spelregler. Jag tror snarare på att försöka förbilliga
              för dem som bygger bostäder genom att skapa enklare regler än
              på att ösa skattepengar över byggherrar.
            </seg>
            <seg n="74397b5a">
              Det är dock egentligen det enda substantiella som finns i Socialdemokraternas
              fempunktsprogram och som möjligtvis i alla fall teoretiskt skulle
              kunna bidra till ökat byggande. Som sagt är dock erfarenheten
              att vi har haft subventioner i det svenska bostadsbyggandet och
              ändå byggt hälften så mycket per capita som våra nordiska grannländer
              har gjort. Vi har investerat mindre än hälften än OECD-genomsnittet
              i bostadsbeståndet i Sverige, trots de subventioner och investeringsbidrag
              som socialdemokrater och vänsterpartister har haft.
            </seg>
            <seg n="f51f3884">
              Problemet sitter inte där snarare kanske det är en del av problemet.
              Vi har inte skapat långsiktiga spelregler för dem som ska investera
              i bostäder för 30, 50, 100 år framåt i tiden, utan vi har skapat
              regelverk som har gjort att man jagar efter att få ett bidrag
              i stället för att bygga långsiktigt.
            </seg>
          </u>
          <note type="speaker" n="3da680eb">
            Anf. 11 VERONICA PALM (S):
          </note>
          <u who="veronica_palm_ff0fe7" xml:id="i-19d3bb3f79d8bd95-2" n="318ed132">
            <seg n="6055f83e">
              Fru talman! Jag har besökt högskolor och kårer i hela det här
              landet. Jag har besökt Uppsala och Helsingfors, men jag har också
              varit i Karlstad och Växjö. Jag möter studenter överallt som berättar
              om samma bild. Jag var i Växjö i går. Där berättade studentkåren
              att i juni var alla studentlägenheter i hela Växjö kommun upptagna.
              Vi vet att de första beskeden till de nya studenterna kommer i
              juli. Det fanns inga studentlägenheter att förmedla.
            </seg>
            <seg n="1b73cfc5">
              Regeringens utsände, den kristdemokratiska gamla partisekreteraren,
              som kommer att åka runt och träffa samma människor under hösten
              kommer att möta samma frågor och samma frustration. De undrar
              nämligen. De undrar: Varför vill inte regeringen att vi tar det
              samhällsansvar vi tar när vi väljer att studera när vi investerar
              kraft, energi, tid och resurser i att bygga Sverige starkare?
              Varför vill inte regeringen ge oss möjligheter att få ett bra
              boende under tiden?
            </seg>
            <seg n="e850cdfe">
              Det svenska bostadsbyggandet har gått ned. Det har gått ned ganska
              kraftigt den senaste tiden. Men när man tittar på statistiken
              för det är viktigt att göra, och det är viktigt att vara ärlig
              med statistiken även om vi sedan tycker olika ser man att brottet
              var 2007. Det var före den ekonomiska krisen, när vi hade en finansminister
              som stod i denna kammare och sade: Det finns väl ingen som tror
              att vi kommer att få ett börsfall. Då slutade man bygga bostäder
              i Sverige på grund av regeringens politik.
            </seg>
            <seg n="0a1250f8">
              Det byggdes 125 studentlägenheter förra året. Flera har i denna
              debatt sagt att studenter inte bara bor i studentlägenheter, och
              det är helt riktigt. Det är väl en himla tur, eftersom studenter
              är en mångfasetterad grupp. Det byggdes 2 045 ettor under förra
              året. Det är den lägsta siffran på 22 år när vi har de största
              ungdomskullarna som kommer ut.
            </seg>
            <seg n="13918150">
              Jag är lite förvånad över regeringens och de övriga borgerliga
              företrädarnas dogmatiska hållning och brist på förståelse för
              att detta är ett reellt problem. Det borde inte vara tid för ideologiska
              dogmer och ideologiska skygglappar. Det borde vara tid för handling.
              För nej, fri marknad är inte svaret på alla frågor. Det är för
              mycket ideologiska skygglappar som döljer och gör att den borgerliga
              sidan inte ser verkligheten och inte ser problemen och därför
              inte heller vill ta tag i dem.
            </seg>
            <seg n="ab398908">
              Vi socialdemokrater har högre ambitioner för Sverige. Det behöver
              byggas mer. Det behöver byggas blandat. Vi behöver bygga både
              bostadsrätter och hyresrätter, små och stora lägenheter och studentlägenheter.
              Vi som politiker har ett ansvar att ge förutsättningar för detta.
              Vi behöver vända på alla stenar.
            </seg>
            <seg n="beda08d3">
              Vi socialdemokrater tittar inte bara på våra nordiska grannländer;
              vi lär också av dem. Vi tittar på den rödgröna regeringens arbete
              i Norge, där man har ett riktat investeringsstöd till just studentbostäder
              för att man tycker att unga människor som vill gå vidare och investera
              i högre utbildning också är ett ansvar för det gemensamma.
            </seg>
            <seg n="b5717536">
              Det är väl ungefär här skiljelinjen går: mellan å ena sidan politiska
              dogmer, ideologiska skygglappar och tron att marknaden löser alla
              problem och å andra sidan en faktisk vilja att lösa vanliga människors
              vardagsproblem och bygga Sverige starkt inför framtiden.
            </seg>
          </u>
          <note type="speaker" n="1a761dd3">
            Anf. 12 OSKAR ÖHOLM (M):
          </note>
          <u who="oskar_oholm_e34444" xml:id="i-0e869f2494e5a308-1" n="052bdde2">
            <seg n="20325d73">
              Fru talman! Jag var nästan på väg att gå upp i talarstolen och
              säga att jag tyckte att hela debatten hade präglats av en samtalston
              att det varit en debatt där vi diskuterar problemen på ett bra
              och rimligt sätt och kastar fram olika idéer och förslag, som
              det ska vara. Sedan höjde Veronica Palm tonläget ganska rejält.
              Det är väl i och för sig bra; det kan man göra. Sådana här debatter
              kanske ska vara hårda. Det skapar förhoppningsvis en tydlighet
              i vad partier står för, och det visar på skillnader som finns
              i politiken.
            </seg>
            <seg n="8c5231ec">
              Sedan tror jag att det är viktigt att konstatera att utgångspunkten
              för en debatt som handlar om antingen studentbostäder eller bostäder
              i stort inte bara handlar om vad som händer precis just nu eller
              vad som har hänt de senaste åren, utan den handlar om vad som
              har hänt under väldigt lång tid. Det gäller både studentbostäder
              och andra bostäder. Och jag säger det inte för att peka finger
              och säga: Men titta på vad den socialdemokratiska regeringen inte
              gjorde eller gjorde på sin tid! Jag säger det bara av det enkla
              skälet att byggande är långsiktigt och tar tid. Det tar lång tid
              innan man ser den fulla effekten av en bostadspolitik. Planprocesser
              tar tid, byggande tar tid allt det här är självklart. Man skulle
              kunna tycka att det skulle kunna leda till någon form av ödmjukhet
              hos Veronica Palm, vars parti väl inte har varit helt obetydligt
              när det gäller att lägga grunderna för svensk bostadspolitik.
            </seg>
            <seg n="e68f4238">
              Frågan, fru talman, tycker jag i det läget snarare blir: Hur
              agerar vi i så fall i dag? Hur kan vi vända den utveckling som
              vi uppenbarligen alla här inne är överens om att vi inte är nöjda
              med? Hur kan vi se till att vi bygger fler bostäder, både studentbostäder,
              bostäder för unga och bostäder rent generellt? Hur löser vi de
              akuta bristerna på kort sikt, och hur gör vi mer långsiktigt?
              Det är de frågorna som jag tror att en seriös politisk diskussion
              rimligtvis borde handla om, och det var ungefär det jag försökte
              peka på i mitt första inlägg för en liten stund sedan.
            </seg>
            <seg n="3ca2ad9c">
              Jag pekade på några av de åtgärder som vi har vidtagit och som
              vi ansvarar för här i riksdagen. Ganska mycket av dem är långsiktiga,
              naturligtvis. Vi har pratat om förenklingar i boendeformer. Vi
              har pratat om den nya plan- och bygglagen som kommer att snabba
              på processen. Vi har pratat om de nya spelreglerna på bostadsmarknaden
              som gör att det kommer att bli både enklare och i många fall billigare
              att bygga bostäder, framför allt hyresrätter. Allt detta är till
              gagn och viktigt för både studenter och unga människor i stort.
              Jag pratade också om vad vi kan göra för att ändra attityder och
              utnyttja de bostäder som finns på ett bättre sätt, som vi hade
              uppe, och få fler människor att vilja hyra ut sin egen bostad.
            </seg>
            <seg n="6761aa00">
              Jag tror att det som Åsa Romson sade i början av debatten, att
              det också gäller att vara öppen för mycket av nytänkande, är precis
              det som den här debatten borde handla om. Där finns det en hel
              del som vi kan lära oss av. Det sker stora förändringar, och väldigt
              mycket kan göras. En del av detta är den möjlighet som numera
              finns för universitet och högskolor att i större utsträckning
              själva erbjuda boende för studenter och forskare. Det har inte
              varit möjligt tidigare. Det går också i rätt riktning därför att
              det stärker utvecklingen av campustanken och leder oss bort från
              den gamla bilden av universitet och högskolor som enbart kunskapsfabriker
              som bara har utbildningslokaler.
            </seg>
            <seg n="33fcfa0f">
              Vi ser också att det på andra ställen sker många spännande samarbeten
              mellan arkitekter, studentföreträdare och byggherrar som inom
              de regler som har gällt och gäller i dag har visat att man kan
              bygga billigare bostäder än vad man har gjort, att det är fullt
              möjligt. Det är mycket spännande, och det borde vi lära oss mer
              av.
            </seg>
            <seg n="452a0f4d">
              Det handlar förstås om att planera smartare i kommunerna. Jag
              har absolut ingenting emot att vi diskuterar hur man på ett bättre
              sätt kan använda parkeringsnormen. Men det är väl ingen som tycker
              att man ska införa en statlig parkeringsnorm. Det där sköter ju
              kommunerna, och sedan ska vi se till att alla kommuner kan göra
              det på ett bra sätt. Det där är alldeles utmärkt.
            </seg>
            <seg n="c8f9876a">
              Man kan kanske också fundera mycket på det som man har testat
              i andra kommuner för att akut lösa bristen. Kan man jobba med
              temporära bygglov, det vill säga att ha temporära och tillfälliga
              studentbostäder som kan flyttas mellan olika områden? Det kan
              också vara jätteintressant.
            </seg>
            <seg n="f53681cc">
              Jag tror att det här är utmaningen. Vi har kommit en bra bit
              på vägen. Planprocesser tar tid. Vi har gjort förändringar som
              gör att de kan gå snabbare. Det har byggts för lite, och nu gör
              vi förändringar som gör spelreglerna mer långsiktiga. Och vi kommer
              äntligen bort från situationen där man väntar med att bygga för
              att man inte vet hur nästa laddning av bostadssubventioner ska
              se ut.
            </seg>
            <seg n="b1ecd0ac">
              Vi är på väg åt rätt håll.
            </seg>
          </u>
          <note type="speaker" n="a1655d21">
            Anf. 13 ÅSA ROMSON (MP):
          </note>
          <u who="asa_romson_f891ec" xml:id="i-ca32a9897e77f15b-1" n="752debbb">
            <seg n="3595f19f">
              Fru talman! Det är klart att vi ska ha en bra och sansad ton
              i debatten. Det tror jag att inte minst ett så seriöst och allvarligt
              ämne som bristen på studentlägenheter kräver. Men verklighetsbeskrivningen
              att allting är på väg åt rätt håll är vi nog helt enkelt inte
              alls överens om. Vi är inte heller överens om att vi ser samma
              problem. Jag tycker inte att det är samma problem som man möter
              när man hör en ansvarig minister säger att studenter kan ju välja
              studieort fyra orter var det väl där det i år fanns studentlägenheter
              att söka. Är det på de orterna som studenterna ska hänvisas till
              att söka sina universitetsplatser? Det är inte att se problemet.
              Det är inte att vara på väg åt rätt håll.
            </seg>
            <seg n="0dc58492">
              Det finns väldigt mycket att göra och det är väldigt mycket nytänkande.
              Inte minst kan det finnas också ute i kommunerna, och där är det
              viktigt att partierna och vi som politiker är vakna för den här
              debatten. Man kan inte stå här i kammaren och prata om att p-normen,
              som höjer hyrorna ganska kraftigt på små lägenheter, är något
              som är kommunernas ansvar och sedan vara politiska kompisar när
              man väl ska fatta beslut, där man generellt dammar ut en stor
              matta där det alltid ska vara ganska höga p-normer. Det är ju
              det som är skillnaden mellan allianspartiernas politik i vissa
              av studentstäderna och andra partiers politik. Jag tycker inte
              att vi ska hymla med att det finns ganska konkreta åtgärder som
              det kan vara lätt att stå i den här kammaren och prata om, men
              i så fall har man inte sopat rent framför egen dörr hemma i det
              egna partiet.
            </seg>
            <seg n="f05bfb55">
              Det finns ett par åtgärder som vi inte har pratat så mycket om
              och som jag tror är viktiga att titta på. Det är just bristen
              på byggande av små hyresrätter som passar studenter och ungdomar
              som är problemet. Vi måste prata om hela bostadsbyggandet och
              problemet med att vi bygger för få bostäder i Sverige, men vi
              missar lite poängen med enklare regler för de små lägenheterna.
              Det är fortfarande mycket mer lönsamt att bygga de stora bostadsrätterna.
              Det är det som är problemet. Om vi har samma regelverk för alla
              lägenheter bygger man ju det som är mest lönsamt, och de stora
              bostadsrätterna är mycket mer lönsamma att bygga. Då måste vi
              börja titta på den grupp som har så svaga ekonomiska förutsättningar
              och inte kan ta lån, och ska man leva på dagens studiemedel kan
              man heller inte betala en särskilt hög hyra. De förutsättningarna
              ger en särskild situation för ungdomar och för studenter i Sverige.
              Om vi inte tar in det i problembilden missar vi en stor del av
              debatten som handlar just om hur studenter och unga, som det är,
              ska kunna få någonstans att bo.
            </seg>
            <seg n="bf128674">
              Vi kan inte prata bara om den generella bostadspolitiken, och
              där har vi också lite olika syn. Om bostadspolitiken ska göra
              att det bara är folk med pengar och höga löner som ska kunna ta
              lån och ha ett säkert boende och att alla andra ska flytta runt
              till något slags osäkert andrahandsboende, ja då har vi också
              ganska olika syn på vad som är en god bostadspolitik för merparten
              i Sverige, även för studenter och för ungdomar.
            </seg>
            <seg n="f7892e95">
              Miljöpartiet driver att det ska vara lättare att bo flera i samma
              lägenhet. I dag är det flera hyresvärdar som har svårt att göra
              en bedömning av ekonomin när man vill skriva kontrakt med en person
              och inte med tre personer, så kallade kompiskontrakt. Botkyrka
              är en av de kommuner som har prövat det.
            </seg>
            <seg n="49cf8fbd">
              Vi tycker att man ska minska kaoset på andrahandsmarknaden i
              den kommunala sektorn, det vill säga att bostadsförmedlingen också
              ska vara en förmedling som tryggt och säkert kan förmedla kontrakt
              till studenter och ungdomar som vill hyra. Det är i dag fruktansvärt
              att inte bara komma till en ny ort där man känner sig osäker,
              man får dessutom svara på annonser och får träffa okända människor.
              Många gånger kan man hamna väldigt mycket i klistret. Vi vill
              inte att det för landets studenter ska vara deras första dag av
              den första terminen på den första studieorten.
            </seg>
            <seg n="1dbed197">
              Fru talman! Det är fullt möjligt att med politiska medel öka
              både statliga och kommunala prioriteringar för att öka bostadsbyggandet.
              Men passivitet i politiken är inte den möjliga vägen, utan här
              krävs aktiva politiska åtgärder, och det kräver att vi har en
              regering som ser problemen.
            </seg>
          </u>
          <note type="speaker" n="fb954b7e">
            Anf. 14 LARS TYSKLIND (FP):
          </note>
          <u who="lars_tysklind_527bfb" xml:id="i-71d69e84d1e70441-1" n="4054d8a5">
            <seg n="2ae55dc2">
              Fru talman! Jag tycker att det blir närmast lite märkligt när
              man från oppositionens sida i de senaste inläggen försöker påskina
              att regeringen inte ser problemen. Det är klart att regeringen
              ser problemen, och de har också redovisats här från talarstolen.
              Men det är väl ett privilegium som man har som opposition att
              få framställa det på det viset.
            </seg>
            <seg n="59690efd">
              Vi hör mycket problembeskrivningar. Men var finns alternativet
              till regeringens långsiktiga politik? Där får jag instämma med
              ministern, för jag ser det heller inte.
            </seg>
            <seg n="a2ed123a">
              Fru talman! Det är helt uppenbart att när det gäller specifikt
              studentbostäder har åtgärder vidtagits. Det har ju redovisats
              här att man har förenklat reglerna kring själva byggandet. Lärosätena
              har också fått en viss möjlighet att tillhandahålla bostäder för
              studenter och forskare som de inte hade tidigare.
            </seg>
            <seg n="d18031fb">
              Jag tror att Boverkets uppdrag att informera och kommunicera
              med kommunerna om vad det är som kan underlätta byggande av studentbostäder
              är väldigt viktigt. Vi diskuterar parkeringsnormen här, och som
              har sagts är parkeringsnormen en kommunal uppgift. Men icke förty
              kan det ha blivit väldigt slentrianmässigt ute i kommunerna. Man
              borde därför kunna för en diskussion om att fokusera lite mer
              på att ha en lämplig parkeringsnorm, inte en som bara är enhetlig,
              så att den verkligen blir relevant och anpassad till den typ av
              bostad vi pratar om.
            </seg>
            <seg n="90ff776a">
              Vi fokuserar väldigt mycket på nybyggnation, och det är väl viktigt.
              Jag tycker att det är viktigt, som Åsa Romson tar upp här, att
              vi verkligen ser att det går att bygga billigare, och det finns
              bra exempel på detta.
            </seg>
            <seg n="46a6046c">
              Vi ska dock vara medvetna om att under den tid vi hade byggsubventioner
              för mindre lägenheter frångick vissa byggbolag detta och byggde
              stora lägenheter i stället.
            </seg>
            <seg n="330a4c64">
              Det gjordes en utredning av Malmös kommunala bolag, MKB, i detta
              sammanhang som visade att man i stället för att bygga små lägenheter
              med subventioner byggde stora lägenheter som var efterfrågade.
              Man visade tydligt på de flyttkedjor som uppstod. Man byggde 25
              lägenheter, och i slutändan fick 17 ungdomar sin första lilla
              lägenhet i det gamla beståndet. Dessa lägenheter hade naturligtvis
              den rätta kostnadsnivån.
            </seg>
            <seg n="0606c951">
              Det ska definitivt inte underskattas att om man ökar byggandet,
              oavsett vad man bygger, så ger det effekt totalt även för studentlägenheter.
            </seg>
            <seg n="7aec3316">
              Visst kan man raljera om avdraget vid uthyrning av privatbostäder.
              Man ska dock vara medveten om att från och med nästa år får en
              villaägare som hyr ut en bostad skattefrihet upp till drygt 26
              000 kronor.
            </seg>
            <seg n="fda7bb54">
              I Sverige har vi ingen riktig tradition av detta, och det kanske
              snarare är tröskeln i sammanhanget.
            </seg>
            <seg n="10270e6d">
              Det är även värt att lyfta fram ROT-avdraget. Som villaägare
              kan man utnyttja ROT-avdraget för att bygga om sin villa så att
              man får en bostad att hyra ut.
            </seg>
            <seg n="54418e28">
              Jämförelsen med Norge är i många stycken relevant. Där är det
              dock 77 procent som äger sin bostad och 13 procent som hyr av
              en privatperson. Man har alltså gammal tradition av detta. Den
              avdragsmöjlighet som vi utökar i Sverige börjar likna den i Norge.
              Man kan därför förvänta sig att utvecklingen i Sverige blir densamma.
              Vi är ju inte så olika i övrigt.
            </seg>
          </u>
          <note type="speaker" n="c1c8f220">
            Anf. 15 EMIL KÄLLSTRÖM (C):
          </note>
          <u who="emil_kallstrom_82c898" xml:id="i-71a417505532af99-1" n="4024914c">
            <seg n="549805e3">
              Fru talman! Jag hoppas att jag har gjort Centerpartiets linje
              i denna fråga tydlig. Vi anser att dels måste det till långsiktigt
              gynnsamma spelregler för ett hållbart bostadsbyggande, dels måste
              vi utnyttja det befintliga bostadsbeståndet bättre. Vägen dit
              går genom färre och smartare regleringar och bättre genomtänkta
              och lägre skatter på exempelvis uthyrning i andra hand.
            </seg>
            <seg n="4b7fdd1e">
              Många av dagens debattörer har efterlyst ett större mått av nytänk
              och innovation. Det är jag den förste att hålla med om. Man måste
              dock förstå att vägen dit är att ha regleringar som inte låser
              fast byggare i specifika lösningar. Det är inte att sätta in speciella
              investeringsstöd där det råder osäkerhet om hur länge de kommer
              att finnas kvar. Det är i stället ett stort hot mot nytänkande.
            </seg>
            <seg n="70afd089">
              Vad är alternativet till Centerpartiets och Alliansens linje
              med långsiktiga spelregler och bättre utnyttjande av beståndet?
              Oppositionen gör utfall mot restaurangmomsen och RUT-avdraget
              och påstår att vi vill bevara en social snedrekrytering. Veronica
              Palm säger sig vilja förenkla för studenter att hitta bostad,
              men när det gäller att hitta jobb är hon inte med på de lösningar
              som skulle ge fler jobb i Sverige.
            </seg>
            <seg n="1cd3b5a9">
              Vad är Socialdemokraternas och Vänsterpartiets lösning? Jo, det
              är tillbaka till framtiden med de gamla investeringsstöden och
              subventionerna som inte fungerade och gjorde att svensk bostadsmarknad
              stod still, tappade i produktivitet och inte försåg Sverige med
              de bostäder vi behöver.
            </seg>
            <seg n="1d80b224">
              Fru talman! En av anledningarna till att det inte byggs fler
              studentbostäder är upplägget vid våra universitet och högskolor.
              Jag sitter i utbildningsutskottet och jobbar mycket med dessa
              frågor. Bygger man studentbostäder får man vara beredd på att
              de står tomma en stor del av året. På sommarmånaderna är det naturligt.
              Det finns dock en brist i upplägget på utbildningarna; det är
              en snedfördelning med för många utbildningar på hösten och färre
              på våren. Skapar man bostäder kan man kanske bara hyra ut dem
              på hösten. Det här kan man bli bättre på att planera.
            </seg>
            <seg n="e41a898c">
              Ett annat problem är att svenska studenter får sitt antagningsbesked
              väldigt sent. Man har några veckor eller i bästa fall en månad
              på sig att hitta en bostad på en ny ort där man kanske varken
              har vänner eller släkt. Det här problemet kan vi göra något åt
              för att komma åt studentbostadsproblematiken.
            </seg>
            <seg n="fb6a6c2d">
              Det grundläggande är att hela bostadspolitiken hänger ihop. Det
              går inte lyfta ut en del. Det handlar om att hela bostadsmarknaden,
              hela fastighetsbranschen måste ha långsiktiga gynnsamma spelregler.
              Vi måste också hitta nya sätt att utnyttja det befintliga beståndet.
              Det handlar om att avreglera och sänka en eller annan skatt.
            </seg>
          </u>
          <note type="speaker" n="907df869">
            Anf. 16 CARINA HERRSTEDT (SD):
          </note>
          <u who="carina_herrstedt_8950a1" xml:id="i-3aa7b950b70901fe-1" n="d1616f21">
            <seg n="fefa1234">
              Fru talman! Det kanske vore på sin plats att våga lyfta blicken
              och ge beröm för de saker som fungerar och har blivit bättre och
              inte enbart fokusera på det som är dåligt och inte har genomförts.
              Jag skäms inte för att stå här i dag och berömma Alliansen för
              de saker man har genomfört. Det har blivit något enklare och något
              mer förutsägbart att bygga bostäder. Byggsubventionerna har tagits
              bort, och idén med bruksvärdet har återupplivats. Det räcker naturligtvis
              inte. Det måste göras mycket mer. Men jag skulle inte kalla det
              passivitet.
            </seg>
            <seg n="8ca0e001">
              De studenter som saknar bostad i dag hjälps inte av att vi står
              här och träter om vems fel det är. De är mer intresserade av hur
              vi tänker lösa problemet. Morgondagens studenter är också mer
              intresserade av hur vi tänker lösa problemet. Framför allt är
              våra väljare mycket intresserade av hur vi tänker lösa problemet.
              Vi är helt enkelt skyldiga att ta tag i det och lösa problemet.
            </seg>
            <seg n="c8a6f4ef">
              Alla förstår att vi inte kan bygga bort dagens bostadsbrist.
              Vi måste först och främst utnyttja det befintliga bostadsbeståndet
              bättre.
            </seg>
            <seg n="90fbeb7e">
              En annan viktig aspekt, som flera har berört här i dag, är att
              skapa flyttkedjor för att främja rörligheten på marknaden. I dag
              har vi snarare inlåsningseffekter i alla upplåtelseformer.
            </seg>
            <seg n="4e4311ec">
              Det är viktigt att det byggs bostäder inte nödvändigtvis studentbostäder
              eller andra billiga hyresrätter utan att det verkligen kommer
              i gång och börjar byggas. Det är kanske inte troligt att en student
              flyttar in i större nybyggda bostadsrätter eller hyresrätter,
              men någon kommer att flytta in där och lämna något annat efter
              sig och så har vi startat flyttkedjan.
            </seg>
            <seg n="df6f856f">
              Vi kan dock inte sitta still och vänta på att flyttkedjorna ska
              komma i gång av sig själva. Vi måste agera nu och lösa de problem
              vi har i dag. Vi måste skapa incitament och verktyg för att öka
              andrahandsuthyrningen och uthyrningen av rum. Det passar inte
              alla att bo i en del av någon annans hus. Tyvärr ser dock verkligheten
              ut så i dag, annars skulle vi inte stå här.
            </seg>
            <seg n="dc7e5087">
              För en person som börjar vuxenlivet kan det i ett första skede
              vara nödvändigt att hyra in sig hos någon när man börjar studera
              eller har sitt första jobb. Så ser den krassa verkligheten ut.
            </seg>
            <seg n="71fbd74c">
              Att det förra året färdigställdes 125 studentlägenheter kan enbart
              bero på att marknadens aktörer inte kan bygga bostäder till de
              hyror som kunderna är beredda att betala. Detta måste vi se över.
            </seg>
            <seg n="8c1abf78">
              För många framstår frågan om studentboende i grund och botten
              som en del av lokalplaneringen för högskolor och universitet.
              Man vet ungefär hur många utifrån som kommer att antas på utbildningarna
              och börja studera. Likaväl som det måste finnas föreläsningslokaler
              bör det finnas logi åt de studerande. Kanske är det så vi ska
              tänka, men då måste också politiken möjliggöra det.
            </seg>
          </u>
          <note type="speaker" n="493fe0a2">
            Anf. 17 ROSSANA DINAMARCA (V):
          </note>
          <u who="rossana_dinamarca_e992cf" xml:id="i-c2e69bf826bf0c16-1" n="ad3a8817">
            <seg n="6424920d">
              Fru talman! Regeringen har flera utgångspunkter för sin politik
              som skiljer sig från Vänsterpartiets. Man säger sig vara mot subventioner
              av olika slag. Det verkar dock bara gälla nyproduktion av hyresrätter,
              för man har samtidigt infört RUT och ROT och sänkt skatter för
              dem med stora villor, och man planerar att öka avdraget för villaägare
              som hyr ut rum i andra hand. Det rimmar illa, väldigt illa.
            </seg>
            <seg n="54ae0689">
              Emil Källström skäller på investeringsstöden och säger att de
              inte ledde till att man byggde något. I stället avstannade hela
              byggnationen. Men ändå har det inte byggts så lite som i dag på
              omkring 20 år.
            </seg>
            <seg n="2b852a42">
              Man säger sig vilja ha stabila spelregler. Det första den borgerliga
              regeringen gjorde var att ändra spelreglerna och ta bort investeringsstödet
              för nyproduktion av hyresrätter, däribland studentbostäder. Nyproduktionen
              sjönk direkt ett år före den förra finanskrisen. Vi vill också
              ha stabila regler som är långsiktiga, men det ska vara långsiktigt
              bra regler, inte orättvisa och dåliga.
            </seg>
            <seg n="f3803bed">
              En tredje utgångspunkt är privatiseringen av boendet. Billiga
              hyresrätter omvandlas till bostadsrätter. I vissa fall blir det
              några få nya mycket dyra hyresrätter också. Hyresrätter och studentbostäder
              är skattemässigt missgynnade. Ett rum i en studentkorridor är
              särskilt missgynnat. Vänsterpartiet vill att efterfrågan på olika
              boendeformer ska kunna tillgodoses oavsett om det är hyresrätt,
              bostadsrätt eller villa. Finns efterfrågan på billiga hyresrätter
              ska dessa inte säljas ut.
            </seg>
            <seg n="5acc970f">
              En fjärde hörnpelare är teorin om flyttkedjan. Det vill säga
              att om det byggs dyra bostadsrätter i sjönära läge med kajplats
              blir snart en billig hyresrätt ledig på ett annat håll. I praktiken
              fungerar det inte så, speciellt inte i kommuner och regioner med
              stark inflyttning. Vill man ha ett utbud av olika bostäder till
              olika kostnader måste man bygga varierat, även hyresrätter med
              rimliga hyror. Det går inte att ha en bostadspolitik som utgår
              från en teori som inte stämmer i verkligheten.
            </seg>
            <seg n="b5ed2373">
              Fru talman! Sverige har under efterkrigstiden haft olika former
              av insatser för att lindra bostadsbristen. Det gäller att ta vara
              på dessa erfarenheter. Under rekordåren byggdes det väldigt mycket,
              och tidvis fanns det ett överskott. Det fanns brister i hur det
              byggdes och kvaliteten på vissa bostäder. Men det finns även andra
              erfarenheter.
            </seg>
            <seg n="66de75fc">
              Efter krisen i början av 1990-talet togs bostadspolitiken nästan
              bort, och vi fick ett rekordlågt byggande och hög arbetslöshet
              i branschen. Vi har också erfarenheter från andra länder, bland
              annat från det kravallaktuella Storbritannien, där ett hårt klassamhälle
              med segregation och hög arbetslöshet får sina sociala följder.
              Miljardrullningen till dem som har det bra ställt står i starkt
              kontrast mot hur andra behandlas, detta både i England och i Sverige.
              Vänsterpartiet vill ha en social bostadspolitik där det finns
              plats för alla inklusive unga och studenter utan förmögna föräldrar.
            </seg>
          </u>
          <note type="speaker" n="0ef57819">
            Anf. 18 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-6e71f5d7f75244c2-2" n="b33b4ad9">
            <seg n="84e5facf">
              Fru talman! Vi har nu hört oppositionens olika företrädare. Vi
              kan konstatera att Vänsterpartiet tycker att krånglighet och alltför
              mycket regler som fördyrar byggandet ska lösas med mer regleringar.
            </seg>
            <seg n="9d813087">
              Veronica Palm har pratat länge i två inlägg utan att egentligen
              prestera någon egen politik. Hon har här i talarstolen antytt
              i Socialdemokraternas dokument sägs det mer explicit att hon är
              för investeringsbidrag eller subvention i någon form. Problemet
              med detta är att det inte har fungerat särskilt bra tidigare.
              Frågan är: Är detta lösningen för framtiden? Hur ska avgränsningen
              mot andra boendeformer se ut? Hur mycket ska subventionerna vara
              på? Hur mycket pengar kan Veronica Palm plocka fram i sina budgetalternativ
              om detta vore på riktigt?
            </seg>
            <seg n="025fad89">
              När man inför subventioner måste man enligt EU-regler gå till
              EU-kommissionen för att få dem godkända, så att det inte är felaktigt
              statsstöd. Det tar sin tid. Vad händer under tiden? Jo, alla som
              planerar att bygga stannar upp och väntar på att subventioner
              eventuellt ska komma. Då får vi färre bostäder byggda. Hennes
              rödgröna kollega sedan valet 2010, Åsa Romson, har också själv
              ifrågasatt det rimliga i hur investeringsbidrag och subventioner
              fungerar.
            </seg>
            <seg n="d2b75e99">
              Sedan ska jag säga något om statistiken. Både Rossana Dinamarca
              och Veronica Palm har pekat på att bostadsbyggandet sjönk någonstans
              kring 2007. Det är helt korrekt. Vi har byggt ungefär lika mycket
              som norrmän, finnar och danskar. När det ökade i Sverige ökade
              det i Danmark, Finland och Norge också, och när det sjönk i Sverige
              sjönk det i de andra länderna också. Är det verkligen så att vi
              i alliansregeringen har påverkat även dansk, finsk och norsk bostadspolitik?
              Nej, det här handlar om helt andra saker. Det handlar om hur räntemarknader
              fungerar, internationella konjunkturer och liknande saker.
            </seg>
            <seg n="3f4ed9ce">
              Den sammantagna effekten är dock att vi under en lång följd av
              år har byggt hälften så mycket som våra nordiska grannländer.
              Där ligger det grundläggande systemfelet. Det är där vi måste
              angripa problemet, i grunden.
            </seg>
          </u>
          <note type="speaker" n="e41dcc3a">
            Anf. 19 VERONICA PALM (S):
          </note>
          <u who="veronica_palm_ff0fe7" xml:id="i-19d3bb3f79d8bd95-3" n="318ed132">
            <seg n="7b685ba5">
              Fru talman! Jag vill tacka för den här debatten. Stundtals har
              den varit lite tjafsig. Det är väl naturligt. Ju mindre man har
              att säga, desto lättare är det att höja rösten. I stort har det
              dock varit en klargörande debatt.
            </seg>
            <seg n="1e31767a">
              Vi socialdemokrater gör inte anspråk på att ha alla svaren, men
              vi ser hur Sverige ser ut i dag, och vi är beredda att leta efter
              lösningar. Det handlar om andrahandsförmedling, om att stärka
              bostadsförsörjningslagen, om riktade investeringsstöd för att
              få i gång studentbostadsbyggandet, om kompiskontrakt, om p-norm
              och om att justera stödet för andrahandsuthyrning. Det finns mängder
              med förslag. Vi vill göra situationen bättre. Vi vill driva politik.
            </seg>
            <seg n="403537ec">
              Mot detta står en regering som inte lyssnar och inte har några
              svar. Den ideologiska låsningen vid att det är viktigt att inte
              göra någonting kommer att stå Sverige dyrt. Den kommer att göra
              det för dem som studerar i dag och också långt in i framtiden.
            </seg>
            <seg n="c99b5b6c">
              Om man vill bygga en kunskapsbaserad ekonomi där Sverige står
              starkt inför framtiden behöver man också bygga studentbostäder.
              Alternativet är stagnation och ett Sverige som inte kan hävda
              sig i internationell konkurrens.
            </seg>
            <seg n="b5f9f9aa">
              Jag vill ha ett Sverige som är en del av en kunskapsbaserad ekonomi
              där vi bygger Sverige starkt tillsammans. Det kräver politiskt
              ansvar och politiskt mod, och jag är beredd att ta det.
            </seg>
          </u>
          <note type="speaker" n="a9ccbd5f">
            Anf. 20 OSKAR ÖHOLM (M):
          </note>
          <u who="oskar_oholm_e34444" xml:id="i-0e869f2494e5a308-2" n="052bdde2">
            <seg n="9c2c387f">
              Fru talman! Även jag vill tacka för vad jag tycker har varit
              en väldigt bra debatt. Det har absolut varit högt tonläge från
              båda sidor stundtals. Så ska det väl vara. Men jag tror att det
              som främst har visat sig är att vi är överens om problembilden
              att vi behöver bygga fler bostäder generellt och framför allt
              fler studentbostäder. Vi behöver hitta lösningar på lång sikt
              och på kort sikt.
            </seg>
            <seg n="582270f5">
              Jag tycker att också lösningarna har varit ganska tydliga i den
              här debatten. Från min och mina allianskollegers sida har vi talat
              just om hur vi kan gå vidare med att minska regelkrånglet, ytterligare
              förenkla planprocessen både vad vi har gjort och vad vi kan göra
              framöver hur vi kan förenkla andrahandsuthyrningen och hur vi
              kan göra spelreglerna mer förutsägbara och därmed komma bort från
              ryckigheten. Kanske har vi framför allt talat mycket om hur man
              kan hjälpa till så att kommunerna bättre utnyttjar de regler som
              finns i dag och är mer kreativa.
            </seg>
            <seg n="e55083a1">
              På andra sidan har vi apropå högt tonläge hört ganska kraftiga
              attacker. Men det presenteras absolut en lösning där också. Jag
              kan konstatera att det är fascinerande att höra Veronica Palm
              säga ungefär: Vi är beredda att lyfta på varenda sten! Efter att
              ha gjort det hittar man uppenbarligen exakt samma politik som
              man har fört hela tiden och som inte har fungerat hittills. Det
              är stora subventioner som för det första inte fungerar och som
              för det andra i stort sett ingen efterfrågar. Inte ens byggbolagen
              själva säger ju att det skulle byggas mer med några subventioner.
              Det är snarare risk för att pengarna skulle hamna i byggherrarnas
              fickor.
            </seg>
            <seg n="abe25bca">
              Uppenbarligen är det så att en politik som av en del har beskrivits
              som ungefär lika effektiv som att bota huvudvärk med plåster är
              vad man hittade när man hade vänt på varenda sten. I och för sig
              jag glömde det finns det också en hel del om att man vill gå in
              och detaljreglera parkeringsnormer och massor av andra saker som
              kommunerna kan hantera bra, särskilt om de nu kommer att kunna
              få hjälp med det. Men det är möjligt att Veronica Palm tycker
              att man kan ersätta 288 byggnadsnämnder eller vad det nu kan vara
              med Veronica Palm. Jag tror inte att det är lösningen på bostadsproblemen.
            </seg>
            <seg n="4669c38b">
              Jag har stor förståelse för att folk är otåliga för att det tar
              för lång tid. Men jag tror att det är viktigt att vi nu fortsätter
              att bygga och att vi är kreativa i lösningarna. Då kommer vi att
              hantera detta på ett mycket bra sätt.
            </seg>
          </u>
          <note type="speaker" n="d1e27b98">
            Anf. 21 ÅSA ROMSON (MP):
          </note>
          <u who="asa_romson_f891ec" xml:id="i-ca32a9897e77f15b-2" n="752debbb">
            <seg n="a9971a80">
              Fru talman! Tack för en, inte minst, viktig debatt! Jag cyklade
              förbi en park häromdagen där studenterna tältade. Man får sig
              en funderare. Är den enda lösning man ska presentera för tältande
              studenter att hänvisa dem till att vara inneboende på en osäker
              andrahandsmarknad?
            </seg>
            <seg n="b072f6a0">
              Det känns som att vi borde kunna bättre. Vi borde kunna bättre
              när det gäller att ge förutsättningar för ett kunskapssamhälle
              i Sverige där vi ser att studenternas insatser, engagemang, tid
              och pengar när det gäller studierna är till för deras framtid
              men också för Sveriges framtid. Vi måste kunna se att undervisningen
              i dag försummas. Jag har själv undervisat studenter. Man har försökt
              få ihop grupparbeten och viktiga undervisningstillfällen, men
              studenterna säger att de har att ordna med jobb, eftersom studiebidragen
              är för låga, och med bostad. Det är sådant som dränerar undervisningen
              i Sverige, och det är inte en bra situation för någon.
            </seg>
            <seg n="6c087539">
              Jag tror att man måste titta på flera lösningar och inte stå
              och slå varandra i huvudet här i riksdagen. Däremot kan vi vara
              tydliga med att man i kommunerna har ett oerhört aktivt arbete
              att göra. Det finns alltid en prioritering mellan vilka typer
              av lägenheter man ger företräde till på den mark som i nästan
              alla studentstäder är oerhört begränsad. På den mark där man inte
              kan bygga det ena eller det andra kan man bygga det ena. Då måste
              man ibland välja.
            </seg>
            <seg n="87f9c689">
              Då måste vi se att vi har ett bostadssystem som i dag ger företräde
              till de stora lägenheterna. Visst kan man tro på flyttkedjor.
              Jag har sett statistik åt både det ena och det andra hållet. Men
              det saknas i dag små hyresrätter. Det har aldrig byggts så få
              sådana i Sverige som i dag. Det är fundamentalt fel. Där måste
              Sverige tänka om, och där borde regeringen inte passivt luta sig
              tillbaka och säga att bostadspolitiken är långsiktig och svår.
              Där måste vi aktivt stiga fram och säga: Det här är ett nationellt
              ansvar.
            </seg>
          </u>
          <note type="speaker" n="d54a1f31">
            Anf. 22 LARS TYSKLIND (FP):
          </note>
          <u who="lars_tysklind_527bfb" xml:id="i-71d69e84d1e70441-2" n="4054d8a5">
            <seg n="34218692">
              Fru talman! Också jag vill tacka för debatten. Jag har varit
              med mycket i bostadsdebatten sedan jag kom in i riksdagen 2002.
              På något vis går det mesta igen; man känner igen argumentationen
              och så vidare.
            </seg>
            <seg n="b2413ffb">
              Det är ändå positivt att se att vi är eniga och angelägna om
              att lösa den bostadsbrist som finns på många ställen. Det handlar
              mycket om strategi. Veronica Palm pratar lite om politiska dogmer
              och ideologiska skygglappar. Jag kan inte tycka annat än att denna
              beskrivning passar bra in på just investeringsbidragen. Det blir
              lite märkligt. Investeringsbidrag är en ideologisk fråga eftersom
              ingen efterfrågar just denna vara. Jag kan inte se att det någon,
              vare sig i bostads- eller byggbranschen, som efterfrågar investeringsbidrag
              i dag. De säger snarare tvärtom att det är bra att politiken har
              lagts om till att vara långsiktig så att man vet vad som gäller
              och att det hela är förutsägbart.
            </seg>
            <seg n="d6dc5646">
              Jag vill också framhålla och påstå att den konsekventa politik
              som alliansregeringen för i dag kommer att ge resultat. Det finns
              många saker som har genomförts nu under det senaste året. Vi har
              omläggningen av plan- och bygglagen, vi har hyresmarknaden som
              har gjorts om och så vidare. Det måste hinna få genomslag.
            </seg>
            <seg n="0291c8cb">
              Ett långsiktigt arbetssätt där man successivt identifierar de
              hinder och flaskhalsar som står i vägen för ökat byggande är det
              enda sättet att på sikt kunna förändra saker och ting så att vi
              får ett ökat byggande totalt. Det är det viktiga, och då följer
              studentbostäderna med.
            </seg>
            <seg n="8347a673">
              Jag vill lyfta fram den utredning som regeringen kommer att tillsätta
              under 2011 och som ska titta just på hyresrätten. Om det finns
              några hakar när det gäller hyresrätten ska de lyftas fram och
              förändras.
            </seg>
          </u>
          <note type="speaker" n="4d228fad">
            Anf. 23 EMIL KÄLLSTRÖM (C):
          </note>
          <u who="emil_kallstrom_82c898" xml:id="i-71a417505532af99-2" n="4024914c">
            <seg n="d814fada">
              Fru talman! Även jag ska passa på att tacka för att Socialdemokraterna
              har initierat debatten. Detta är ett viktigt och angeläget problem;
              det visar inte minst den aktivitet som har rått på Twitter under
              diskussionen här. Vi har många som följer oss, och det är kul!
            </seg>
            <seg n="cd57dde9">
              Också jag tror att det finns en stor samsyn när det gäller problemformuleringen.
              Det kan ingen undgå att se. Men det gäller inte bara studentbostäder,
              utan det gäller hela bostadsmarknaden. Däremot har debatten här
              med all tydlighet visat att det inte finns så stor samsyn när
              det gäller lösningar. Men det är väl också bra att vi har partier
              som tycker olika. Det innebär ju att det finns olika alternativ
              att välja mellan för väljarna.
            </seg>
            <seg n="9e150e30">
              Rossana Dinamarca nämnde att det fanns ett motsatsförhållande
              mellan det som jag och andra alliansföreträdare eftersträvar,
              nämligen långsiktighet, och att det första vi gjorde när vi kom
              till makten var att ändra några regler. Detta stämmer givetvis.
              Men det är skillnad på långsiktighet och långsiktighet. Det måste
              vara rätt långsiktighet. Det måste råda långsiktiga spelregler
              som medger innovation och nytänkande och som inte låser fast en
              hel bransch i ett bidragsberoende.
            </seg>
            <seg n="cc675b51">
              Det blir fel när man som kanske främst Socialdemokraterna och
              Vänstern i denna debatt vill lösa all världens problem med specialdestinerade
              och specialdesignade statsbidrag. De är inte långsiktiga, och
              de är inte stabila. Det är ingenting att stödja en hel fastighetsbransch
              på. Svensk fastighetsmarknad, Sveriges studenter och Sveriges
              unga förtjänar bättre.
            </seg>
          </u>
          <note type="speaker" n="59918fa6">
            Anf. 24 CARINA HERRSTEDT (SD):
          </note>
          <u who="carina_herrstedt_8950a1" xml:id="i-3aa7b950b70901fe-2" n="d1616f21">
            <seg n="52ae753c">
              Fru talman! Jag inledde med att tacka för debatten, och jag får
              avsluta med att tacka för den än en gång. Lars Tysklind från Folkpartiet
              säger att han känner igen argumenten sedan tidigare år. Jag tänkte
              att jag ska ge honom ett litet nytt argument.
            </seg>
            <seg n="ce233697">
              Än en gång vill jag hävda att det är enkel matematik och sunt
              förnuft att det har blivit så här eftersom ansvariga politiker
              under de senaste årtiondena har uppmuntrat invandringen utan att
              anpassa tillgången på bostäder för den växande befolkningen.
            </seg>
            <seg n="3c8b62bc">
              Genom de senaste årtiondenas invandring har befolkningen ökat
              med över 1 miljon nya medborgare på gott eller ont det får var
              och en själv avgöra. En oansvarig invandringspolitik har varit
              en av de bidragande orsakerna till bostadsbristen. Enligt Roger
              Gustavsson som arbetar med behovsanalys på Boverket är det just
              ungdomspuckeln, som vi har talat om här i dag, och den stora invandringen
              som gör att det behövs många fler bostäder. Det finns säkerligen
              många teser om detta, men för mig är det ganska logiskt: Det hjälper
              inte att vi bygger å ena sidan om vi ökar på befolkningen i samma
              takt. Då minskar vi inte glappet. Då måste vi bygga bra mycket
              mer än vad vi planerar i dag.
            </seg>
            <seg n="f517bb43">
              Sammanfattningsvis: Sverigedemokraternas sätt att lösa problemet
              är det som vi har pratat om i dag igen. Vi vill ha en flexibel
              parkeringsnorm, vi vill avskaffa fastighetsskatten för studentbostäder,
              vi vill se över skatteregelverket, vi vill göra det skattefritt
              att hyra ut halva bostaden med mera.
            </seg>
            <seg n="b7ef4cbf">
              Men det viktigaste av allt är att politiker på alla nivåer börjar
              ta sitt ansvar och inser att detta är en fråga som vi gemensamt
              måste lösa.
            </seg>
            <seg n="db58d3b0">
              Till sist ska jag säga med, risk för att misstolkas, att jag
              hoppas att jag slipper träffa er här nästa år och diskutera samma
              frågor igen. Jag hoppas att vi har kommit en bra bit på vägen
              om ett år.
            </seg>
          </u>
          <note type="speaker" n="6735af0c">
            Anf. 25 ROSSANA DINAMARCA (V):
          </note>
          <u who="rossana_dinamarca_e992cf" xml:id="i-c2e69bf826bf0c16-2" n="ad3a8817">
            <seg n="dcba0728">
              Fru talman! Låt mig börja med att säga att skälen till bostadsbristen
              handlar om en oansvarig bostadspolitik och ingenting annat.
            </seg>
            <seg n="63efe788">
              Vi har under lång tid haft ett eftersatt bostadsbyggande. Här
              säger man att investeringsstödet inte ledde till någonting. Men
              vi har inte heller sett en motsatt utveckling i dag, när investeringsstödet
              inte finns. När kommer byggandet att börja blomma upp? Det undrar
              jag.
            </seg>
            <seg n="ea51b41a">
              Det som är oerhört viktigt är att vi får ett värdigt boende för
              alla människor oavsett om man är ung, student eller vad det nu
              kan vara. Jag blir oroad när jag hör borgerliga företrädare prata
              om regelförenklingar. Handlar det om att man ska ha mindre tillgänglighet?
              Ska man inte bygga bostäder för alla? Vad innebär det? Jag vill
              inte ha en standardsänkning. Jag tycker att man redan i dag ser
              det i många studentbostäder; det är en sämre standard än vad många
              andra har.
            </seg>
            <seg n="2b333e09">
              Vi ska återigen, som jag sade i min inledning, komma ihåg att
              studenter inte är en homogen grupp. Studenterna är väldigt olika.
              Det kan vara någon som precis har flyttat hemifrån, men det kan
              också vara en ensamstående mamma med barn. Vi ska ha lägenheter
              som passar för alla människor, och det ska vara ett värdigt boende.
              Det tycker jag är viktigt att understryka.
            </seg>
          </u>
          <note type="speaker" n="545fc6f7">
            Anf. 26 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-ebc2cfec38ae4afd-0" n="b33b4ad9" next="i-e98528b8c05079ac-0">
            <seg n="2a585d32">
              Fru talman! Låt mig tacka för en spänstig och intressant debatt.
              Det är som sagt viktiga frågor vi diskuterar. Jag håller helt
              med; om Sverige ska vara en kunskapsnation måste vi också se till
              att vi löser boendefrågorna, inte minst för att kunna locka hit
              studenter och forskare från andra länder. Det är också en viktig
              sak för att rusta Sverige som kunskapsnation.
            </seg>
            <seg n="6b243a75">
              Som jag nämnde i mitt anförande kommer vi att lägga extra resurser
              under hösten från departementets sida för att kartlägga och analysera
              vad det egentligen är som är stort och smått i alla de argument
              vi möter. Varför byggs det inte i olika kommuner? Olika byggherrar
              använder olika argument. Det handlar också om vilka regler som
              finns på nationell nivå som gör det svårare att bygga bostäder
              för unga människor och studenter. Här kommer vi att göra ett omfattande
              arbete under hösten för att få ett bättre underlag för hur vi
              ska gå vidare i frågan.
            </seg>
            <seg n="d7c25f90">
              Jag skulle vilja välkomna alla konstruktiva förslag även från
              riksdagen och oppositionen. Om ni har konstruktiva förslag som
              bygger på att vi kan främja fler bostäder för unga människor både
              långsiktigt och kortsiktigt så kom med dem! Vi ska analysera dem
              och ta med dem i vårt arbete. Jag hoppas att ni antar denna utmaning
              för att bidra till att lösa problemet.
            </seg>
            <seg n="bb19edd8">
              Jag tror också att det finns många olika bitar att jobba med.
              Det finns sådant som handlar om hur vi ska bygga mer. Det finns
              sådant som handlar om att vi ska använda det befintliga beståndet
              på ett bättre sätt. Men det finns också en del tillfälliga lösningar
              som man kan tillgripa för de mer akuta problemen. Ungdomskullarna
              växer fram till och med 2013. Nästa år är därför tyvärr risken
              att vi kommer att ha lika stora eller till och med större problem
              om vi inte gör någonting radikalt under året.
            </seg>
            <seg n="8d85ac70">
              Ett stort tack för debatten! Ni är välkomna att bidra med era
              förslag. Vi lovar att titta noggrant på dem och att analysera
              alla goda idéer som kommer.
            </seg>
          </u>
          <note n="8108c5e2">
            Överläggningen var härmed avslutad.
          </note>
          <note n="bb31cf2f">
            3 § Ledighet
          </note>
          <note n="2693174d">
            Tredje vice talmannen meddelade att Eliza Roszkowska Öberg (M)
            ansökt om ledighet under tiden den 10 oktober 201130 april 2012.
          </note>
          <note n="80958c5b">
            Kammaren biföll denna ansökan.
          </note>
          <note n="fa970bc4">
            Tredje vice talmannen anmälde att Edip Noyan (M) skulle tjänstgöra
            som ersättare för Eliza Roszkowska Öberg.
          </note>
          <note n="882f48a8">
            Tredje vice talmannen meddelade att Roger Tiefensee (C) ansökt
            om ledighet under tiden den 3 oktober4 december.
          </note>
          <note n="80958c5b">
            Kammaren biföll denna ansökan.
          </note>
          <note n="66ebcf1a">
            Tredje vice talmannen anmälde att Inger Fredriksson (C) skulle
            tjänstgöra som ersättare för Roger Tiefensee.
          </note>
          <note n="06be1ff0">
            4 § Meddelande om namnändring
          </note>
          <note n="b62d6270">
            Tredje vice talmannen meddelade att Jonas Jacobsson (M) ändrat
            namn till Jonas Jacobsson Gjörtler.
          </note>
          <note n="fd564db8">
            5 § Anmälan om inkomna protokollsutdrag från utskott
          </note>
          <note n="0a02c404">
            Tredje vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note n="41600ee0">
            6 § Anmälan om inkommen faktapromemoria om förslag från Europeiska
            kommissionen
          </note>
          <note n="e93f653d">
            Tredje vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="stefan_attefall_5bf196" xml:id="i-e98528b8c05079ac-0" n="b33b4ad9" prev="i-ebc2cfec38ae4afd-0">
            <seg n="d50df4e0">
              KOM(2011)429
            </seg>
          </u>
          <note n="5c581927">
            7 § Hänvisning av ärenden till utskott och beslut om förlängd
            motionstid
          </note>
          <note n="f8e9f2e5">
            Föredrogs och hänvisades
          </note>
          <note n="14acfa74">
            den 27 oktober
          </note>
          <note n="d03f49e6">
            Kammaren biföll talmannens förslag att motionstiden för propositionen
            och skrivelserna skulle förlängas till fredagen den 30 september
            .
          </note>
          <note n="58691153">
            8 § Svar på interpellation 2010/11:439 om forskningsanslag till
            högskolor och nyare universitet
          </note>
          <note type="speaker" n="95402fa5">
            Anf. 27 Utbildningsminister JAN BJÖRKLUND (FP):
          </note>
          <u who="unknown" xml:id="i-255095ca51bdbe2e-0" n="5596ad66">
            <seg n="fafd4ccc">
              Fru talman! Peter Persson har frågat mig vad jag tänker göra
              åt att högskolor med examensrätt i forskarutbildning har fått
              lägre forskningsanslag samt vilka mina ambitioner är i fråga om
              forskningsanslag till Stiftelsen Högskolan i Jönköping mot bakgrund
              av högskolans inriktning.
            </seg>
            <seg n="f25dbb2b">
              Fru talman! Det är viktigt för vår framtid att svensk forskning
              håller hög internationell kvalitet. Regeringen har därför som
              principiell syn att statliga forskningsmedel i ökad utsträckning
              ska fördelas efter kvalitet och i konkurrens. I 2008 års forskningsproposition
              (prop. 2008/09:50 UbU4, rskr. 2008/09:160) låg denna princip till
              grund för förslag om fördelning av såväl direkta medel till universitet
              och högskolor som förslag om medel till strategiska satsningar.
              Två kvalitetsindikatorer infördes för fördelning av de direkta
              medlen, nämligen externa medel och bibliometri.
            </seg>
            <seg n="ce8664ce">
              Genom de beslut som har fattats med anledning av propositionen
              2008 ökas forskningsanslagen under perioden 20082012 med totalt
              5 miljarder kronor på årsbasis. De största posterna är direkta
              medel till universitet och högskolor och så kallade strategiska
              medel till forskningsområden som är särskilt viktiga för Sverige.
            </seg>
            <seg n="45864399">
              En sådan modell leder till att lärosäten med stora anslag får
              stora nytillskott, men flera högskolor kom också väl ut. Så har
              till exempel Stiftelsen Högskolan i Jönköpings direkta forskningsmedel
              ökat med drygt 30 procent sedan 2008. Detta kan jämföras med ökningar
              i medeltal på ca 15 procent och till exempel 1518 procent för
              Uppsala universitet och Lunds universitet. Inget lärosäte har,
              tvärtemot vad interpellanten påstår i sin interpellation, fått
              minskade anslag under denna period.
            </seg>
            <seg n="4ba9f430">
              Hög vetenskaplig kvalitet på forskningen vid Högskolan i Jönköping
              kommer med de förändringar som regeringen har genomfört i anslagssystemet
              också att genom omfördelning leda till ökade forskningsanslag
              framöver.
            </seg>
          </u>
          <note type="speaker" n="9e7f041e">
            Anf. 28 PETER PERSSON (S):
          </note>
          <u who="peter_persson_b021b6" xml:id="i-764417c8340764be-0" n="0faf23f3">
            <seg n="57b0e42d">
              Fru talman! Jag tackar statsrådet Björklund för försöket till
              svar, ty det var nu inget svar på mina frågeställningar. Min fråga
              handlade om resurser till de mindre och medelstora högskolorna.
              Jag exemplifierade med högskolan i min egen valkrets, Jönköpings
              högskola.
            </seg>
            <seg n="2c5adb55">
              När vi hade en socialdemokratisk regering i vårt land skedde
              den stora utbyggnaden av mindre och medelstora högskolor. Den
              skedde utifrån en insikt om att värdet av våra arbetsinsatser
              skulle öka genom förädling och genom mer kunskapsinnehåll. Mötet
              mellan en förbättrad produktivitet och en bättre utbildad arbetskraft
              och forskningens möte med arbetslivets behov, företagens utveckling
              och de utbyggda högskolorna skulle leda till att vi växlade upp
              kraft och utveckling och därmed också i kommande välfärdsresurser
              i hela landet.
            </seg>
            <seg n="9c74480f">
              Utbyggnaden av mindre och medelstora högskolor var en del i en
              framgångsrik regional utvecklingspolitik. Hela landet skulle leva.
              Det fanns de som föraktfullt talade om de nya högskolorna som
              bygdehögskolor. De hade inte samma värde och skulle inte få nya
              resurser. Jag vill påstå att även de anrika universiteten i vårt
              land en gång har varit nya, och hade de inte fått mycket medvetna
              resurser vid sin månghundraåriga utveckling hade också de flämtat
              i resursbrist.
            </seg>
            <seg n="cddecb36">
              Jag beklagar att den statliga högskolepolitiken nu håller på
              att läggas om. De mindre och medelstora högskolorna är på svältnivå
              medan de välkomna resurstillskott som kommer sektorn till del
              nästan ensidigt hamnar hos de äldre universiteten. Det är oerhört
              beklagligt med tanke på vårt lands möjligheter till utveckling.
              Hela utvecklingsstrategin för exempelvis Jönköpings län handlar
              om att vi ska få bättre spridning på utbildning, en mer välutbildad
              arbetskraft och resursutveckling i mötet mellan företagens behov
              och högskolans forskning.
            </seg>
            <seg n="7cacde8a">
              Människor i länet har visat ett unikt engagemang i företags och
              kommuners direkta insatser i högskolans utveckling. Jag tror att
              man förväntar sig något annat än de små rännilar som i dag finns
              i form av statliga anslag. På den frågan fick jag inget svar.
            </seg>
          </u>
          <note type="speaker" n="acc51661">
            Anf. 29 Utbildningsminister JAN BJÖRKLUND (FP):
          </note>
          <u who="unknown" xml:id="i-255095ca51bdbe2e-1" n="5596ad66">
            <seg n="16d02d63">
              Fru talman! Det är ett mycket märkligt påstående, att jag inte
              svarar på frågan. Frågan var: Vad tänker statsrådet göra åt att
              högskolor har fått lägre forskningsanslag? Jag svarade att alla
              har fått högre anslag. Jönköpings högskola har fått de högsta
              procentuella ökningarna av alla de 27 lärosätena i Sverige. Kan
              inte Peter Persson i sitt nästa inlägg förklara varifrån han fått
              uppgiften att de skulle ha fått lägre forskningsanslag?
            </seg>
            <seg n="14ebfec2">
              Svenskt högskoleväsen har aldrig haft så höga forskningsanslag
              som nu, och högskolan i Jönköping har fått den högsta procentuella
              ökningen av alla. Vilka är det som fått lägre anslag? Berätta
              det, Peter Persson!
            </seg>
          </u>
          <note type="speaker" n="b2be21e1">
            Anf. 30 PETER PERSSON (S):
          </note>
          <u who="peter_persson_b021b6" xml:id="i-764417c8340764be-1" n="0faf23f3">
            <seg n="fafedc2b">
              Fru talman! Inte någonstans påstår jag att de fått lägre anslag.
              Jag talar om anslagen i förhållande till resursöverföringen.
            </seg>
            <seg n="78e49614">
              När man har väldigt små resurser blir den procentuella ökningen
              naturligtvis större. Om Jan Björklund har 1 krona i veckopeng
              och får ett påslag med en 10-öring är det fråga om en stor procentutveckling
              jämfört med om han har 10 kronor i veckopeng och får en 50-öring;
              den 50-öringen är mer värd. Sådan matematisk kunskap har både
              Jan Björklund och jag, trots att vi gick i en skola där man inte
              bedömdes ha särskilt goda matematiska kunskaper. Den bristen följer
              med Jan Björklund när han beskriver högskolans utveckling och
              dess olika förutsättningar i landet i dag.
            </seg>
            <seg n="92aed7d8">
              Jag ska citera vad Riksrevisionen skrev i sin rapport nr 21,
              Användningen av basanslaget för forskning och forskarutbildning
              , innevarande år. Man konstaterar att vissa lärosäten har svårt
              att uppfylla syftena med basanslaget och att tilldelningen utifrån
              resultatindikatorer har inneburit en begränsad omfördelning från
              universitet till högskolor, medan satsningarna på strategiska
              forskningsområden har givit ett betydande resurstillskott till
              främst äldre universitet.
            </seg>
            <seg n="fcdf92ce">
              Om man går över till ett system som nära nog ensidigt premierar
              den akademiska insatsen, när du inte har fått en nivå, en massa,
              att kunna utgå från, är det självfallet så att den som har ett
              stort mått av forskning, som har många anställda professorer och
              redan många studerande också har oerhört mycket lättare att få
              en utväxling. Men för att få en spridning i landet och en spridning
              till strategiska högskolor i tillväxtområden, och i sin forskning
              och utveckling få direkta träffar i mötet med industrin, då är
              det naturligtvis oändligt mycket svårare.
            </seg>
            <seg n="0abf7716">
              Det hade inte varit någonting med låt oss säga Umeå universitets
              utveckling om det inte historiskt hade funnits en mycket medveten
              politik för att åstadkomma denna önskvärda regionala utveckling.
              Det är det min interpellation handlar om, alltså den politiska
              viljan att tillse att de nyare högskolorna ska få utvecklingsmöjligheter,
              att de ska ha faktiska möjligheter att kunna få forsknings- och
              utvecklingsresurser. Det förvägrar Jan Björklund dem genom sin
              elitistiska hållning som luktar förakt och går tillbaka till den
              tid då man talade om de onödiga bygdehögskolorna.
            </seg>
            <seg n="6c40eb62">
              Jag vill påstå att högskolorna i de olika regionerna i vårt land
              spelar en oerhörd roll för hela landets utveckling. Jan Björklund
              kan åka ut till de folkpartistiska kommunpolitikerna och få detta
              bekräftat.
            </seg>
          </u>
          <note type="speaker" n="a0827a86">
            Anf. 31 Utbildningsminister JAN BJÖRKLUND (FP):
          </note>
          <u who="unknown" xml:id="i-255095ca51bdbe2e-2" n="5596ad66">
            <seg n="0b09bad4">
              Fru talman! Då är vi alltså överens om att frågan innehåller
              en bluff, för Peter Persson frågar mig vad jag ska göra åt att
              Högskolan i Jönköping fått lägre forskningsanslag, och det har
              de alltså inte fått. Det är bra att vi är överens om det. Det
              är bra att vi också är överens om att ifall man tar det procentuella
              påslaget har Högskolan i Jönköping fått det högsta anslaget av
              alla svenska lärosäten.
            </seg>
            <seg n="37bafe76">
              Sedan kommer nästa fråga: Ska vi ta pengarna från Karolinska
              Institutet, som är världsledande i medicinsk forskning, och från
              Chalmers tekniska högskola, som är avgörande för den stora industrin
              i hela Västsverige, och sprida ut dem på ett antal andra lärosäten
              i Sverige? Det är den frågan Peter Persson egentligen ställer.
              Mitt svar på det är: Nej, det ska vi inte. Jag står för att vi
              och det har även tidigare regeringar gjort i Sverige ger en mycket
              kraftfull prioritet åt de lärosäten, när det gäller forskning,
              som kan vara världsledande eller Europaledande.
            </seg>
            <seg n="bf096bab">
              Jag noterar att Peter Persson blev riksdagsman förra året. Vi
              hade en omröstning om just den här frågan i höstas, och Peter
              Persson röstade faktiskt på regeringens förslag i det avseendet.
              Jag har tittat i voteringsprotokollet och konstaterar att Peter
              Persson röstat för exakt samma anslagsram till forskning, och
              han har inget annat förslag på hur anslagen ska fördelas. Jag
              förstår att det låter bra i Radio Jönköping att stå här i dag
              och säga att Jönköping får för lite pengar, men Peter Persson
              har röstat på precis den fördelning vi har.
            </seg>
            <seg n="bae4b7aa">
              Om några veckor finns det möjlighet för det socialdemokratiska
              partiet att väcka en motion där man ska ta pengar från Chalmers
              och Karolinska och ge till Jönköping. Det går bra. Väck motionen
              och rösta på den, men stå sedan för det förslaget och låt inte
              partiledaren stå i Almedalen och tala om att vi ska satsa ännu
              mer på världsledande medicinsk forskning. Det är nämligen den
              ni då kommer att rasera.
            </seg>
            <seg n="b182718e">
              Man måste stå för sin syn fullt ut. Peter Persson kan skälla
              på mig för den fördelning vi har, men ni har själva röstat för
              samma system, Peter Persson. Jag tycker att ni röstade rätt. Vi
              har en mycket ambitiös forskningspolitik i Sverige. Sverige är
              trea i världen när det gäller att satsa forskningsresurser i förhållande
              till bnp. Vi lägger mycket stor tyngd på forskning vid ett färre
              antal lärosäten som kan konkurrera i världsklass.
            </seg>
            <seg n="dba536f1">
              Karolinska Institutet och Högskolan i Jönköping behövs båda,
              men de har olika uppgifter. Jag håller med om att Högskolan i
              Jönköping och andra regionala högskolor har en mycket tung uppgift
              i den regionala utvecklingen, men för Sveriges ställning som världsledande
              forskningsnation är det några färre och tyngre lärosäten som behövs;
              Peter Persson kallar dem för äldre, snobbiga universitet, eller
              vad det nu var. Det får han väl tycka, men de är oerhört viktiga
              för Sveriges framtid.
            </seg>
            <seg n="134649ca">
              Utan Kungl. Tekniska högskolan och Chalmers hade svensk industri
              inte varit där den är. Karolinska Institutet har gjort Sverige
              till en världsledande medicinsk utvecklingsnation vad gäller sjukvård
              och i medicinskt hänseende. Det är en plats som vi omedelbart
              kommer att förlora om vi ska ta resurserna därifrån och sprida
              ut dem på alla våra 37 lärosäten eller på de 27 allmänna högskolorna.
              Där finns en stor kraftsamling.
            </seg>
            <seg n="58cccc15">
              Sedan ska vi också ha resurser för forskning och innovation vid
              de regionala högskolorna, men att påstå att de stora universiteten
              ska monteras ned för att sprida ut pengarna mer jämlikt vore förödande
              för Sverige. Jag är glad att Socialdemokraterna inte föreslår
              det i sina motioner.
            </seg>
          </u>
          <note type="speaker" n="f3c40772">
            Anf. 32 PETER PERSSON (S):
          </note>
          <u who="peter_persson_b021b6" xml:id="i-764417c8340764be-2" n="0faf23f3">
            <seg n="45c3bce8">
              Fru talman! Jan Björklund blir nu utomordentligt tydlig, och
              det är glädjande. Jag gör ingen motsats mellan de äldre och traditionella
              universiteten och de nya högskolorna. Vad jag säger är att universiteten
              inte hade haft den utvecklingskraft och de traditioner som de
              har i dag om det inte hade varit en mycket medveten politisk satsning
              på dem.
            </seg>
            <seg n="81397807">
              Jan Björklund sätter dem i motsatsställning. Han talar om världsledande
              forskning och säger: Sprid inte ut resurserna till de mindre och
              medelstora högskolorna, eftersom det kommer att undandra kraft
              till det viktigaste!
            </seg>
            <seg n="33a36949">
              Jag tror inte att det är så. Jag tror att det är så här: Jan
              Björklund är oförmögen att se det nya, att det finns också annan
              forskning, annan utveckling, till exempel att lyfta och förädla
              utvecklingskedjan för industrin i Jönköpings län och andra län.
              Där spelar forskningen en oerhört viktig roll.
            </seg>
            <seg n="14ce7d73">
              Det är beklagligt att vi har en utbildningsminister som dras
              åt riktningen bygdehögskolor och inte förstår den regionalpolitiska
              kraft som finns i högskolorna ute i våra olika län. Kommunpolitiker
              och det lokala näringslivet ser denna kraft. Jag längtar efter
              att också utbildningsministern ska bli förmögen att göra det.
            </seg>
          </u>
          <note type="speaker" n="45e0aebe">
            Anf. 33 Utbildningsminister JAN BJÖRKLUND (FP):
          </note>
          <u who="unknown" xml:id="i-255095ca51bdbe2e-3" n="5596ad66">
            <seg n="de85ffef">
              Fru talman! Jag ser också att dessa högskolor har en viktig roll
              i innovationsarbetet. Det är därför vi ökar resurserna.
            </seg>
            <seg n="900c7e3b">
              Högskolan i Jönköping har aldrig haft så mycket resurser som
              under min tid som utbildningsminister. Forskningsbudgeten i Sverige
              har aldrig varit så stor som under min tid som utbildningsminister.
              De regionala högskolorna har aldrig haft så mycket resurser, inte
              bara inflatoriskt uppräknade utan också reellt, som under min
              tid som utbildningsminister.
            </seg>
            <seg n="a51782d3">
              Det är mer än när Socialdemokraterna styrde.
            </seg>
            <seg n="54edc519">
              Vad Peter Persson förespråkar är att man inom en gemensam ekonomisk
              ram som riksdagen har varit helt enig om ska flytta pengar från
              några lärosäten till andra. Jag noterar att Peter Persson inte
              har fått med sig sitt egen parti på den inställningen. Socialdemokraterna
              föreslår inte att vi ska ta pengar från Chalmers och ge till andra
              högskolor, de stora tekniska universiteten eller Karolinska Institutet,
              utan man accepterar våra prioriteringar.
            </seg>
            <seg n="f9d4c2b5">
              Det är klart att Peter Persson slåss för sin valkrets. Det blir
              en intressant diskussion om det finns två verkliga alternativ
              att diskutera som står mot varandra här i kammaren. Jag är väldigt
              glad över att vi har varit så eniga om dessa satsningar, där tyngdpunkten
              ligger på de universitet som kan bli världsledande och Europaledande.
              Där ligger tyngdpunkten, men även de andra satsar vi på.
            </seg>
            <seg n="a0d5d5db">
              Jag ska naturligtvis med spänning se på de motioner som kommer
              från det socialdemokratiska partiet i höst och som innebär att
              man ska slå sönder Karolinska Institutet och Chalmers. Jag väntar
              på dem och tar gärna en debatt med Peter Persson.
            </seg>
          </u>
          <note n="cb3ee6bb">
            9 § Svar på interpellation 2010/11:438 om kommunanställdas löner
            och inkomstökningar
          </note>
          <note type="speaker" n="a03f83a7">
            Anf. 34 Finansminister ANDERS BORG (M):
          </note>
          <u who="unknown" xml:id="i-255095ca51bdbe2e-4" n="5596ad66">
            <seg n="0ebb0489">
              Herr talman! Peter Persson har frågat mig om jag avser att verka
              för en ekonomisk politik varigenom kommunalanställdas inkomstförstärkningar
              främst ska komma genom fortsatta skattesänkningar.
            </seg>
            <seg n="335492b0">
              Alla arbeten ska omfattas av goda arbetsvillkor och avtalsenliga
              löner. Detta gäller naturligtvis även den kommunala sektorn. Vårdbiträden,
              undersköterskor, sjuksköterskor, lärare och andra yrkeskategorier
              inom välfärden är några av våra viktigaste samhällsbärare. Men
              det finns ett betydande samförstånd kring att ansvaret för ingångslöner
              och löneutveckling ligger hos arbetsmarknadens parter.
            </seg>
            <seg n="2eb735cd">
              Arbete är grunden för vår gemensamma välfärd, och den ekonomiska
              politiken kan skapa förutsättningar för en god inkomstutveckling
              på flera sätt. Ett bra utbildningssystem och ett gott företagsklimat
              ger tillsammans med forskning och utveckling möjligheter till
              en god löneutveckling.
            </seg>
            <seg n="e3530060">
              Det är viktigt att alla som vill och kan ges möjlighet att delta
              på arbetsmarknaden, inte minst därför att det tryggar finansieringen
              av den offentligt finansierade välfärden samtidigt som det ger
              alla i samhället möjlighet att ta del av det ökade välståndet.
            </seg>
            <seg n="bfd96d22">
              En politik för hög sysselsättning innebär reformer som varaktigt
              höjer arbetsutbudet och ökar anställningsbarheten hos personer
              som har stått utanför arbetsmarknaden under lång tid.
            </seg>
            <seg n="18ae412e">
              En viktig reform som regeringen har genomfört är jobbskatteavdraget,
              som har stärkt drivkrafterna till arbete genom att göra det mer
              lönsamt att arbeta. Jobbskatteavdraget minskar utanförskapet,
              ökar sysselsättningen varaktigt och gör det mer attraktivt att
              starta och driva företag.
            </seg>
            <seg n="32af70a8">
              När fler ges möjlighet att arbeta blir lönen viktig för att göra
              jobben attraktiva och för att få folk att stanna kvar i yrket.
              Det är viktigt för mig att vi har bra löner och god löneutveckling,
              och detta gäller alla delar av ekonomin.
            </seg>
          </u>
          <note type="speaker" n="63c5dbe8">
            Anf. 35 PETER PERSSON (S):
          </note>
          <u who="peter_persson_b021b6" xml:id="i-764417c8340764be-3" n="0faf23f3">
            <seg n="85d0dcc9">
              Herr talman! Jag tackar finansministern för svaret på min frågeställning
              och konstaterar att Moderaterna är ett parti som säger vad man
              tror att människor önskar höra och gör det man har i sin ideologiska
              drivkraft.
            </seg>
            <seg n="b516e147">
              I början av 2010 läste jag en artikel i Dagens Nyheter där Moderaterna
              säger: Välfärdens arbetare måste tjäna mer. Ingen kan tolka det
              på annat sätt det illustrerades av Borg och Reinfeldt än att man
              ska få ett rejält lönepåslag.
            </seg>
            <seg n="15baded7">
              Sedan träffar Anders Borg ett år därefter kommunpolitikerna och
              säger: Ni avlönar folk för mycket. Ingångslönerna är för höga.
            </seg>
            <seg n="ed92ecc2">
              Jag var själv i lokalen, som tidigare kommunpolitiker. Ingångslönerna
              är för höga 17 600 kronor i månaden och många som har deltid!
            </seg>
            <seg n="e8ad214f">
              Jag tror att Moderaterna ägnar sig åt dubbel bokföring i politiken.
              Det som är politikens strategiska inriktning är faktiskt att sänka
              lönerna. Det är tydligt när man säger det till kommunpolitiker
              och har glömt artikeln man skrev. Schlingmann är väl på för långt
              avstånd, så att han inte kan korrigera till det rätta budskapet.
            </seg>
            <seg n="0c2e0e0b">
              Lönerna är för höga! Det är den praktiska politik som Anders
              Borg utövar från Finansdepartementet, som centrum för aktiviteterna.
              Det är att sänka arbetslöshetskassan, förstöra sjukförsäkringen
              och ha en massarbetslöshet och säga att man har löst jobbfrågan.
              Det är de sakerna som samverkar till att hålla nere lönekraven.
              Sedan extrapolerar man genom att säga till kommunpolitikerna att
              ingångslönerna är för höga.
            </seg>
            <seg n="a2ac3d0e">
              Jag vill fråga dig, Anders Borg, en sak. Du tycker alltså att
              17 600 kronor i månaden är för hög lön för en kommunalarbetare
              på heltid? Du kommer naturligtvis att säga att det är en sak för
              arbetsmarknadens parter. Men jag frågar efter din uppfattning.
            </seg>
            <seg n="d0437403">
              I ditt interpellationssvar återupprepar du att du har fått fler
              människor i arbete och att det leder till både lönebetalningsförmåga
              och bättre förutsättningar för välfärd.
            </seg>
            <seg n="dd608042">
              Då vill jag fråga dig: Är arbetslösheten verkligen lägre i dag
              än när vi hade en socialdemokratisk regering? Om du jämför juli
              2006 med juli innevarande år är förvärvsfrekvensen högre, är arbetslösheten
              lägre, Anders Borg?
            </seg>
          </u>
          <note type="speaker" n="b1ffec4a">
            Anf. 36 Finansminister ANDERS BORG (M):
          </note>
          <u who="unknown" xml:id="i-255095ca51bdbe2e-5" n="5596ad66">
            <seg n="40396cea">
              Herr talman! Låt mig redogöra för löneutvecklingen under de senaste
              åren i samhället i stort och i kommunsektorn.
            </seg>
            <seg n="ef216c11">
              Peter Persson tillhör ett parti som med emfas hävdade att det
              skulle bli lönesänkningar om vi fick en alliansregering. Man använde
              till och med epitetet lönesänkningsalliansen i både valet 2006
              och valet 2010.
            </seg>
            <seg n="517aff40">
              År 2005 och 2006 steg lönerna i hela ekonomin med 3,1 procent.
              Då var det socialdemokratisk regering. År 2007, 2008, 2009 och
              2010 steg de med 3,1, 3,3, 4,3 respektive 3,4 procent. I den kommunala
              sektorn steg de under de socialdemokratiska regeringsåren med
              2,8 respektive 2,8 procent, under 2007 med 3,0 procent, under
              2008 med 5,0 procent, under 2009 med 3,9 procent och under 2010
              med 2,7 procent. Under 2010 steg lönerna i kommunal sektor snabbare
              än i näringslivet som helhet och högre än i ekonomin som helhet.
            </seg>
            <seg n="059f4460">
              Det finns alltså ingen som helst substans i Peter Perssons och
              Socialdemokraternas argumentation om en lönesänkarallians. Det
              finns inte något avtalsområde där lönerna har sänkts. Det inträffade
              inte 2007. Det inträffade inte heller 2008. Det inträffade inte
              2009. Det inträffade inte 2010. Det kommer inte att inträffa 2011.
              Vi har ingen som helst tro att det inträffar 2012. Vi har inga
              som helst indikationer på att det skulle hända 2013 och inte heller
              2014.
            </seg>
            <seg n="ebd794ef">
              I den verklighet där vi nu agerar, den som vi har med avtalande
              parter som nu håller på att definiera sina lönekrav, finns det
              helt enkelt inga fackförbund som efter fem år med alliansregeringen
              har förstått det socialdemokratiska kärnbudskapet, att de ska
              begära sänkta löner.
            </seg>
            <seg n="0a5d06f3">
              Det är märkligt att Peter Persson håller fast vid den här argumentationen,
              givet att det inte finns ett enda avtalsområde, en enda yrkesgrupp,
              ett enda år och en enda månad där den verklighetsbeskrivning han
              gör sig till tolk för har någonting med fakta att göra.
            </seg>
            <seg n="9ad3ea2b">
              Vi har inte några lönesänkningar i Sverige. Vi har en väl fungerande
              avtalsrörelse. Det vi har i Sverige är en regering som trots den
              värsta krisen, som nu pågått sedan 2008 och är en global kris
              som dominerar nyhetssändningarna världen över, har lyckats öka
              sysselsättningen. Socialdemokraterna presterade under högkonjunkturår
              en sysselsättningsutveckling som stod och stampade.
            </seg>
            <seg n="c70dd822">
              Det här beror på att vi har agerat försiktigt. Vi har skapat
              säkerhetsmarginaler. Vi har säkrat handlingsutrymme.
            </seg>
            <seg n="fce16982">
              Jag vet inte i hur många debatter jag har stått här under de
              senaste åren och hört receptet: För lite och för sent, för lite
              och för sent, för lite och för sent.
            </seg>
            <seg n="2344a2fc">
              På varje område har Socialdemokraterna velat spendera mer pengar,
              precis som man gjort i Grekland, Spanien och Portugal. Jag vill
              upplysa Peter Persson om att där tillämpas det recept som Peter
              Persson talar om. Där sänks löner för offentliganställda. Där
              sägs lärare upp. Där avskedar man vårdbiträden. Där ser vi färre
              sjuksköterskor de kommande åren.
            </seg>
            <seg n="7afad32e">
              Där man har följt det socialdemokratiska spenderreceptet slutar
              det med sänkta löner. Där slutar det med uppsägningar.
            </seg>
            <seg n="df8f407a">
              Följer man vår stabila politiska väg och avvisar spenderingspolitik
              eller skattehöjningar stiger lönerna för kommunalanställda och
              för andra anställda, precis som vi kan förvänta oss att de kommer
              att göra i den kommande avtalsrörelsen.
            </seg>
            <seg n="bc601dd4">
              På vilket område, under vilken månad och i vilken grupp har lönerna
              sjunkit?
            </seg>
          </u>
          <note type="speaker" n="9c4a4ee4">
            Anf. 37 PETER PERSSON (S):
          </note>
          <u who="peter_persson_b021b6" xml:id="i-764417c8340764be-4" n="0faf23f3">
            <seg n="80e287de">
              Herr talman! Jag har haft flera interpellationsdebatter med Anders
              Borg, och jag har lärt mig hans teknik. Han vaggar ut mot högerkanten,
              på mittplan. Sedan passar han till sig själv, små nätta passningar,
              och han går aldrig in och svarar på frågeställningarna.
            </seg>
            <seg n="1e883852">
              Jag ställde två frågor till dig, Anders Borg. Den ena gällde
              just det som blev rätt omskrivet i april månad, nämligen när du
              sade: Ingångslönerna är för höga.
            </seg>
            <seg n="df0971d7">
              Du säger till landets ledande kommunpolitiker att man betalar
              kommunalarbetarna för mycket. Ingångslönen är 17 600. Det är det
              frågeställningen handlar om.
            </seg>
            <seg n="7d18d2d4">
              Det andra gäller det som du skriver i ditt interpellationssvar,
              att er politik med de så kallade jobbskattesänkningarna har lett
              till den utväxling ni talar om. Du säger: Vi har fler sysselsatta.
              Ja, men det var inte det jag frågade om. Att det är fler sysselsatta
              när befolkningen växer är en självklarhet. Vi hade massarbetslöshet
              i Sverige på 30-talet. Vi hade fler sysselsatta än på 1880-talet.
              Sedan kan vi fortsätta med den matematiken.
            </seg>
            <seg n="0c6c6502">
              Mina frågor till dig är: Är det färre öppet arbetslösa i dag
              än 2006? Är förvärvsfrekvensen högre i dag än 2006? De frågorna
              är de riktigt intressanta. Det indikerar nämligen hur man lyckas
              med sin politik, när den träffar människor ute i bostadsområden,
              på gatan och på de arbetsplatser som de förvägras vara på.
            </seg>
            <seg n="f0df6168">
              Har förvärvsfrekvensen förbättrats, eller har den minskat, eller
              är den oförändrad, Anders Borg? Är den öppna arbetslösheten större
              eller mindre än 2006?
            </seg>
            <seg n="adedbcb8">
              Jag vill hävda att ni bygger väldigt mycket av er politik på
              det jag sade inledningsvis. Det är en retorik där ni säger det
              ni tror att människor vill höra men en praktisk politik som är
              den ideologiska moderata notens iver.
            </seg>
            <seg n="6aa3497b">
              Så är det ju med lönefrågan. Ni vill ändra relationen mellan
              arbete och kapital, mellan lön och avkastning på annat. Och det
              gäller inom alla sektorer. Då använder man instrument som arbetslöshetskassa
              och sjukförsäkring, och man använder den verbala metoden när man
              talar till politiken som sätter löner i kommunsektorn.
            </seg>
            <seg n="56cf75d0">
              Det är där jag tror att du, Anders Borg, blir en smula skärrad,
              för ni vill naturligtvis inte att det budskapet ska komma ut till
              svenska folket, att det Moderaterna står för är en lönenedpressningspolitik.
              Till en del döljer man det genom det så kallade jobbskatteavdraget,
              men det får en kommunalarbetare betala själv, ty han får springa
              fortare när resurserna till sektorn minskar.
            </seg>
          </u>
          <note type="speaker" n="150487a7">
            Anf. 38 Finansminister ANDERS BORG (M):
          </note>
          <u who="unknown" xml:id="i-255095ca51bdbe2e-6" n="5596ad66">
            <seg n="5794631b">
              Herr talman! Förut var vi en lönesänkarallians. Det betyder att
              om man tjänar 16 000 det ena året skulle man tjäna 15 500, 14
              300, 13 500 eller något sådant i den utveckling som skulle vara
              på lönesidan.
            </seg>
            <seg n="6f1d7ff4">
              Det där höll inte, utan lönerna steg varje år, varje månad, för
              varje yrkesgrupp och på varje avtalsområde. Det föll alltså ihop
              som ett korthus.
            </seg>
            <seg n="434fb1e6">
              Nu blev det helt plötsligt en lönenedpressningsallians. Det är
              ju lite svagare. Snart är det väl dags att kalla oss för en lönehöjarallians
              och konstatera att sanningen är att lönerna på alla områden, för
              alla grupper och i alla år har stigit.
            </seg>
            <seg n="5c9bc859">
              Vi har en ny avtalsrörelse som kommer att fortgå ett år framåt.
              Inte på något enskilt område kommer lönerna att sänkas. De kommer
              att stiga i den måttliga och ansvarsfulla takt som parterna enas
              om och som de enas om i varje avtalsrörelse, eftersom vi har en
              väl fungerande svensk lönebildning i en stabil svensk modell som
              också förstärkts av att vi byggt ut arbetslinjen.
            </seg>
            <seg n="bbec791e">
              Det här är förhållandena. Lönerna steg långsammare 2005 och 2006.
              Lönerna har ökat med 34 procent under de år som vi har haft regeringsmakten.
              I alla avtalsområden är detta den korrekta beskrivningen.
            </seg>
            <seg n="33828208">
              Enligt Peter Perssons beskrivning är det en självklarhet, ett
              oomkullrunkeligt faktum, någonting som inte kan ifrågasättas,
              att sysselsättningen ska stiga. I den värsta ekonomiska krisen
              i världen som vi upplevt sedan depressionen är det en självklarhet,
              från Peter Perssons sida, att sysselsättningen ska stiga.
            </seg>
            <seg n="79490a25">
              Har du berättat det för dina partivänner som har haft regeringsmakten
              i Spanien? Har du nämnt detta för dina grekiska partivänner, att
              det är en självklarhet att sysselsättningen stiger? Har du berättat
              det här för portugiserna, som har prövat socialdemokratisk politik,
              att det är en självklarhet att sysselsättningen under den värsta
              krisen ska öka?
            </seg>
            <seg n="465ff3a8">
              Är det inte korrekt att Sverige praktiskt taget är det enda landet
              i Europa, med något undantag i Öst- och Centraleuropa, som kan
              uppvisa en reell sysselsättningsökning?
            </seg>
            <seg n="c77957b8">
              Är det inte precis tvärtom, att självklarheten är att det om
              man prövar Peter Perssons politiska recept inte blir några jobb?
              Kriser leder till att sysselsättningen slås ut, eftersom underskotten
              driver upp räntorna, eftersom underskotten slår ut konsumtionen
              och eftersom underskotten slår ut sysselsättningen. Det är praktiken.
              Detta behöver vi inte debattera i teorin. Socialdemokraternas
              politik är väl prövad.
            </seg>
            <seg n="ceab40ce">
              Det fanns ju länder som lyssnade till talet om för lite och för
              sent, som drev upp underskotten. Där kan vi se experimentet i
              full skala. Där är det en självklarhet att sysselsättningen faller,
              häpnadsväckande nog.
            </seg>
            <seg n="c7c424e7">
              Det som är en förhållandevis unik utveckling för Sverige, som
              beror på ansvarstagande, som beror på att vi har ordning på våra
              offentliga finanser i hårt motstånd mot Socialdemokraternas spenderingspolitik
              är att vi har förstärkt arbetslinjen. Det är ju det som gör att
              vi kan uppvisa en sysselsättning som klarar sig igenom krisen
              på ett helt annat sätt än vad vi ser i andra länder.
            </seg>
            <seg n="c792cfc3">
              Det socialdemokratiska receptet, underskott och skattehöjningar,
              har ju provats i hela Europa och det leder bara till färre jobb,
              högre arbetslöshet, förödda offentliga finanser och en långt utdragen
              lågkonjunktur. Det är det som är problemet och det är där man
              sedan får lönesänkningarna. Det är därför det socialdemokratiska
              europeiska arbetarpartiet är ett lönesänkarparti.
            </seg>
          </u>
          <note type="speaker" n="15946e62">
            Anf. 39 PETER PERSSON (S):
          </note>
          <u who="peter_persson_b021b6" xml:id="i-764417c8340764be-5" n="0faf23f3">
            <seg n="e87ca155">
              Herr talman! Anders Borg som Bildts gamla talskrivare 19911994
              saknar anledning att uppfostra svensk socialdemokrati i fråga
              om budgetsanering och en stark ekonomi. Det är någonting som du
              har lärt dig en smula av oss, något som socialdemokratin i Sverige
              alltid stått för historiskt.
            </seg>
            <seg n="984a1dd8">
              Du fortsätter ju i den tradition jag nämnde, springer och ställer
              dig på mittplanen, passar till dig själv och svarar inte på frågor
              i debatt. Jag vill hävda att ni har en strategi, men du blir skärrad
              när du kommer i närheten av den och springer därifrån, för du
              vill inte debattera den.
            </seg>
            <seg n="ec76da01">
              Försämringen av arbetslöshetskassan, ökningen av människors otrygghet
              handlar om att få ned lönenivåerna. Du upprepar ju detta med andra
              ord när du företräder Moderaterna och inte tänker på att Schlingmann
              inte är i närheten och kan korrigera dig. Då säger du rätt ut
              att en ingångslön på 17 600 är för hög. När du berömmer regeringen
              för att ha lyckats med politiken, som bara har ett enda moment,
              skattesänkningar, säger jag, Anders Borg, att du på fem år har
              åstadkommit en högre arbetslöshet. Du har åstadkommit en lägre
              förvärvsfrekvens.
            </seg>
            <seg n="7ca9280d">
              När du kommer i närheten av de frågeställningar där vi hävdar
              detta som ett faktum måste du genast ränna i väg till Grekland,
              men du stannar bara i Grekland de månader som de har haft en socialdemokratisk
              regering. Du kunde väl ha åkt dit tidigare och talat med dina
              partivänner som körde statsfinanserna i kras i Grekland, liksom
              ni gjorde i Sverige 19911994.
            </seg>
          </u>
          <note type="speaker" n="5c92517e">
            Anf. 40 Finansminister ANDERS BORG (M):
          </note>
          <u who="unknown" xml:id="i-255095ca51bdbe2e-7" n="5596ad66">
            <seg n="b47937ee">
              Herr talman! Åter har vi en debatt om en påstådd lönesänkningsallians.
              Det är kärnan i den socialdemokratiska kritiken mot vår politik.
              Jag tycker att det är viktigt att vi igen klargör fakta: Lönerna
              har stigit, på det kommunala området snabbare under alliansåren
              än de gjorde 20052006. Inte på ett avtalsområde, inte på en månadssiffra
              kan Peter Persson plocka fram data som stöder tesen om sänkta
              löner. Lönesänkningsallians, lönesänkningsstrategi, lönenedpressningspolitik
              det var många olika ord som sade samma sak. Inte ett enda belägg
              för dessa lönesänkningar.
            </seg>
            <seg n="f75fb234">
              När det gäller budgetsanering minns jag väl att Göran Persson
              gjorde en insats i tidigt 90-tal. Det var väldigt bra. Det var
              en stor insats för Sverige. Men jag har också stått här i talarstolen
              under den senaste mandatperioden och hört för lite och för sent.
              Jag har samlat alla de citaten. Vi gör en historisk satsning på
              infrastrukturen för lite och för sent. Vi tillförde 10 miljarder
              till kommunsektorn så att lönerna under krisen faktiskt steg snabbare
              i kommunsektorn än i näringslivet för lite och för sent. Vi tillför
              pengar till kulturområdet för lite och för sent. Vi tillför extra
              resurser till Arbetsförmedlingen för lite och för sent.
            </seg>
            <seg n="4b4c6d32">
              På varenda punkt, på varje område fanns det här budskapet hos
              Socialdemokraterna. Det är ju Socialdemokraterna som borde lära
              sig grundtesen att den som är satt i skuld inte är fri. Den politik
              man har argumenterat för under de här åren är ju den överbudspolitik
              som har varit förödande och som vi nu ser i land efter land leda
              till uppsägningar i offentlig kärnverksamhet, försämringar av
              välfärden och sänkta löner för medarbetare ute i kommuner och
              landsting. Där finns lönesänkningsalliansen, som slutpunkt på
              en misslyckad socialdemokratisk ekonomisk politik.
            </seg>
          </u>
          <note n="8108c5e2">
            Överläggningen var härmed avslutad.
          </note>
          <note n="a606d36a">
            10 § Bordläggning och beslut om förlängd motionstid
          </note>
          <note n="853ffa59">
            Anmäldes och bordlades
          </note>
          <note n="d55bfc05">
            Kammaren biföll talmannens förslag att motionstiden för propositionen
            skulle förlängas till fredagen den 30 september .
          </note>
          <note n="e09f2b9b">
            11 § Anmälan om frågor för skriftliga svar
          </note>
          <note n="dbc8c472">
            Anmäldes att följande frågor för skriftliga svar framställts
          </note>
          <note n="ed355574">
            den 5 september
          </note>
          <note n="cd7482b6">
            Kerstin Engle
          </note>
          <note n="0bf440cc">
            den 7 september
          </note>
          <note n="51891eff">
            Jens Holm
          </note>
          <note n="8227ad86">
            Amineh Kakabaveh
          </note>
          <note n="8fa4e8da">
            Peter Persson
          </note>
          <note n="8fa4e8da">
            Peter Persson
          </note>
          <note n="eb6b6d35">
            Solveig Zander
          </note>
          <note n="537a00e1">
            Christina Oskarsson
          </note>
          <note n="f50220b6">
            Frågorna redovisas i bilaga som fogas till riksdagens snabbprotokoll
            torsdagen den 15 september.
          </note>
          <note n="742a7a04">
            12 § Anmälan om skriftliga svar på frågor
          </note>
          <note n="10116a18">
            Anmäldes att skriftliga svar på följande frågor inkommit
          </note>
          <note n="ed355574">
            den 5 september
          </note>
          <note n="cd2ed2a9">
            Peter Hultqvist
          </note>
          <note n="0bf440cc">
            den 7 september
          </note>
          <note n="becc89de">
            Christina Karlsson
          </note>
          <note n="444c77b3">
            Karin Granbom Ellison
          </note>
          <note n="1db471bc">
            den 8 september
          </note>
          <note n="189ff22e">
            Maria Stenberg
          </note>
          <note n="a0d34343">
            Svaren redovisas i bilaga som fogas till riksdagens snabbprotokoll
            torsdagen den 15 september.
          </note>
          <note n="79904b0a">
            13 § Kammaren åtskildes kl. 15.25.
          </note>
          <note n="9eea16c9">
            Förhandlingarna leddes
          </note>
        </div>
      </body>
    </text>
  </TEI>
</teiCorpus>
