<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--67</head>
          <docDate when="2010-03-04">2010-03-04</docDate>
        </div>
      </front>
      <body>
        <div>
          <note n="604108b7">
            ﻿
          </note>
          <note n="23a48737">
            Riksdagens protokoll
          </note>
          <note n="99f43596">
            2010/11:67
          </note>
          <note type="date" n="1b1d6fa9">
            Fredagen den 4 mars
          </note>
          <note n="82bdd9ac">
            Kl. 09:00 - 10:24
          </note>
          <note n="c06b27ec">
            1 § Ledighet
          </note>
          <note n="7dafa6f6">
            Förste vice talmannen meddelade att Marta Obminska (M) ansökt
            om ledighet under tiden den 7 juni31 augusti.
          </note>
          <note n="c1858d24">
            Kammaren biföll denna ansökan.
          </note>
          <note n="fd7ec029">
            Förste vice talmannen anmälde att Hannes Beckman (M) skulle tjänstgöra
            som ersättare för Marta Obminska.
          </note>
          <note n="39941e91">
            2 § Anmälan om ordförande i civilutskottet
          </note>
          <note n="def3f37c">
            Förste vice talmannen anmälde att Carina Ohlsson (S) valts till
            ordförande i civilutskottet under tiden den 3 mars1 augusti under
            Maryam Yazdanfars ledighet.
          </note>
          <note n="3b6b5e01">
            3 § Anmälan om inkommen faktapromemoria om förslag från Europeiska
            kommissionen
          </note>
          <note n="ab47c361">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="7beabc6a">
            KOM(2011)32
          </note>
          <note n="bb982795">
            4 § Anmälan om fördröjt svar på interpellation
          </note>
          <note n="a2d8fec4">
            Till riksdagen hade inkommit följande skrivelse:
          </note>
          <note n="5733474e">
            Interpellation 2010/11:242
          </note>
          <note n="0bd2e989">
            Interpellation 2010/11:242 Tillsyn av HVB-hem och andra boenden
            för barn och unga
          </note>
          <note n="040c8d2a">
            Interpellationen kommer att besvaras den 29 mars 2011.
          </note>
          <note n="0392eade">
            Skälet till dröjsmålet är redan inbokade engagemang.
          </note>
          <note n="8032d4c0">
            Marianne Jenryd
          </note>
          <note n="ed9dfce2">
            5 § Svar på interpellation 2010/11:207 om Dalhalla
          </note>
          <note type="speaker" n="98b013bd">
            Anf. 1 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_c63cef" xml:id="i-6784beb8695556cc-0" n="584738f7">
            <seg n="cf83c812">
              Fru talman! Roza Güclü Hedin har frågat mig om jag är beredd
              att verka för att Kungliga Operan tillfälligt förlägger sin produktion
              till Dalhalla.
            </seg>
            <seg n="d235e28a">
              Jag vill inledningsvis göra tydligt att det särskilda regeringsuppdrag
              till Kungliga Operan som Roza Güclü Hedin hänvisar till gäller
              Operans nationalscensuppdrag där jämförelser bör göras med övriga
              nationalscener i våra nordiska grannländer. Operan ska också i
              samarbete med övriga opera- och balettinstitutioner i landet analysera
              förutsättningarna och föreslå nya former för samverkan. Resultatet
              av detta uppdrag ska redovisas till Kulturdepartementet senast
              den 1 april 2011. Uppdraget ska ses i ljuset av att Kungliga Operan
              är Sveriges nationalscen för operakonst och balett med ett komplext
              uppdrag att förvalta ett nationellt kulturarv och att utveckla
              den nyskapande kulturen.
            </seg>
            <seg n="51140ee6">
              För att belysa och analysera operakonstens utveckling och möjligheter
              genomförde Kulturdepartementet under 2008 och 2009 en seminarieserie
              med nordiska utblickar. Av dessa framgick bland annat att Sverige
              har stora möjligheter att utveckla och förnya operakonsten genom
              de samlade resurser som finns nationellt, regionalt och lokalt
              om formerna för samverkan mellan institutionerna förbättras. Goda
              förutsättningar finns också när det gäller att förbättra utbudet
              av och tillgången till opera- och balettföreställningar i stora
              delar av landet.
            </seg>
            <seg n="dad8734f">
              Men, fru talman, vilka samarbetspartner som Operan väljer att
              arbeta med är inte en fråga för regeringen utan ska avgöras av
              Operans ledning och styrelse.
            </seg>
          </u>
          <note type="speaker" n="e6f5ffd7">
            Anf. 2 ROZA GÜCLÜ HEDIN (S):
          </note>
          <u who="roza_guclu_hedin_7ec1ab" xml:id="i-1f1c54b61aa02bf0-0" n="8e8d12e3" next="i-f7c126479ba86b48-0">
            <seg n="6929d3bd">
              Fru talman! Jag tackar ministern för svaret. Jag kan konstatera
              att intresset för kreativa idéer och spridning av kultur tyvärr
              saknas.
            </seg>
            <seg n="539d64cd">
              Låt mig börja med att prata lite grann om Dalhalla. Det är en
              fantastisk plats belägen i Rättvik i Dalarna. Det är en unik arena.
              Det är från början ett kalkbrott, och idén om att skapa en utomhusarena
              kom till redan på 90-talet. Man bedömde att läget var idealiskt.
              Det ligger långt bort från all bebyggelse och störande moment.
              Utformningen är unik. Den bidrar till att ljudet förstärks så
              att man kan ha föreställningar där utan att använda förstärkningar
              i form av högtalare och mikrofon.
            </seg>
            <seg n="9f395037">
              Genom Dalhalla har även Sverige fått en förnämlig utomhusarena.
              Den är en av de fyra utomhusarenorna i Norden. Den är väldigt
              fascinerande. Människor väljer att ta sig till Dalhalla och sitta
              där trots att man inte kan garantera sol och regnfria dagar. Man
              sitter i ur och skur på grund av att det är en så fantastisk upplevelse.
              Förutom opera erbjuder man en mängd andra musikaliska upplevelser.
              Den är väldigt erkänd och omnämnd i många sammanhang just på grund
              sin moderna och unika utformning. Den är känd för sin dramatik
              och för den spänning som uppstår.
            </seg>
            <seg n="a584c2c6">
              Man kan höra på mig att vi som är från Dalarna är väldigt stolta
              över Dalhalla. Dalarna är Sveriges fjärde största turistlän. Vi
              har en bra sammansättning av upplevelser vinter som sommar.
            </seg>
            <seg n="0985ddc8">
              Det är intressant och kul att bland annat IT- och regionminister
              Anna-Karin Hatt var i Gävle i förra veckan och talade mycket varmt
              om vår region och dess förutsättningar och potential. Jag hoppas
              att även kulturministern delar hennes entusiasm för Dalarna.
            </seg>
            <seg n="92f4ee80">
              Min fråga till kulturministern var om ministern är beredd att
              verka för att Kungliga Operan ska förlägga sin produktion till
              Dalhalla under den renovering som planeras 2012. Jag tycker att
              det är en bra fråga. Den bottnar i tanken att sprida kulturen
              i hela landet.
            </seg>
            <seg n="e33f72e6">
              Ministern svarar genom att säga att det finns ett uppdrag. Så
              pass långt är vi överens. Men hon svarar också att hon inte kan
              påverka vilka de ska samarbeta med. Jag tycker att det tyder på
              att ministern själv inte tänker verka för att operakonsten sprids
              vidare och inte är beredd att tänka nytt utanför den här stora
              staden.
            </seg>
            <seg n="b6ca2b2d">
              Jag vet att Kungliga Operan har ett uppdrag. De ska se över möjligheterna
              att hitta spelplatser runt om i landet. I sina strategiska planer
              har de även ett uppdrag att se om de kan hitta en lämplig sommararena.
              Jag vet att det även försiggår diskussioner mellan Operan och
              Dalhallas styrelse redan i dag. Jag tycker att detta borde ligga
              i regeringens intresse, och jag tycker att ministern bör visa
              ett större intresse utifrån det nationella och regionala perspektiv
              som hon själv också tar upp i svaret.
            </seg>
            <seg n="07cc3917">
              Mina argument för Dalhalla är att Dalhalla har potential att
              vara ett nytt och modernt alternativ. Dessutom är det, som jag
              tidigare sade, en möjlighet för hela Dalarna att växa. Det är
              viktigt för vår region och för tillväxten. Det ger ett mervärde
              för hela regionen. Det skapar arbetstillfällen. Såvitt jag vet
              brukar Alliansen stå för arbetslinjen, och jag hoppas att även
              kulturministern står för den. Mitt parti gör det i alla fall.
            </seg>
            <seg n="0ee71f41">
              Därför vill jag ställa frågan en gång till och hoppas på ett
              mer konkret svar. Är ministern beredd att stötta och möjliggöra
              att Kungliga Operan förlägger sin produktion till Dalhalla under
              renoveringen 2012?
            </seg>
          </u>
          <note n="c08dd155">
            Anf. 3 GUNNAR ANDRÉN (FP):
          </note>
          <u who="roza_guclu_hedin_7ec1ab" xml:id="i-f7c126479ba86b48-0" n="8e8d12e3" prev="i-1f1c54b61aa02bf0-0">
            <seg n="b906b4af">
              Fru talman! Det är alltid ett nöje att debattera och diskutera
              operafrågor i riksdagen. Tack vare socialdemokratiska initiativ
              från Börje Vestlund och genom dagens interpellation har vi fått
              ytterligare möjligheter till detta. Det välkomnar jag. Det är
              en intressant kulturform som säkert kommer att finna spridning
              framöver.
            </seg>
            <seg n="c6a55837">
              Jag tycker att regeringen är väldigt duktig, men jag är tacksam
              för att den inte säger till Birgitta Svendén på Sveriges nationalscen,
              Kungliga Operan, var den ska förlägga sina produktioner. Det finns
              andra krafter som är bättre på det, nämligen Operastyrelsen. Jag
              tror att det är angeläget att klara ut att de institutioner vi
              har, kulturella eller andra, själva måste få bestämma över vad
              de ska göra inom ramen för de anslag som de har.
            </seg>
            <seg n="163141b3">
              Om regeringen skulle göra det som interpellanten vill skulle
              statsrådet kunna dirigera viss produktion till Göteborg, Malmö,
              Folkoperan, Drottningholm, Norrlandsoperan och kanske till och
              med till Opera på Skäret. Jag tror inte att det i längden skulle
              gynna denna konstart.
            </seg>
            <seg n="8312f707">
              Däremot tror jag på en annan sak som vi har diskuterat tidigare.
              Det handlar om möjligheten att sprida denna och andra konstarter
              till andra orter än just Helsingfors via ny teknik. Det finns
              en stor tyngdpunkt i Helsingfors genom att många av nationalscenerna
              ligger där. Nu har vi möjligheter att till exempel titta på föreställningar
              från Metropolitan och andra inte så centralt belägna produktionscentrum
              via digitalisering. Detta är en möjlighet för Dalhalla, Kungliga
              Operan, Norrlandsoperan med flera att verkligen ge spridning åt
              denna konstart och många andra konstarter. Detta är en intressant
              utveckling av den nya tekniken. Det ger en möjlighet att sprida
              detta så att fina produktioner i Dalhalla inte bara kan ses i
              Dalhalla utan även i Ystad och Haparanda. Jag ser fram emot den
              utvecklingen, men jag är mycket nöjd med att statsrådet inte vill
              lägga sig i Birgitta Svendéns göranden och låtanden.
            </seg>
          </u>
          <note type="speaker" n="12a88e3b">
            Anf. 4 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_c63cef" xml:id="i-6784beb8695556cc-1" n="584738f7">
            <seg n="fa25f290">
              Fru talman! Jag ska börja med att välkomna Gunnar Andrén i diskussionen.
              Vi har tidigare haft interpellationsdebatter som gällt såväl eventuella
              nya operahus som teknik och mycket annat. Jag instämmer i det
              som Gunnar Andrén säger, att det inte är min uppgift att tala
              om för Operan vilken repertoar de ska ha och var i landet de möjligen
              ska framföra sina turnéer. Man kan hamna i konstitutionsutskottet
              för mindre ingrepp än så.
            </seg>
            <seg n="0a9fda81">
              Det framgår tydligt i regleringsbrevet att man ska samverka.
              När vi 2008 och 2009 hade de seminarier med Kungliga Operan som
              jag nämnde i mitt första inlägg och samlade företrädare för operahus
              i hela Sverige var det tydligt dels att vi har mycket opera, att
              det finns ett stort engagemang för opera, dels att många av dessa
              institutioner egentligen aldrig hade träffats tidigare vid ett
              och samma tillfälle. Det var mycket intressant. Det uppdrag som
              nationalscenen nu har fått är att undersöka hur man bättre kan
              samverka för att kunna nå en större publik.
            </seg>
            <seg n="6ed6e219">
              Roza Güclü Hedin sade inledningsvis i sitt första inlägg att
              det saknades kreativa idéer på opera, och jag vill gärna ha det
              konkretiserat. Vad menar Roza Güclü Hedin med att det saknas idéer?
              Det är nämligen inte riktigt den uppfattning som vi har. Vi har
              dessutom en nybildad myndighet, Musikverket, som förra veckan
              fick en mycket uppskattad chef i Stina Westerberg. Det kan man
              säga innebär en nytändning och en möjlighet för musiken att utvecklas
              i Sverige.
            </seg>
            <seg n="04efbe6b">
              Vidare talar Roza Güclü Hedin om arbetslinjen, om möjligheterna
              för kulturen att bidra till den regionala utvecklingen. I den
              debatten välkomnar jag Roza Güclü Hedin och Socialdemokraterna,
              för så har det inte låtit tidigare. Om nu även Socialdemokraterna,
              inte bara i Dalarna utan i hela landet, kan se kulturens potential
              både för kulturen i sig och för turismen, utvecklingen av nya
              företag, besöksnäringen i stort, är jag mer än glad för det. Det
              var en välkommen ingång i den debatten.
            </seg>
            <seg n="40d2f7eb">
              När det gäller vad man får och inte får göra kan jag bara upprepa
              det jag sade inledningsvis, nämligen att det är en styrelsefråga.
              Vi har en kompetent styrelse för Operan. Det är de som avgör hur
              Operan ska verka, var den ska verka och också var den ska förlägga
              sina produktioner under den tid Operan har sommarstängt och även
              ska genomgå de nödvändiga renoveringar som nu väntar.
            </seg>
          </u>
          <note type="speaker" n="bba7cfc1">
            Anf. 5 ROZA GÜCLÜ HEDIN (S):
          </note>
          <u who="roza_guclu_hedin_7ec1ab" xml:id="i-b54975a771a82293-0" n="8e8d12e3">
            <seg n="22993824">
              Fru talman! Så roligt att den här frågan även engagerar folkpartister!
              Det välkomnar jag.
            </seg>
            <seg n="2bf7adcf">
              I budgetpropositionen för utgiftsområde 17 står att de centrala
              uppgifterna för kulturpolitiken är att stödja konstnärligt skapande
              i alla former, att bevara och utveckla kulturarvet samt att medverka
              till att alla människor ska få goda förutsättningar att ta del
              av kulturlivet och få möjligheter till kulturutövande.
            </seg>
            <seg n="b4917584">
              Jag ska inte vara orättvis och säga att Dalhalla inte stöttas,
              för det gör det. Kulturdepartementet stöder Dalhalla med ca 1
              miljon kronor årligen vad gäller just operaverksamheten. Det tillsammans
              med andra finansiärer medverkar till att Dalhalla kan erbjuda
              besökaren en bra operaupplevelse. Men Dalhalla vill och behöver
              mer. De vill utvecklas. De vill tänja gränserna. De vill erbjuda
              besökarna fler unika och spännande upplevelser. Som så mycket
              annat handlar det om budgeten. Den budget de har i dag ger inte
              de rätta förutsättningarna för att kunna erbjuda fullskaliga upplevelser
              med scen- och ljudkonst.
            </seg>
            <seg n="3c7969fc">
              Jag vill återkomma till det skriftliga svar som ministern gett
              mig där hon menar att regeringen inte kan gå in och bestämma över
              var Kungliga Operan ska förlägga sina produktioner. Det håller
              jag med om, absolut, men det finns ett uppdrag, och det är där
              jag tycker att regeringen måste visa på de kreativa idéerna och
              lösningarna. Det uppdraget, det regleringsbrevet, förfogar ministern
              över. Hon har möjlighet att ändra på det.
            </seg>
            <seg n="32295ba6">
              Kungliga Operan är Sveriges nationalscen och finansieras med
              statliga medel. Precis som ministern säger är det upp till Kungliga
              Operan och dess ledning att bestämma var de ska vara. Och det
              har de nu börjat göra. De har inlett samtal med Dalhallas styrelse.
              De är mycket positiva till förläggningen i Dalhalla. De har gästspelat
              där tidigare men har då inte haft möjlighet att erbjuda mer än
              enstaka artister, aldrig någon hel opera. Det är just det som
              kräver ett större kapital.
            </seg>
            <seg n="a46c42b7">
              Nu vill Kungliga Operan göra en normalstor produktion i Dalhalla,
              men det kräver en ekonomisk förstärkning. Det är inte jag utan
              Kungliga Operan som säger detta. Därför kräver den framtida diskussionen
              om förläggning en ordentlig framstöt av kulturministern och Kulturdepartementet.
            </seg>
            <seg n="bd3ae13a">
              Jag efterlyser, återigen, ett större intresse från kulturministerns
              sida. Ministerns allianskolleger har bland annat i en debattartikel
              i Dagens Nyheter den 4 januari belyst frågan om operakonsten.
              De delar min uppfattning att Dalhalla står för nytänkande, det
              kreativa, när det gäller operakonsten. Andra representanter för
              Folkpartiet har talat varmt om Dalhalla och säger att det bör
              vara en riksangelägenhet där staten säkrar dess framtida finansiering.
            </seg>
            <seg n="ceb22c10">
              Det är inte rätt att dra sig tillbaka och gömma sig bakom fina
              skrivelser om att alla människor ska få goda förutsättningar att
              ta del av kulturlivet samtidigt som man inte är beredd att kommunicera
              en viljeyttring. Det är viktigt att man gör praktik av de fina
              orden i skrift.
            </seg>
          </u>
          <note type="speaker" n="f36490ac">
            Anf. 6 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_c63cef" xml:id="i-6784beb8695556cc-2" n="584738f7">
            <seg n="42109a56">
              Fru talman! Vi kanske ska vänta in det uppdrag som nationalscenen
              nu trots allt har fått och som ska redovisas om mindre än en månad.
              I detta ligger mycket av det som Roza Güclü Hedin efterfrågar,
              nämligen hur Helsingforssoperan, som den nationalscen den är,
              bättre kan samverka med de operahus som finns runt om i landet.
            </seg>
            <seg n="913361ca">
              Jag hör att Roza Güclü Hedin återigen anser att jag ska gå in
              och tala om för styrelsen att de ska ge ett särskilt uppdrag till
              att verka med Dalhalla. Det kan jag inte göra, det bör jag inte
              göra och det ska jag inte göra, lika lite som jag ska peka ut
              operan i Ystad, Opera på Skäret, Värmlandsoperan, Göteborgsoperan,
              Malmöoperan, Norrlandsoperan eller någon annan opera. Uppdraget
              som nationalscen innebär att samverka med fler och fråga sig hur
              man kan göra det. Det är också det uppdrag som nationalscenen
              har fått.
            </seg>
            <seg n="9bd1a67a">
              Jag har fullt förtroende för att Birgitta Svendén som chef Operan,
              liksom styrelsen, kommer att ta detta uppdrag och är glad att
              man nu har en fungerande dialog mellan de olika operahusen inte
              bara i Sverige utan också utomlands mer än man kanske haft tidigare.
            </seg>
            <seg n="73f900f3">
              Dalhalla är absolut någonting att vara stolt över, och det är
              man också. Det har sin publik, men det är en sommarscen med de
              begränsningar det innebär. Staten stöder det, inte via Kulturdepartementet
              men via Kulturrådet, med 1 miljon om året. Dalhalla vill mer,
              sades det. Ja, det är väl alldeles utmärkt att Dalhalla vill mer.
              Jag är glad att det är många operahus i Sverige som vill mer,
              men det är inte givet att det automatiskt innebär ett större statligt
              anslag. Det gör det inte. Däremot vill man från Dalarnas liksom
              från övriga regioners sida ha ett större inflytande och därmed
              också ansvar för den regionala kulturpolitiken.
            </seg>
            <seg n="cd3be77a">
              Jag vet inte hur långt man i just Dalarna kommit med arbetet
              att ta fram de regionala kulturplaner som ska finnas om man från
              nästa årsskifte vill gå över i samverkansmodellen, vilket jag
              hoppas. I de fem regioner som nu är med Norrbotten, Gotland, Halland,
              Västra Götaland och Skåne har det gett en otrolig skjuts åt hela
              kulturdebatten. Många är engagerade, inte bara politiker och kulturskapare
              utan också den civila sektorn och de kommunalt aktiva. Det har
              inneburit ett större intresse för kulturen och i många fall även
              omprioriteringar till förmån för kulturen. Välkomna in i den diskussionen!
            </seg>
          </u>
          <note type="speaker" n="af418e44">
            Anf. 7 ROZA GÜCLÜ HEDIN (S):
          </note>
          <u who="roza_guclu_hedin_7ec1ab" xml:id="i-b54975a771a82293-1" n="8e8d12e3">
            <seg n="59169d29">
              Fru talman! Jag förstår att kulturministern naturligtvis inte
              kan gå in och säga hur man ska göra. Det vore som sagt ett ärende
              för konstitutionsutskottet. Däremot tror jag att det ligger i
              kulturministerns möjligheter att ge förutsättningar. Det handlar
              om ekonomiska förutsättningar och gäller allmänt, alla operor.
            </seg>
            <seg n="8af4906e">
              Just Dalhalla är så pass viktigt eftersom det dessutom är Sveriges
              enda utomhusarena. Det finns fyra andra i Norden, och de får betydligt
              mer ekonomiskt stöd från sina länders regeringar än vad Dalhalla
              får. Det är där skillnaden ligger.
            </seg>
            <seg n="83409e47">
              Det är viktigt att kulturen lever upp i hela landet och att man
              inte koncentrerar sig enbart på de större städerna och de redan
              etablerade arenorna. Det är viktigt att man vågar ta till sig
              modet och faktiskt vidga sina vyer. Det är allas ansvar att hela
              Sverige lever upp. Det är ert ansvar, och det är Socialdemokraternas
              ansvar. Det är vi överens om. Vi kommer att finnas med i de här
              diskussionerna framöver också.
            </seg>
            <seg n="1dcdbc09">
              Kultur är väldigt viktigt, och det uppfattas olika beroende på
              vem man frågar. I Dalarna vet dalkullor, dalmasar och resten av
              världen som har varit på Dalhalla vilken enorm kapacitet Dalhalla
              har. Vi vill dela med oss. Vi vill att övriga ska få uppleva denna
              enorma plats, denna unika arena. Jag hoppas därför att denna debatt
              kommer att bidra till att kulturministern tar nya tag och att
              hon, när rapporten kommer i april, ser över de ekonomiska förutsättningarna
              för Dalhalla och Sveriges utomhusarena.
            </seg>
            <seg n="25a2f1fa">
              Vi får inte glömma bort att Dalarna är Sveriges fjärde största
              turistlän. Det är Sveriges tredje största exportlän, och Dalarna
              bidrar till Sveriges tillväxt.
            </seg>
            <seg n="0c035a20">
              Jag vill tacka kulturministern för debatten, och jag avslutar
              än en gång med att fråga: Vad är din viljeyttring?
            </seg>
          </u>
          <note type="speaker" n="36a793d9">
            Anf. 8 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_c63cef" xml:id="i-6784beb8695556cc-3" n="584738f7">
            <seg n="a1d408d5">
              Fru talman! Jag är glad över att Roza Güclü Hedin nu har backat
              från sin ståndpunkt att jag ska gå in och tala om för operans
              ledning och styrelse vad de ska göra, bland annat med hänvisning
              till KU. Då kan vi åtminstone släppa den frågan.
            </seg>
            <seg n="dd9c0e71">
              Vi har många operahus i Sverige. Vi har ett starkt och levande
              intresse för operakonsten. Det är inte bara i storstäderna, som
              Roza Güclü Hedin nämnde, och vi har även en kanske bredare uppslutning
              kring opera- och balettkonsten i Sverige än man har i flera andra
              länder i Norden. Jämförelsen är alltså inte alltid rättvisande.
            </seg>
            <seg n="fca6f0c1">
              Vi kan också se vad som händer i en del av våra grannländer när
              man nu under den ekonomiska krisen tvingas göra rejäla nedskärningar
              på kulturens område. Vi ser även vad som händer i Köpenhamn, vilket
              är en varning. Där spelar man nu faktiskt mindre opera och balett
              än man gjorde på den tiden man bara hade ett enda hus. Detta säger
              jag apropå den diskussion vi har om operakonstens utveckling här
              hemma.
            </seg>
            <seg n="663f4f9a">
              Det som händer på den tekniska sidan och som Gunnar Andrén var
              inne på är också intressant. Det gäller inte bara de utsändningar
              som går till Folkets hus och parker, där vi kan ta in sändningar
              från operahus runt om i världen, utan också tredimensionella utsändningar.
              Jag deltog i en utsändning från Filmhuset, där man kunde se Faust
              från Folkoperan tredimensionellt. Det kommer helt nya möjligheter
              att ta del av opera.
            </seg>
            <seg n="8305de63">
              Jag vet mycket väl att Dalhalla är uppskattat, inte bara i Dalarna
              utan på många andra håll. Många reser också dit. Senast i morse
              såg jag en stor annons med Malena Ernman som kommer att sjunga
              i Dalhalla i juli. Jag hoppas kunna vara där, och jag hoppas att
              många andra också kommer att kunna vara där.
            </seg>
            <seg n="9ea7ddfb">
              Staten tar ett ansvar för Dalhalla, men det är också viktigt
              att regionen själv gör det.
            </seg>
          </u>
          <note n="75d1a0ff">
            Överläggningen var härmed avslutad.
          </note>
          <note n="6a60353b">
            6 § Svar på interpellation 2010/11:208 om stärkande av den mediala
            mångfalden
          </note>
          <note type="speaker" n="e19ccef3">
            Anf. 9 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_c63cef" xml:id="i-6784beb8695556cc-4" n="584738f7">
            <seg n="e8589e2b">
              Fru talman! Bo Bernhardsson har frågat mig vad jag anser vara
              möjligt att göra för att stärka massmedial mångfald och möjligheterna
              att bedriva god journalistik i det nya medielandskap som växer
              fram.
            </seg>
            <seg n="861ebe04">
              Målet för statens insatser inom mediepolitiken är att stödja
              yttrandefrihet, mångfald, massmediernas oberoende och tillgänglighet
              samt motverka skadliga inslag i massmedierna. Vi har stärkt yttrandefriheten
              bland annat genom en ny radio- och tv-lag under 2010, som innebär
              bättre förutsättningar för kommersiella medieaktörer genom att
              vi har så liberala och moderna regler som möjligt när det gäller
              annonsmängd och annonsutformning, liksom för produktplacering
              och sponsring. Just nu pågår ett uppföljningsarbete där vi har
              ambitionen att genomföra ytterligare justeringar. Ett annat exempel
              är avskaffandet av vuxencensuren för film.
            </seg>
            <seg n="9d63eec5">
              I mediepolitiken utgör också presstödet och radio och tv i allmänhetens
              tjänst centrala inslag.
            </seg>
            <seg n="638b5125">
              Regeringen ser presstödet som ett instrument för att upprätthålla
              mångfalden på mediemarknaden, vilket i grunden är en demokratisk
              fråga. Radio och tv i allmänhetens tjänst är betydelsefullt för
              att ett allsidigt medieutbud ska komma alla till del.
            </seg>
            <seg n="84fad10e">
              De svenska och internationella medielandskapen är i stark förändring.
              Förändringarna innebär bland annat att förutsättningarna för de
              företag som arbetar med dagstidningsutgivning skiljer sig från
              1970-talets, då grunderna för presstödet utformades. Detta är
              en viktig anledning till att se över stödet. Ett annat skäl är
              att presstödsförordningen är tidsbegränsad till sex år, som en
              följd av Europeiska kommissionens granskning av det svenska presstödet.
            </seg>
            <seg n="a7e04c36">
              Det pågår ett arbete i Regeringskansliet med att ta fram direktiv
              till en utredning som ska se över presstödets inverkan på mediemångfalden
              och konkurrensen. Det är för tidigt att säga något i dag om vilka
              förslag kring presstödet som regeringen kan komma att lägga. Jag
              vill dock understryka vikten av att presstödet, liksom alla stödsystem,
              är proportionerligt, öppet och rättvist och att stödet kan försvaras
              från demokratisk synpunkt.
            </seg>
            <seg n="d0b1c8c1">
              Även när det gäller radio och tv i allmänhetens tjänst pågår
              ett arbete med att ta fram utredningsdirektiv. Syftet med den
              kommande utredningen är att ta fram ett underlag inför nästa tillståndsperiod
              för Sveriges Radio, Sveriges Television och Sveriges Utbildningsradio,
              som inleds 2014. Också här är det för tidigt att säga något om
              vad utredningen ska komma fram till.
            </seg>
          </u>
          <note type="speaker" n="783a0cb7">
            Anf. 10 BO BERNHARDSSON (S):
          </note>
          <u who="bo_bernhardsson_b292df" xml:id="i-a53a0bcb738c746b-0" n="a4e31660">
            <seg n="07f67e3e">
              Fru talman! Jag ska börja med att tacka för kulturministerns
              svar.
            </seg>
            <seg n="c61f2e42">
              Lena Adelsohn Liljeroth säger att det är för tidigt att nu säga
              något om vad som ska hända med presstödet eller med public service.
              Samtidigt ger kulturministern då och då ifrån sig synpunkter på
              både presstödet och public service-verksamheten, så det sägs alltså
              saker ibland. Skälet till den här interpellationen är att det
              har kommit återkommande signaler från regeringen och kulturministern
              som gör att åtminstone jag känner oro inför framtiden när det
              gäller viljan att verkligen stärka mångfalden och förutsättningarna
              för att bedriva bra journalistik.
            </seg>
            <seg n="6f9f2801">
              Jag tog för några veckor sedan kanske var det ännu längre tillbaka
              än så del av en intervju med kulturministern i tidningen Riksdag
              &amp; Departement. Det är en av dessa signaler som har gjort mig mer
              orolig än jag var tidigare, och jag var inte helt lugn dessförinnan
              heller. Det finns åtminstone två saker i den intervjun som gör
              mig bekymrad.
            </seg>
            <seg n="23b83432">
              Det första är den syn på presstödet som kulturministern lägger
              i dagen. Det andra är de diskussioner som förekommer i intervjun
              och på andra håll när det gäller synen på public service-verksamheten
              och hur den bör stramas åt, snävas in och hur resurserna bör begränsas.
            </seg>
            <seg n="cedd5c5d">
              Det finns egentligen en tredje sak som kommer upp i intervjun
              och som jag inte är säker på att vi hinner behandla i den här
              interpellationsdebatten, nämligen att kulturministern säger att
              det är tveksamt om tidningar som vill minska demokratin ska få
              presstöd. Det är som jag ser det ett sluttande plan om man börjar
              ge Presstödsnämnden i uppdrag att bevaka den typen av frågor.
            </seg>
            <seg n="527735a5">
              Lena Adelsohn Liljeroth och jag har diskuterat presstödet tidigare
              här i kammaren, bland annat för ett par år sedan. Jag förde då
              fram ståndpunkten att regeringen viker sig för Bonniers, för de
              kommersiella intressena på mediemarknaden och för EU-kommissionen.
              Jag hävdade då, och jag hävdar nu, att EU i hög grad är en dynamisk
              process. Om man så vill kan man kalla det för en maktkamp där
              det gäller att hårt bevaka svenska intressen för att man inte
              ska bli pressad tillbaka från tidigare vunna positioner. Jag pekade
              då på att det var märkligt att samma presstöd som år efter år
              fått grönt ljus nu skulle omprövas i förhållande till regler om
              statsstöd och konkurrensregler.
            </seg>
            <seg n="6bee7fee">
              Nu står vi där. Ett av de skäl som Lena Adelsohn Liljeroth åberopar
              är det faktum att vi har lämnat våra positioner. Nu ska presstödet
              omprövas som en följd av att EU-kommissionen kräver det. Det varar
              i sex år, och sedan ska det omprövas. Jag menar att det är ett
              uttryck för onödiga reträtter. Vi hade kunnat hävda våra positioner
              betydligt mer bestämt än vad som gjordes.
            </seg>
            <seg n="e89ba74f">
              Sedan är det en annan sak att också jag kan se behovet av att
              se över presstödet just därför att medielandskapet förändras.
              Självfallet är det så. Men det är i grunden en annan diskussion.
              Jag blir rätt bekymrad när jag tar del av kulturministerns uppfattning
              om presstödet.
            </seg>
          </u>
          <note type="speaker" n="2a91376f">
            Anf. 11 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_c63cef" xml:id="i-6784beb8695556cc-5" n="584738f7">
            <seg n="ca31bdd5">
              Fru talman! Det finns ett antal frågor vi kan ta upp här. I sin
              interpellation skriver Bo Bernhardsson att det handlar om regeringens
              reformiver. Det är nog rätt viktigt att vi tänker över hur vi
              ska förhålla oss från politikernas och riksdagens sida om vi vill
              se till att det finns en mångfald och en stark yttrandefrihet
              och att medierna har goda förutsättningar att verka och att göra
              det med konkurrensneutralitet. Denna reformiver skulle jag vilja
              säga är betydelsefull.
            </seg>
            <seg n="7bf233a4">
              Jag hörde Bo Bernhardsson uttala sin oro över synen på presstödet.
              Jag kan däremot inte riktigt förstå denna oro. Vi har nu ett presstöd
              som accepterades av EU-kommissionen så sent som i somras, 2010.
              Det gäller för sex år framåt. Jag skulle vilja säga att det är
              resultatet av en kampanj och omfattande möten och diskussioner
              under snart fyra års tid. Om vi inte hade gjort någonting hade
              vi förmodligen befunnit oss i en situation där man kraftigt hade
              beskurit presstödet. Det här vet Bo Bernhardsson, även om han
              inte erkänner det i debatten.
            </seg>
            <seg n="bd21e978">
              Jag tycker att det är rimligt att presstödet förändras, vilket
              jag också har gett uttryck för i den artikel som jag tog med mig
              här. Presstödet tillkom för 40 år sedan i ett helt annat medialt
              landskap, och det vore märkligt om det inte kunde förändras.
            </seg>
            <seg n="78683a8c">
              När det gäller sexårsregeln, som Bo Bernhardsson också tog upp,
              vet han lika väl som jag att i denna del var man absolut benhård.
              Den frågan vek man inte från. Samma sak gäller för presstödet,
              som är ett statligt stöd, som för andra former av statliga stöd:
              De ska ses över efter sex år.
            </seg>
            <seg n="08b86b38">
              Jag ska säga något kort om Presstödsnämndens uppgift. Vi ska
              värna mångfald på många sätt, men det finns också ett intresse
              av att stödja demokratin. Utan att gå in alltför mycket i detalj
              tycker jag att det finns goda skäl för demokratin att visa sina
              muskler och försvara sig. Det är inte givet att alla publikationer
              ska ha ett ekonomiskt stöd från medborgarna i Sverige bara för
              att någon tycker att man vill ge ut en tidning. Det är demokrati,
              mångfald och respekt för människan som vi ska värna.
            </seg>
          </u>
          <note type="speaker" n="80848e76">
            Anf. 12 BO BERNHARDSSON (S):
          </note>
          <u who="bo_bernhardsson_b292df" xml:id="i-a53a0bcb738c746b-1" n="a4e31660">
            <seg n="48a43009">
              Fru talman! Jag tror egentligen inte att vi blir överens på den
              här punkten. Jag är övertygad om att om regeringen skulle ha hävdat
              Sveriges positioner mer bestämt inom det europeiska samarbetet
              hade vi haft ett bättre läge i dag för presstödet. Vi blir inte
              överens på denna punkt. Men jag är helt övertygad om att det är
              så. EU är en dynamisk process. Allt är inte skrivet i sten, utan
              det beror också på vilken politisk vilja man ger uttryck för.
            </seg>
            <seg n="1f85ff2a">
              Det är klart att jag känner en ganska välgrundad misstänksamhet
              eftersom det inom stora delar av borgerligheten, framför allt
              inom Moderaterna, alltid har funnits en vilja att ta bort presstödet.
              Viljan har varit mer eller mindre stark och beroende på vilka
              samarbetspartner man har haft i regeringsställning. Men detta
              är ett faktum. Jag har alltså rätt goda skäl att vara bekymrad.
            </seg>
            <seg n="686ff029">
              Kulturministern gör också andra kommentarer i den artikel som
              jag nämnde som lägger en lite konstig syn på presstödet i dagen.
              Lena Adelsohn Liljeroth säger: Det stämmer inte att presstödet
              har räddat alla tidningar ta Arbetet i Malmö, till exempel! Det
              är väl självklart. Det är ingen som går runt och tror att vi har
              ett presstöd som ska rädda alla tidningar. Det vore ganska förfärligt.
              Då skulle alla krafter som bör finnas där vara satta ur spel.
              Presstödet är till för att i någon mån kompensera det underläge
              som en andratidning får på annonsmarknaden. Tidningen Arbetet
              nämndes i artikeln. Där hade vi de sista åren kanske 100 miljoner
              i annonsintäkter medan Sydsvenskan hade 600700 miljoner. Det fanns
              ett presstöd som hjälpligt skulle kompensera för det.
            </seg>
            <seg n="7f3ef06c">
              Om det vore så att presstödet skulle rädda alla tidningar skulle
              jag också förstå ministern när hon i samma intervju säger att
              presstödet har fått tidningar att slå sig till ro. Men jag tror
              inte det. Jag kan försäkra kulturministern att vi på Arbetet inte
              gick och drog benen efter oss givet den ekonomiska situation vi
              hade. Den berodde på misskötsel och en massa annat och långt ifrån
              på presstödet. Det var förstås ett stöd i kampen för att överleva,
              men vi drog inte benen efter oss.
            </seg>
            <seg n="78ce1260">
              Det är i sådana här exempel som jag tycker att det lyser igenom
              att man i grunden inte har någon grund för det hela. Man säger
              att man vill ha ett presstöd, för det ska stärka mångfalden och
              det är säkert bra. Samtidigt tycker jag någonstans inte att dessa
              åsikter bottnar i vad som kommer fram i andra sammanhang.
            </seg>
            <seg n="9917e4d1">
              Jag är övertygad om att det finns skäl att bevaka detta intensivt.
              Det finns goda skäl för att se över presstödet eftersom medielandskapet
              förändras. Så långt är vi överens. Men jag känner mig inte lugn
              när det gäller i vilken riktning framför allt Moderaterna i regeringen
              vill driva utvecklingen.
            </seg>
            <seg n="0e318f0c">
              Det gäller även public service-verksamheten. Det finns idéer
              om att man ska smalna av public service. Det är ett bra sätt att
              undergräva public service-verksamhetens möjligheter.
            </seg>
          </u>
          <note type="speaker" n="de51f7ec">
            Anf. 13 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_c63cef" xml:id="i-6784beb8695556cc-6" n="584738f7">
            <seg n="29b0a512">
              Fru talman! Bo Bernhardsson och jag har haft liknande debatter
              tidigare. Nu när jag ånyo lyssnar på vad han säger funderar jag
              över en sak. Vi är inte överens, säger Bo Bernhardsson. Men den
              enda fråga jag kan hitta där vi inte riktigt verkar vara överens
              så här långt är sexårsregeln. Bo Bernhardsson hävdar att vi skulle
              ha vikt oss för kommissionen efter att ha drivit frågan under
              lång tid. Jag ska inte säga att den har dragits i långbänk, för
              så har det verkligen inte varit. Det har varit intensiva diskussioner
              och kontakter under nästan fyra års tid. Vi har lyckats flytta
              fram positionerna så långt att vi har fått ett erkännande för
              presstödets betydelse. Vi har också fått möjligheter att ge stöd
              till de två storstadstidningar som kommissionen ville dra ned
              stödet för.
            </seg>
            <seg n="ba0f83e6">
              Bo Bernhardsson säger nu att det finns goda skäl att se över
              presstödet. Det är precis vad jag också säger i intervjun. Medielandskapet
              förändras så starkt, och det kommer att förändras ännu mer när
              vi om fem och ett halvt år ska ha ett nytt system på plats. Jag
              ser också att det kommer att finnas behov av stöd för att det
              ska finnas medier i någon form. Vi vet inte riktigt i dag om det
              kommer att bli i form av papperstidningar eller av tidningar på
              nätet eller hur man kommer att ta del av nyheter, grävande journalistik
              och bevakning. Det här går oerhört snabbt.
            </seg>
            <seg n="1f5b37b9">
              När det sedan gäller public service är det rimligt att jag som
              medieminister uttalar vad regeringen avser att se över när den
              formulerar direktiv till en ny utredning om public service. Det
              vore märkligt annars. Jag ser det som en roll i en anständig demokrati
              och en anständig mediedebatt för att det inte ska komma som en
              fullständig överraskning och för att vi ska kunna få in synpunkter.
            </seg>
            <seg n="0a3f85d9">
              Det är också vad kontrollstationen som vi har i mars syftar till.
              Vad anser de tre programbolagen är viktiga frågor att ta upp i
              den utredning som ska ske? Är det någonting som man behöver förändra
              under det nuvarande tillståndet? Vad är viktigt att beakta efter
              2014 när vi ska ha ett nytt tillstånd på plats som förhoppningsvis
              kan vara sexårigt som den förra utredaren Rose-Marie Frebran föreslog?
            </seg>
            <seg n="9e0bbb5e">
              Sveriges Television, Sveriges Radio och Utbildningsradion har
              inte bara en väldigt god ekonomisk situation. De har också ett
              stort förtroende. Den oro som Bo Bernhardsson här ger uttryck
              för att de skulle bli ett särmedium som ingen skulle ta del av
              förstår jag inte varifrån den kommer. Det måste möjligen vara
              någonting som Bo Bernhardsson har fantiserat ihop på kammaren.
            </seg>
            <seg n="11f4d7eb">
              Sveriges Television, Sveriges Radio och Utbildningsradion har
              en viktig roll. De har kanske en än viktigare roll i det globala
              samhälle som vi nu lever i inte minst för att vi ska kunna ta
              del av det som sker i andra delar av världen. Det handlar om att
              se till att vi får en bevakning från hela Sverige, att de lyfter
              fram minoritetsspråkens ställning och att vi får svenskt drama
              och mycket annat som de är mycket skickliga på att göra. Men det
              är en helt annan debatt. Det handlar inte om att på något sätt
              göra de tre bolagen ointressanta för en bredare publik, tvärtom.
            </seg>
          </u>
          <note type="speaker" n="6b674962">
            Anf. 14 BO BERNHARDSSON (S):
          </note>
          <u who="bo_bernhardsson_b292df" xml:id="i-a53a0bcb738c746b-2" n="a4e31660">
            <seg n="37e59338">
              Fru talman! När det gäller presstödet menar jag bestämt att regeringen
              genom att signalera till kommissionen att det är okej att vi börjar
              diskutera presstödet och om det är förenligt med konkurrensregler
              och statsstödsregler så signalerade man: Ni kan ha synpunkter,
              och vi är beredda att förändra det.
            </seg>
            <seg n="c60df740">
              Det var att i onödan ge upp positioner på ett område som framför
              allt handlar som demokratins spelregler och möjligheter och mångfalden
              på medieområdet. Där tycker jag inte att Europeiska unionen ska
              ha det inflytande som den nu har fått. Vi har retirerat från vår
              position.
            </seg>
            <seg n="ea0f0658">
              Sedan säger Lena Adelsohn Liljeroth att jag har fantiserat ihop
              oron för vad som kan hända med Sveriges Radio och Sveriges Television
              på min kammare. I så fall är det många som har suttit och fantiserat
              på sina kammare. Jag har sett en hel del inlägg, bland annat ett
              från Eva Hamilton som är vd för SVT. Hon har känt en viss oro
              för kraven och åsikterna som går ut på att Sveriges Televisions
              program ska smalnas av och att de ska göra det som de kommersiella
              kanalerna egentligen inte vill göra.
            </seg>
            <seg n="9393ec23">
              Samtidigt finns det förslag om att man ska begränsa möjligheter
              till sponsorintäkter och att de kommersiella bolagen ska överpröva
              nya verksamheter som de vill bedriva. Det är klart att jag inte
              har fantiserat ihop det på någon kammare. Det har jag läst inte
              bara i Riksdag &amp; Departement, för där står inte så mycket om det,
              utan även i andra medier. Det är inga fantasifoster utan en rimlig
              oro. Om man låter public service smalna av på det sättet undergräver
              man enligt min uppfattning hela verksamheten.
            </seg>
            <seg n="2df1865f">
              Public service är oerhört viktigt för mångfalden och för att
              upprätthålla god journalistik.
            </seg>
          </u>
          <note type="speaker" n="0102b64f">
            Anf. 15 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_c63cef" xml:id="i-6784beb8695556cc-7" n="584738f7">
            <seg n="adb01e4d">
              Fru talman! Det är riktigt att radio och tv i allmänhetens tjänst
              är oerhört viktiga för demokratin och mediemångfalden. Det är
              just därför vi har dem. Det är också därför väldigt viktigt att
              de producerar program som andra inte gör. Det står också väldigt
              tydligt i tillståndet. Jag ser inga som helst problem med det.
              Snarare är det en styrka för public service att det är så det
              fungerar.
            </seg>
            <seg n="936e18f0">
              Hur länge vi än skulle stå här, om än till i morgon bitti, tror
              jag inte att vi kommer att ha samma uppfattning om hur resonemangen
              har gått med kommissionen. Vi har kommit väldigt långt i de diskussionerna.
              Det tror jag att också Bo Bernhardsson tycker.
            </seg>
            <seg n="60ec180f">
              Vi har gått från att ha varit i en situation när det fanns ett
              hot mot hela presstödet som det var formulerat till att få acceptans
              för att ge stöd till medier. Det gäller framför allt de sjuttiotal
              tidningar som i dag får stöd och som finns över hela landet. De
              betyder mycket för information, mediemångfald och yttrandefriheten
              i Sverige. I september 2006 var vi inte i den situationen. Det
              vet jag som har följt och drivit den här frågan under ett antal
              år.
            </seg>
            <seg n="c47056b5">
              Det är väldigt bra att det nu finns en bred och livlig diskussion
              om public service. Det kommer inte bara att ge vägledning till
              de nya direktiven och det som ska ske efter 2014. Det ger också
              möjlighet för många fler utanför public services journalistiska
              krets att lämna synpunkter. Vad vill man med public service? Hur
              vill man att public service ska utvecklas i framtiden?
            </seg>
          </u>
          <note n="75d1a0ff">
            Överläggningen var härmed avslutad.
          </note>
          <note n="af21c1ca">
            7 § Svar på interpellation 2010/11:209 om de statliga företagens
            betydelse
          </note>
          <note type="speaker" n="ecd91b5b">
            Anf. 16 Statsrådet PETER NORMAN (M):
          </note>
          <u who="unknown" xml:id="i-6784beb8695556cc-8" n="51570f13">
            <seg n="25c69807">
              Fru talman! Bo Bernhardsson har frågat mig mot bakgrund av oppositionens
              inställning till försäljning av statligt ägda företag och behovet
              av att minska statsskulden vilka möjligheter som jag ser att med
              andra medel kompensera för politiska och ekonomiska förluster.
            </seg>
            <seg n="f13a1067">
              För regeringen är det angeläget att säkra välfärden och att minska
              skattebetalarnas utsatthet för risk. Det senaste årets oro i Europa
              har i stor utsträckning drabbat länder med hög statsskuld. För
              att minska Sveriges sårbarhet för framtida kriser vill regeringen
              därför använda intäkter från försäljning av statliga företag för
              att amortera på statsskulden.
            </seg>
            <seg n="a682c0e0">
              Genom att ha välskötta statsfinanser med bland annat en låg skuldsättning
              kan vi förhoppningsvis undvika att hamna i liknande situationer
              som Grekland och Irland nu befinner sig i.
            </seg>
            <seg n="ef17643d">
              De politiska och ekonomiska konsekvenser som Bo Bernhardsson
              refererar till riskerar alltså främst att drabba skattebetalarna
              och välfärden.
            </seg>
            <seg n="0fdcc372">
              Vidare antyder frågeställaren att staten genom att sälja bolag
              frånhänder sig möjligheten att styra utvecklingen på ett antal
              viktiga områden. Jag menar dock att statens främsta uppgift är
              att utforma regelverk och tillse att dessa tillämpas, inte att
              själv äga bolag.
            </seg>
            <seg n="a0046c70">
              Om staten både reglerar och äger till exempel banker finns det
              risk för målkonflikter. Staten kommer att kunna agera med större
              trovärdighet gentemot banksystemet om staten inte agerar i dubbla
              roller.
            </seg>
          </u>
          <note type="speaker" n="ec2b4fb9">
            Anf. 17 BO BERNHARDSSON (S):
          </note>
          <u who="bo_bernhardsson_b292df" xml:id="i-a53a0bcb738c746b-3" n="a4e31660">
            <seg n="e3097c05">
              Fru talman! Jag tackar för svaret. Jag hörde Peter Norman säga
              i Ekot på radion, det var där det hela började, att utförsäljningen
              av statliga företag görs för att det inte ska gå för Sverige som
              det gått för Grekland eller Irland. Det var lite så att man hoppade
              till inför denna argumentation. Vill man vara snäll kan man säga
              att det är ett ganska långsökt argument.
            </seg>
            <seg n="b9c09b01">
              Sverige har väldigt goda statsfinanser. Det brukar regeringen
              påpeka i tid och otid, och det finns skäl att göra det. Det är
              inte lätt att förstöra dem som de ser ut i dag, även om jag tror
              att det kan vara möjligt. Det är i väldigt hög grad ett arv från
              den socialdemokratiska regeringen. Vi får väl också ta till oss
              en del av det.
            </seg>
            <seg n="af2350f2">
              Peter Norman säger: Vi gör detta för att rädda skattebetalarna.
              Vi ska betala av på statsskulden så att vi inte hamnar i den situation
              som till exempel Grekland har hamnat i.
            </seg>
            <seg n="4494a88e">
              Man kan lika gärna, med samma rätt, säga att vi gör detta för
              att vi ska sänka skatterna för dem som redan har höga löner, inkomster
              och förmögenheter. Vi gör det för att kunna göra generella sänkningar
              av arbetsgivaravgifter som inte har någon som helst effekt på
              sysselsättningen mer än i regeringens egna glädjekalkyler. Där
              sägs dessa sänkningar ha en väldig effekt på sysselsättningen.
              Man kan precis lika väl argumentera på det sättet. Det är fråga
              om en ekonomisk helhet.
            </seg>
            <seg n="8291ec78">
              Nej, Peter Norman, det här handlar inte om Grekland eller om
              att vi inte ska hamna i en grekisk situation. Det här handlar
              om ideologisk fundamentalism. Det handlar om att vi till varje
              pris ska sälja ut gemensam egendom. Argumenten kan växla, men
              de ska säljas. Därför har de borgerliga partierna, den så kallade
              Alliansen, slumpat bort skolor och förskolor till vrakpriser.
              Man har sålt gemensamma bostadsföretag. Man vill sälja ut banker,
              energibolag, Vattenfall och SBAB därför att man har uppfattningen
              att det gemensamma ska minska medan de kommersiella privata, de
              kapitalistiska, intressena ska lyftas fram på alla områden, oberoende
              av något slags analys i varje särskilt fall vilket vore rimligt.
            </seg>
            <seg n="e99443ca">
              Staten har varit ägare till korvfabriker på den tiden staten
              var ägare till Procordia. Jag är ingen anhängare av det. Jag tycker
              att man måste diskutera och motivera varje sak för sig korvfabriker,
              energibolag, Vattenfall, Nordea, SBAB. Det går inte att ta sig
              an frågan med en fundamentalistisk utgångspunkt, nämligen att
              allt gemensamt ska slumpas eller säljas bort.
            </seg>
            <seg n="3dcbe357">
              Det här är lite av politikens Jeopardy , det vill säga en frågelek.
              Svaret är alltid givet: privatisera eller sälja. Frågan kan ställas
              olika. Är det för att det ska bli billigare energipriser? Är det
              bättre för banksystemet? Blir det en bättre skola och eleverna
              klarar sig bättre? Det är politikens Jeopardy . Det är fundamentalism.
            </seg>
          </u>
          <note type="speaker" n="d74b9aa3">
            Anf. 18 ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-5fedf13a6056fc4d-0" n="f96d6441">
            <seg n="bcaa7bcf">
              Fru talman! Tack, Bo Bernhardsson, för en mycket bra interpellation!
              Det är bra och viktigt att vi här i riksdagen får diskutera de
              statliga företagens betydelse. Vi kommer antagligen att komma
              fram till lite olika slutsatser. Det var uppenbart under finanskrisen
              att Bo Bernhardsson och hans kamrater till exempel ville köpa
              Saab, att staten skulle äga bilfabriker. Då är det bra att fundera
              över vilken typ av verksamheter staten egentligen ska ägna sig
              åt.
            </seg>
            <seg n="12c7aac0">
              Jag tror att de statliga företagen kan ha lite olika betydelse
              i samhället. Vissa finns där därför att de utgör ett slags naturligt
              monopol. Staten menar att det finns vissa typer av varor eller
              tjänster som ska säkras. Det kan handla om infrastruktur. Då kan
              det vara en god tanke och ha en betydelse för samhället att staten
              äger ett visst bolag. Jag är kanske ute på hal is nu, men det
              kan vara så att staten menar att det bör finnas ett komplement
              på en marknad. Ett exempel som kanske just nu inte är det mest
              lysande är Svensk Exportkredit. Om Svensk Exportkredit koncentrerar
              sig på vad Svensk Exportkredit borde göra, som vi hoppas att ägardirektiven
              är tydliga med, kan man i lågkonjunktur gå in med långfristiga
              krediter till exportföretag som annars inte har en chans i konkurrensen
              därför att andra länder gör på precis samma sätt. Det är ett komplement.
            </seg>
            <seg n="9117c83a">
              Fru talman! Det finns, enligt min mening, företag som staten
              inte alls bör äga. Det första och absolut viktigaste argumentet
              för detta är att det inte är enkelt att sätta upp spelreglerna
              på en marknad, dessutom gå in och spela på matchen och i vissa
              fall också vara domare i samma match. Det blir fel. Det andra
              argumentet är att inte äga bolag när det är mer riskfyllt än på
              andra områden. Jag menar att banker är den typen av verksamhet
              som staten inte ska ägna sig åt. Det blev tydligt under krisen
              att det är riskfyllt. Det här blir tydligt samtidigt med argumentet
              att man inte både ska sätta upp spelregler och sedan spela med
              i samma match. Det är två grundläggande argument för att staten
              inte ska äga vissa typer av bolag.
            </seg>
            <seg n="98f9bcf2">
              På kort sikt kan vi alltid resonera som Bo Bernhardsson och diskutera
              frågan om avkastning. Vi kan säga att avkastningen på aktien är
              högre och det är bra för svenska folket. Avkastningen är högre
              än den minskade räntekostnaden, som innebär att vi betalar av
              på statsskulden. Men jag tror att man måste vara lite mer långsiktig
              än så. Jag förväntar mig att en klok socialdemokrat är lite mer
              långsiktig än så. Det är inte bra när staten, skattebetalarna,
              äger företag som utsätts för stor risk. Det blev så tydligt under
              finanskrisen.
            </seg>
            <seg n="9ebee861">
              Fru talman! Jag säger också något kort om SBAB. Det verkar vara
              ett kärt barn för Bo Bernhardsson. SBAB är ett dåligt exempel,
              som Socialdemokraterna ofta lyfter fram. Man säger ofta att SBAB
              ska vara med och förbättra konkurrensen på marknaden. Har det
              verkligen blivit så? Jag anser att SBAB har gjort en del saker
              som Bo Bernhardsson inte borde vara så stolt över. När topplånen
              och bolånetaken slopades 2005 blev SBAB en del av den bolånekarusell
              som sedan startade. Många hushåll belånade sig för mycket. Det
              här tyckte Socialdemokraterna var fantastiskt bra. De applåderade
              och menade att SBAB gick före. I dag säger samma socialdemokrater
              att bolånetak är bra.
            </seg>
            <seg n="cb9e1f85">
              Det här visar hur fel det kan bli när staten äger bolag, är spelare
              och sätter upp spelregler på samma marknad.
            </seg>
          </u>
          <note type="speaker" n="bafeec28">
            Anf. 19 Statsrådet PETER NORMAN (M):
          </note>
          <u who="unknown" xml:id="i-6784beb8695556cc-9" n="51570f13">
            <seg n="abfa41b5">
              Fru talman! Jag skulle också vilja passa på att tacka Bo Bernhardsson
              för interpellationen. Den är viktig. Vi tycker säkert olika, men
              det är stora fundamentala frågor som mår bra av att diskuteras.
              Det kommer vi säkert att göra flera gånger.
            </seg>
            <seg n="c3cfd56e">
              Jag är ny i gebitet. Under min lilla korta karriär har jag fått
              höra att jag är bluffmakare, att jag borde skämmas och att jag
              är svamlare. Nu fick jag höra att det handlar om fundamentalism.
              Jag vill bara kontra med att säga att jag uppfattar Bo Bernhardsson
              som mycket kunnig, erfaren och omdömesgill. Därmed är interpellationsdebatten
              viktig.
            </seg>
            <seg n="751eabf6">
              Jag vill använda mina två inlägg till att diskutera frågan för
              det första med finansiella argument och för det andra när de gäller
              statens roll. Låt oss kalla dem ideologiska argument för att göra
              det tydligt att det är så jag ser på frågan.
            </seg>
            <seg n="67635898">
              Låt mig denna gång diskutera de finansiella frågorna. Bo Bernhardsson
              talar ofta om att vi säljer ut allmänna innehav men mindre ofta
              om att vi sänker det allmännas skuld. I och med att vi gör kopplingen
              att krona för krona från avyttring av statliga bolag ska gå till
              att amortera på statsskulden går allmänhetens skuldnivå ned. Man
              kan tycka att man ska ha en större eller mindre balansräkning.
              Jag tycker att man ska ha en mindre balansräkning. Man ska vara
              klar över att det är en perfekt korrelation mellan innehaven och
              skulderna.
            </seg>
            <seg n="f8740814">
              Vad gäller statens tillgångar i finanssektorn är minnet kort.
              Det är bara drygt ett år sedan staten var tvungen att slänga in
              miljardbelopp i Nordea. Under krisen var Nordeainnehavet värt
              30 miljarder mindre än det var värt vid försäljningen för några
              veckor sedan.
            </seg>
            <seg n="890c5482">
              Det är samma situation för staten som för privatpersoner och
              företag. Man ska fundera över sin egen balansräkning. På sistone
              har vi tyckt att hushållen har för stor skuldsättning. Ett hushåll
              ska fundera över sin egen balansräkning, liksom ett företag, även
              liksom ett land.
            </seg>
            <seg n="3ab952b7">
              Jag vet inget exempel på land, vare sig nu eller tidigare, som
              har haft problem med för låg statsskuld. Om Bo Bernhardsson har
              ett sådant exempel tar jag gärna tacksamt emot det och vi kan
              prata om det. Låt oss titta på hur det ser ut på lånemarknaden.
              Riksgäldskontoret betalar i detta ögonblick 3,41 procent i ränta
              för ett tioårslån. Spanien betalar 5,41 och Grekland betalar 11,87.
              Om man då lägger på några procentenheter hamnar man på upp till
              1415 procent för en grekisk familj som ska låna till ett hus.
              Detta lägger naturligtvis en våt filt över Greklands ekonomi.
            </seg>
            <seg n="4b34b2b3">
              Bo Bernhardsson har rätt: Vi har en låg statsskuld, och även
              socialdemokratin har naturligtvis en stor del i denna fina utveckling
              självklart är det så.
            </seg>
            <seg n="7cfbce8d">
              Men vi är inte immuna mot finansiella stormar. Vi kom mycket
              lindrigare undan än Grekland, Spanien, Irland och Island under
              den storm som var, och min absoluta ambition är att vi ska komma
              lindrigt undan även nästa gång om och när en ekonomisk storm kommer.
              Vi har det mycket bättre än Grekland och Irland, men vi är inte
              immuna när stormarna viner.
            </seg>
          </u>
          <note type="speaker" n="46644072">
            Anf. 20 BO BERNHARDSSON (S):
          </note>
          <u who="bo_bernhardsson_b292df" xml:id="i-a53a0bcb738c746b-4" n="a4e31660">
            <seg n="25113852">
              Fru talman! Jag håller med om att det här är en viktig och spännande
              debatt. Jag beklagar att vi inte har så många inlägg kvar, för
              det är massor med frågor som jag skulle vilja diskutera vidare
              med Peter Norman och Elisabeth Svantesson.
            </seg>
            <seg n="b51d091a">
              Nej, jag kan inte påstå att det finns exempel på länder med små
              statsskulder som har haft problem. Jag kan däremot peka på länder
              där man har haft en för svag politik och för lite inflytande för
              politiken genom den offentliga sektorn och där marknadskrafterna
              har fått härja alldeles för fritt. Det kan jag peka på.
            </seg>
            <seg n="c1868579">
              Det jag säger är att varje ägande måste motivera sig självt.
              En aspekt på det är naturligtvis möjligheten att ha en tillgång
              som ger bra avkastning. Men det är kanske inte det viktigaste
              när det gäller statligt ägande, där det kan motiveras, utan det
              är andra, strukturella skäl, alltså möjligheten att styra, skapa
              exempel och så vidare. Det kan gälla på energimarknaden för att
              ställa om till ett hållbart energisystem. I min värld kan det
              också gälla i banksektorn, som har gått rent över styr vid flera
              tillfällen. När Elisabeth Svantesson tar SBAB som exempel är svaret
              väldigt enkelt: Använd ägarmakten och styr företaget!
            </seg>
            <seg n="9da028c8">
              Jag står inte här och påstår att vi har gjort allting rätt det
              vore mig helt främmande. Vi har gjort väldigt mycket bra, det
              mesta riktigt bra, men det är klart att vi ibland har gjort misstag
              även när det gäller samhällets företagsägande. Jag har inga problem
              med att diskutera det och i så fall idka så kallad självkritik.
            </seg>
            <seg n="f223c97e">
              Det som också gör mig lite förbluffad är det här med att vi inte
              ska äga banker. Jag har ett räkneexempel här som jag inte hinner
              med, men utförsäljningen av Nordeaaktier är ju en förfärlig förlustaffär.
              Peter Malmqvist, som är oberoende analytiker, har sågat den affären
              sönder och samman. Vi hinner knappast gå in på det.
            </seg>
            <seg n="4d51551c">
              Sammanfattningsvis, om vi tar det första argumentet, nämligen
              att få ned statsskulden, är det att likna vid Ebberöds bank. Det
              innebär att man säljer tillgångar, de statliga företagen, som
              avkastar kanske 1520 procent. Man säljer sådana tillgångar för
              att lösa av en skuld som man kan låna upp för ett par procent.
              Det är Ebberöds bank. Det är inte särskilt vettigt.
            </seg>
            <seg n="fa4c29c3">
              Huvudargumentet för min del kanske ändå inte är det. Varje sak
              får prövas för sig. Huvudargumentet är att det finns skäl att
              ha inflytande genom ägandet på vissa marknader. Det här högerargumentet
              ursäkta att man inte ska blanda ihop korten utan antingen sätta
              spelreglerna eller bedriva verksamheten, är tillyxat i all hast
              i någon nyliberal tankesmedja. Det finns ingen historia som verifierar
              detta. Det har fungerat alldeles utmärkt med staten som ägare
              av och till inte alltid men ofta när det gäller basnäringarna,
              energibolag och så vidare.
            </seg>
            <seg n="5263ae5a">
              Varför ska vi inte kunna äga en bank? Vi ska rädda bankerna varenda
              gång det fallerar, men vi ska inte äga och vara med och skapa
              goda exempel på marknaden. Det är inte riktigt begripligt för
              mig.
            </seg>
          </u>
          <note type="speaker" n="8bd29470">
            Anf. 21 ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-5fedf13a6056fc4d-1" n="f96d6441">
            <seg n="09b6fbbf">
              Fru talman! Bo Bernhardsson använder skrämselargument. Han kallar
              oss fundamentalister ett ord som ofta används vid utförsäljning
              och privatisering. Men det finns en grundläggande skillnad mellan
              Bo Bernhardssons tankar och mina och regeringens tankar, och det
              är att vi har en tydlig vision.
            </seg>
            <seg n="4fe2a222">
              Vi har en tanke: Varför ska man ha statliga bolag? De som finns,
              varför ska de finnas? Och varför bör vissa företag inte finnas
              i statlig ägo? Bo Bernhardsson vill äga allt, som flygbolag och
              tydligen helst bilfabriker och banker.
            </seg>
            <seg n="7464eea3">
              När vi tryckte på voteringsknappen under förra mandatperioden
              och pumpade in väldigt mycket pengar, miljarder, i SAS tyckte
              inte jag att det kändes så jättebra att svenska skattebetalare
              ska satsa miljardbelopp i ett företag som finns på en väldigt
              konkurrensutsatt marknad. Man kan inte säga att det finns för
              att det är dålig konkurrens i flygbranschen, och vi pumpar in
              miljarder.
            </seg>
            <seg n="017d1809">
              Finns det någon begränsning hos Bo Bernhardsson för hur mycket
              skattepengar vi ska satsa i vissa typer av företag, till exempel
              i Nordea, som ministern nämnde, eller i SAS?
            </seg>
            <seg n="36013968">
              Jag måste också fundera på det här med ägarmakt. Ja, men när
              man finns på en marknad där det har satts upp tydliga regler måste
              man fundera på hur man ska använda ägarmakten om man är en spelare
              och samtidigt har satt upp spelreglerna? Var går gränsen för ägarstyrning
              till exempel? Hur ska man använda bolag?
            </seg>
            <seg n="8f13d00d">
              De frågorna skulle jag vilja ha svar på, om visionen och ägarmakten.
              Jag tycker att det är intressant. Om vi nu pratar om de statliga
              företagens betydelse vore det lämpligt att även interpellanten
              nämnde vilken betydelse han tycker att de ska ha och hur mycket
              skattepengar och vilket kapital han är beredd att satsa i dessa
              företag även om de går riktigt uselt på en konkurrensutsatt marknad.
            </seg>
          </u>
          <note type="speaker" n="3f2d2493">
            Anf. 22 Statsrådet PETER NORMAN (M):
          </note>
          <u who="unknown" xml:id="i-6784beb8695556cc-10" n="51570f13">
            <seg n="de43122d">
              Fru talman! Jag tänkte använda denna lilla omgång till att diskutera
              de mer fundamentala frågorna, men i och med att Bo Bernhardsson
              tog upp några frågor som en pendang till mitt förra yttrande ska
              jag ändå ta upp dem.
            </seg>
            <seg n="ff3e617d">
              Jag tycker så här: Ja, det är nog sant att förväntad avkastning
              på aktier är högre än räntekostnaden. Jag håller med om det. Problemet
              är bara att om man tar det argumentet i sin förlängning jag påstår
              inte att Bo Bernhardsson menar så bör staten köpa mer Nordea,
              köpa SE-banken, SKF, Electrolux, Atlas Copco, hela börsen. Då
              mår vi mycket bättre.
            </seg>
            <seg n="c2076c44">
              Jag skulle vilja se den rådgivare som går till en privatperson
              och säger så här: Okej, du har inga pengar, men jag tycker att
              du ska låna pengar och köpa Nordeaaktier det blir jättebra för
              dig. Parallellen går att göra mellan staten och den enskilda personen.
            </seg>
            <seg n="2d05c1f3">
              Nordea och Malmqvist: Peter Malmqvists huvudsakliga kritik var
              att vi inte sålde Nordea i ett block för att få bättre betalt.
              Jag håller med Malmqvist om det, i princip. Problemet var att
              det inte fanns någon sådan efterfrågan. Detta har också Peter
              Malmqvist accepterat och gått med på i en diskussion med mig.
            </seg>
            <seg n="afcd3caf">
              Rädda banker: Ja, vi räddar banker, men inte aktieägarna. Vi
              har haft två fallissemang de senaste åren, HQ Bank och Carnegie.
              I bägge fallen ledde det till att institutionerna togs om hand,
              inte HQ men Carnegie, men att aktieägarna fick sina värden ned
              till noll.
            </seg>
            <seg n="efa5aefc">
              Men om vi ska diskutera statens roll, som jag tycker är den viktiga
              debatten, håller jag med Elisabeth Svantesson om att statens förstnämnda
              uppgift inte är att äga företag. Staten har en stor mängd företag,
              och jag är själv ansvarig för en enhet med ungefär 55 bolag, varav
              vissa är riktiga guldägg eller flaggskepp. LKAB till exempel,
              som jag hälsade på för några veckor sedan, är ett fullständigt
              fantastiskt företag. De håller nu på att försöka flytta en bit
              av Kiruna, och i en sådan samhällsomvandling tycker jag att det
              är självklart att staten är ägare av bolaget under överskådlig
              tid. Det finns säkert andra bolag av samma karaktär, som Vattenfall,
              Rymdbolaget och så vidare.
            </seg>
            <seg n="699a1341">
              Dessa bolag är skattebetalarnas bolag, och det är viktigt att
              de förmeras och förvaltas på absolut bästa sätt. Det är ett privilegium
              och ett stort ansvar i uppdraget. I huvudsak tycker jag att de
              sköter sin uppgift fantastiskt bra.
            </seg>
            <seg n="5558ce10">
              Vad gäller just finanssektorn har vi från statsmaktens sida ett
              omfattande regleringsansvar, och vi kommer att ha ett regleringsansvar
              för banksektorn under den tid vi kan överblicka.
            </seg>
            <seg n="a3ea753a">
              Dessutom har säkert både Bo Bernhardsson och jag synpunkter på
              bonusnivåer, lånepolicyer, prissättning av fondprodukter och så
              vidare. Att då gå ut med stark röst och ha synpunkter på detta
              samtidigt som man är en ägare och spelare på marknaden gör det
              hela lite kletigt. Den röst man har blir inte lika stark och tydlig
              som om man inte skulle vara ägare av de bolagen.
            </seg>
            <seg n="de940ef0">
              Sedan är frågan rent praktiskt: Hur skulle man använda statens
              muskler? Skulle man till exempel sänka räntan för SBAB:s låntagare,
              det vill säga sänka avkastningskravet på SBAB, vilket innebär
              att staten, det vill säga skattebetalarna, skulle få mindre ut
              av SBAB än man annars skulle få? Förutom att det skulle strida
              mot subventionsregler i EU tycker jag att det är ett slags moralisk
              fråga. Skattebetalarna ska få så bra utveckling som möjligt av
              de bolag som staten har.
            </seg>
          </u>
          <note type="speaker" n="6e0a823b">
            Anf. 23 BO BERNHARDSSON (S):
          </note>
          <u who="bo_bernhardsson_b292df" xml:id="i-a53a0bcb738c746b-5" n="a4e31660">
            <seg n="23a2689c">
              Fru talman! Karikatyren att jag eventuellt skulle vilja att allt
              ska ägas av staten är inte seriös. Jag tycker att jag har varit
              ganska tydlig med att säga att det kan finnas två motiv för statligt
              ägande. Det ena är avkastningen, men det är definitivt inget huvudargument,
              utan det är på områden där det finns politiska motiv för att staten
              finns som ägare. Det kan vara olika motiv. Det kan vara naturliga
              monopol, och det kan gälla ett område där det finns skäl att visa
              upp ett annat agerande och styra just genom att bedriva verksamhet.
            </seg>
            <seg n="3d6e30ea">
              Skälet till att jag tar upp avkastningen är att det är den ekonomiska
              synvinkeln som ministern använder när han säger att vi kan hamna
              i Greklands situation. Jag tycker inte att det är något huvudargument
              för statligt ägande, för det skulle leda till att vi ska köpa
              så mycket som möjligt och ha så stora inkomster som möjligt. Jag
              tar upp detta bara för att visa att det faktiskt är ett argument
              som hör hemma i Ebberöds bank. Jag tar det därför att ministern
              har använt detta och sagt att det kan bli som i Grekland.
            </seg>
            <seg n="d1e2e17a">
              Vi kan låna pengar till ungefär 2 procent, och då är det inte
              särskilt klyftigt att med automatik sälja ut sådant som ger 10,
              15 eller 20 procent i avkastning därav detta. Jag tycker kanske
              inte att det är vettigt att ens gå in i bilindustrin.
            </seg>
            <seg n="6f17b037">
              Tiden rinner i väg. Jag vill avsluta med att säga att jag skulle
              önska att vi hade några omgångar till, för det är väldigt många
              frågeställningar som är intressanta att fortsätta att belysa.
              Jag tycker att man ska ha en sådan inställning till samhällsägande
              att varje sak motiveras utifrån arten av verksamheten inte att
              man har hållningen att man ska sälja allt eller köpa allt.
            </seg>
          </u>
          <note type="speaker" n="f5a7c82f">
            Anf. 24 Statsrådet PETER NORMAN (M):
          </note>
          <u who="unknown" xml:id="i-6784beb8695556cc-11" n="51570f13">
            <seg n="150cc5a4">
              Fru talman! Jag tyckte själv att jag var tydlig i mitt förra
              inlägg, när jag tog upp argumentet att aktier ger högre avkastning
              än räntan på statsskulden. Min poäng var att om man tar det argumentet
              i sin förlängning så betyder det att staten ska köpa på sig väldigt
              mycket företag. Jag sade inte att detta var Bo Bernhardssons uppfattning,
              utan jag sade att det blir så om man tar argumentet i sin förlängning.
              Jag hoppas att jag var tydlig där.
            </seg>
            <seg n="6db05101">
              Jag tror att vi är mer överens än det kan låta. Även jag tycker
              att det finns argument för statligt ägande. Jag tog några exempel,
              som LKAB och Vattenfall.
            </seg>
            <seg n="a2b0bc2e">
              Men jag tycker ändå att statens huvudsakliga roll ska vara att
              se till att marknaderna fungerar. Då har vi exempelvis konkurrensmyndigheter
              och andra typer av verktyg, som lagstiftning och reglering, för
              att göra marknadsplatserna och marknadsformerna så bra som möjligt
              för att stimulera privata företag att gå in på marknaderna.
            </seg>
            <seg n="8382616e">
              Inom finanssektorn tycker jag att det är speciellt olämpligt
              att vara ägare, på grund av de argument som jag har fastslagit.
              SBAB tycker jag att det är tråkigt att vi inte kan komma överens
              om att hitta andra lösningar för. SBAB har historiskt genom att
              till exempel ta bort topplånet som idé och införa rabatter och
              annat visat att man har varit en pådrivande aktör i den lånekarusell
              som vi har upplevt under de senaste åren. Jag tror att vi hade
              mått bättre om SBAB inte hade haft staten som ägare utan hade
              haft en privat ägare.
            </seg>
            <seg n="f8fc8308">
              Återigen: Jag vill tacka Bo Bernhardsson för debatten. Jag hade
              också gärna haft några omgångar till. Det är viktiga frågor. Jag
              hoppas att vi kommer att träffas igen i andra sammanhang eller
              i detta för att diskutera vidare.
            </seg>
          </u>
          <note n="75d1a0ff">
            Överläggningen var härmed avslutad.
          </note>
          <note n="28a67305">
            8 § Svar på interpellation 2010/11:212 om garantipension för
            gifta
          </note>
          <note type="speaker" n="bca2286f">
            Anf. 25 Statsrådet ULF KRISTERSSON (M):
          </note>
          <u who="unknown" xml:id="i-6784beb8695556cc-12" n="51570f13">
            <seg n="760cf4f1">
              Fru talman! Margareta Sandstedt har frågat mig om jag avser att
              ta initiativ till att ändra lagstiftningen så att gifta par ges
              rätt till samma pensionsnivå som ogifta par utan gemensamma barn.
            </seg>
            <seg n="a3e707b9">
              Bakgrunden till att det är skillnad i pensionsnivå mellan ogifta
              och gifta är att man antas ha högre fasta kostnader som ensamstående
              än man har när man lever tillsammans som ett par och kan dela
              dessa kostnader på två inkomster.
            </seg>
            <seg n="ff2902d5">
              I samband med pensionsreformen fördes diskussioner om att göra
              garantipensionsnivån oberoende av civilstånd. Att införa en enhetlig
              nivå var dock förenat med relativt stora kostnader, och man valde
              i stället att satsa på att höja nivån på garantipensionen för
              alla. I stället för att ge bara gifta en högre garantipension
              utformades pensionen så att även ogifta fick en real förbättring.
            </seg>
          </u>
          <note type="speaker" n="ba5b7093">
            Anf. 26 MARGARETA SANDSTEDT (SD):
          </note>
          <u who="unknown" xml:id="i-6784beb8695556cc-13" n="51570f13">
            <seg n="b5872396">
              Fru talman! Jag får tacka statsrådet för svaret och ser fram
              mot debatten, då det verkar vara ett angeläget problem.
            </seg>
            <seg n="343b247d">
              Enligt en SCB-uppgift från 2009 tycks det vara runt 50 procent
              av våra pensionärer som är gifta. Enligt Pensionsmyndigheten har
              runt 40 procent av pensionärerna garantipension.
            </seg>
            <seg n="9b3f4686">
              I dag kan ogifta sambopar få högre pension än gifta. Det är ett
              märkligt system som är lite svårt att förklara. Jag ska säga att
              jag blev förvånad när jag fick höra att det var så stor skillnad
              mellan ogifta och gifta, särskilt när man i Sverige talar så mycket
              om rättvisa ur olika aspekter.
            </seg>
            <seg n="d7d25f03">
              Nu har vi alltså ett system som gör att pensionärer med låg pension
              kanske tvekar att gifta sig, då den största skillnaden för dem
              som omfattas av garantipension kan uppgå till 849 kronor per person.
            </seg>
            <seg n="eff4d2a3">
              Jag tycker att det är synd om äktenskapet upplevs som en ekonomisk
              nackdel, för jag tror att många håller med mig om att det är fint
              att ingå äktenskap som bevis på sin kärlek. Äktenskapet har även
              mycket starkt symbolvärde, och för många inger det en särskild
              känslomässig trygghet som samlevnadsform.
            </seg>
            <seg n="ee27be3f">
              Jag håller naturligtvis med om att man har gjort en hel del för
              att förbättra för pensionärer. Precis som statsrådet säger har
              garantipensionen höjts för alla. Regeringen har även infört skattelättnader
              och bidragit till att pensionärer har fått möjlighet att jobba
              efter pensionsåldern.
            </seg>
            <seg n="b9e7112b">
              Det är bra. Men trots det förstår jag inte varför man envisas
              med att garantipension ska vara olika beroende på om man är gift
              eller inte.
            </seg>
            <seg n="6bb25e9d">
              Fru talman! Jag vill därför fortfarande fråga statsrådet om det
              finns en vilja att förändra lagstiftningen så att den bättre stämmer
              överens med den nuvarande synen på samlevnadsformer. Jag upplevde
              inte riktigt att jag fick svar på den frågan i det första svaret.
            </seg>
          </u>
          <note type="speaker" n="117890d6">
            Anf. 27 Statsrådet ULF KRISTERSSON (M):
          </note>
          <u who="unknown" xml:id="i-6784beb8695556cc-14" n="51570f13">
            <seg n="c6248362">
              Fru talman! Interpellanten tar upp ett problem och dilemma som
              är välkänt och väl värt att diskutera.
            </seg>
            <seg n="a876710e">
              Jag ska citera ur propositionen från 1993/94. Regeringen skriver:
            </seg>
            <seg n="ae5cc6f4">
              Några remissinstanser anser att pensionsnivåerna bör vara lika
              oavsett civilstånd. Att åstadkomma detta skulle innebära betydande
              kostnader för pensionssystemet. Vi anser det vara rimligt att
              använda dessa medel till mer angelägna delar av grundskyddet.
            </seg>
            <seg n="1a78f035">
              Regeringen pekade alltså på att det fanns ett dilemma här, att
              det skulle kosta rätt stora belopp att göra den utjämning som
              det skulle innebära. En sådan förändring skulle, skissartat, kosta
              i storleksordningen 6 miljarder kronor. Riksdagen tyckte då, och
              har väl inte därefter haft skäl att ändra sin uppfattning, att
              det fanns angelägnare sätt att stödja pensionärer med låga inkomster
              än genom denna förändring. Det betyder inte att man inte ser det
              här dilemmat och det här problemet.
            </seg>
            <seg n="057a0715">
              Min andra reflexion är att vi kommer att se färre personer som
              lever i garantipensionssystemet över tid. Nya pensionärer får
              en allt mindre andel av sin pension i form av dessa tilläggspensioner,
              så på sikt kommer vi nog att se ett minskat praktiskt problem
              med detta.
            </seg>
            <seg n="7821786a">
              Jag förstår själva problematiken. Den är väl känd sedan tidigare.
              Regeringen har ingen avsikt att göra någon förändring i pensionssystemet
              eller ens ta upp en diskussion inom Pensionsgruppen kring pensionssystemet
              i den här frågan just nu.
            </seg>
          </u>
          <note type="speaker" n="2f1ee593">
            Anf. 28 MARGARETA SANDSTEDT (SD):
          </note>
          <u who="unknown" xml:id="i-3a11a363579a4be7-0" n="51570f13">
            <seg n="84d78fac">
              Fru talman! Jag kan ändå inte förstå. Jag förstår att man hänvisar
              till kostnader, men jag anser inte att det ska ursäkta att just
              gifta ska råka ut för den här särbehandlingen.
            </seg>
            <seg n="589e2a3a">
              Om det är som statsrådet säger, att man har lägre kostnader när
              man bor tillsammans, borde lagen om garantipensionen omfatta alla
              som är sambor. Men i stället har man valt att reducera pensionen
              för just gifta och sambor med gemensamma barn. Jag kan inte riktigt
              bli klok på hur man kan försvara det. Man har ju inga problem
              med att definiera vilka som är sambor inom andra rättsområden.
            </seg>
          </u>
          <note n="ea2a9d5b">
            Fru talman! Jag kan citera ur sambolagen, § 1. Där står det:
          </note>
          <u who="unknown" xml:id="i-07719667a25bbbc2-0" n="51570f13">
            <seg n="70a8d9f0">
              Med sambor avses två personer som stadigvarande bor tillsammans
              i ett parförhållande och har gemensamt hushåll.
            </seg>
            <seg n="76c90dc7">
              Och i andra fall brukar man hänvisa till par som bor tillsammans
              under äktenskapsliknande förhållanden.
            </seg>
            <seg n="ac16b617">
              Otillräckliga pensioner för gifta kan alltså inte motiveras utifrån
              eventuella lägre kostnader, utan här måste samma regler gälla
              för alla, oavsett om man är gift eller sambo. Jag anser därför
              att den här lagen är direkt missgynnande för människor som väljer
              att gifta sig. Jag anser att det ska vara en förändring av det
              här.
            </seg>
          </u>
          <note type="speaker" n="2af2dda5">
            Anf. 29 Statsrådet ULF KRISTERSSON (M):
          </note>
          <u who="unknown" xml:id="i-6784beb8695556cc-15" n="51570f13">
            <seg n="00d9bd09">
              Fru talman! Som jag nyss sade är dilemmat välkänt och också i
              klartext beskrivet. Men det fanns också ett mycket pragmatiskt
              skäl till att inte göra någon förändring just då. Det handlade
              ju om att man, för att slippa göra en förändring där man sänkte
              för några, skulle behöva höja ganska väsentligt för just gifta
              par. Och då kommer vi in i en traditionell diskussion om var resurserna
              främst bör läggas någonstans. Åtminstone på den tiden tyckte man
              inte att det var en realistisk väg att spendera så pass mycket
              pengar på detta. Frågan har inte aktualiserats efter det, och
              vi har inga avsikter just nu att göra förändringar. Vi tror att
              problemet över tid kommer att minska, men jag förstår själva det
              principiella dilemmat.
            </seg>
          </u>
          <note type="speaker" n="c202f088">
            Anf. 30 MARGARETA SANDSTEDT (SD):
          </note>
          <u who="unknown" xml:id="i-6784beb8695556cc-16" n="51570f13">
            <seg n="fbc1e0a4">
              Fru talman! Jag tycker att det är tråkigt att höra det svaret,
              att man väljer att låta problemet kvarstå. Här går man in och
              gör skillnad på folk och folk.
            </seg>
            <seg n="432737af">
              Pensionärer har under en lång tid varit eftersatta. Det regeringen
              gjort hittills för att i större mån göra förbättringar är glädjande.
              Men vi får inte stanna där. Vi kan inte acceptera att pensionärer
              drabbas ekonomiskt bara för att de valt äktenskapet som en samlevnadsform.
            </seg>
            <seg n="858a5b88">
              Vi sverigedemokrater lovar att vi kommer att titta i kommande
              budgetar för att planera ett extra utrymme för den här gruppen
              och verka för en förändring av det här systemfelet.
            </seg>
          </u>
          <note type="speaker" n="d16c8051">
            Anf. 31 Statsrådet ULF KRISTERSSON (M):
          </note>
          <u who="unknown" xml:id="i-3a11a363579a4be7-1" n="51570f13">
            <seg n="8d554999">
              Fru talman! Jag noterar att man kan se på saken på olika sätt.
              Man kan också ge problemets principiella vikt olika praktisk betydelse.
              Vi tycker i dagsläget inte att det här är det mest angelägna problemet
              med pensionssystemet, men jag inser att man kan diskutera saken
              på olika sätt.
            </seg>
          </u>
          <note n="75d1a0ff">
            Överläggningen var härmed avslutad.
          </note>
          <note n="043fcd05">
            9 § Bordläggning
          </note>
          <note n="3e76555c">
            Anmäldes och bordlades
          </note>
          <note n="4d0019b5">
            10 § Anmälan om interpellationer
          </note>
          <note n="d9cdbbc1">
            Anmäldes att följande interpellationer framställts
          </note>
          <note n="bb6e7c9c">
            den 4 mars
          </note>
          <note n="0e9a22da">
            Leif Jakobsson
          </note>
          <note n="56248207">
            Kent Persson
          </note>
          <note n="1cd270fc">
            Interpellationerna redovisas i bilaga som fogats till riksdagens
            snabbprotokoll tisdagen den 8 mars.
          </note>
          <note n="92916ab5">
            11 § Anmälan om frågor för skriftliga svar
          </note>
          <note n="512abd50">
            Anmäldes att följande frågor för skriftliga svar framställts
          </note>
          <note n="bb6e7c9c">
            den 4 mars
          </note>
          <note n="36ad12b7">
            Roger Haddad
          </note>
          <u who="unknown" xml:id="i-07719667a25bbbc2-1" n="51570f13">
            <seg n="e28f05f4">
              Barbro Westerholm
            </seg>
          </u>
          <note n="06f8e123">
            Frågorna redovisas i bilaga som fogats till riksdagens snabbprotokoll
            tisdagen den 8 mars.
          </note>
          <note n="390861f8">
            12 § Kammaren åtskildes kl. 10.24.
          </note>
          <note n="9033c3d0">
            Förhandlingarna leddes av förste vice talmannen.
          </note>
          <note n="ff6cb3f2">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
