<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--93</head>
          <docDate when="2010-04-28">2010-04-28</docDate>
        </div>
      </front>
      <body>
        <div>
          <note n="7e0b007a">
            ﻿
          </note>
          <note n="efa1e5a1">
            Riksdagens protokoll
          </note>
          <note n="d120fd76">
            2010/11:93
          </note>
          <note type="date" n="29b11657">
            Torsdagen den 28 april
          </note>
          <note n="6d635f56">
            Kl. 12:00 - 18:23
          </note>
          <note n="2372a944">
            1 § Anmälan om inkomna faktapromemorior om förslag från Europeiska
            kommissionen
          </note>
          <note n="5caec8b0">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="34a703fb">
            KOM(2011)128
          </note>
          <note n="325ea63d">
            KOM(2011)146
          </note>
          <note n="8ac43603">
            2 § Hänvisning av ärende till utskott
          </note>
          <note n="ab4e0872">
            Föredrogs och hänvisades
          </note>
          <note n="ba549a8e">
            3 § Cykelfrågor
          </note>
          <note n="4c55d1f6">
            Föredrogs
          </note>
          <note type="speaker" n="90facc6f">
            Anf. 1 ANNELIE ENOCHSON (KD):
          </note>
          <u who="annelie_enochson_881985" xml:id="i-a0048fe77add6d86-0" n="7a1f585d">
            <seg n="ea71260b">
              Fru talman! Dagens betänkande är ett så kallat motionsbetänkande,
              och där behandlas sju motioner med totalt 30 yrkanden. Motionerna
              rör allt från mål för cykelpolitiken till trafikregler för cyklister.
            </seg>
            <seg n="54fa7d33">
              Enligt vår alltid uppdaterade och kunnige kanslichef är detta
              betänkande det andra cykelbetänkandet i trafikutskottets historia.
            </seg>
            <seg n="6606edec">
              I början av 1960-talet blev bilen den huvudsakliga normen i trafiken.
              Detta innebar att det i många trafikmiljöer blev farligt och mindre
              attraktivt att cykla, vilket bidragit till att cyklingens andel
              av resandet har minskat.
            </seg>
            <seg n="430c3941">
              Resvaneundersökningar som görs av bland annat före detta Sika
              visar att cykelns andel som färdsätt stadigt har minskat. Vid
              den senaste mätningen, som gjordes under perioden 20052006, var
              det endast 10 procent av männen och 9 procent av kvinnorna som
              använde cykeln som färdsätt. Undersökningen RES 20052006 handlar
              om människors dagliga resande, om vid vilka tidpunkter resor görs,
              vilka färdsätt som används och vad syftet eller ärendet för resan
              är.
            </seg>
            <seg n="53c2ddd3">
              Trafikanalys inledde i januari 2011 en ny nationell resvaneundersökning.
              Datainsamlingen kommer att pågå under två år med option på ytterligare
              två år. Våren 2012 kommer en första resultatrapport att publiceras,
              och en första databas blir tillgänglig för leverans.
            </seg>
            <seg n="fb564740">
              Som trafikantgrupp är cyklister mycket utsatta. Skaderisken för
              cyklister per tillryggalagd sträcka har beräknats vara nio gånger
              högre än för biltrafikanter.
            </seg>
            <seg n="e5377edf">
              Cyklister utgör en större andel av det totala antalet trafikskadade
              än av det totala antalet trafikdödade. Antalet omkomna i cykelolyckor
              är ungefär 30 personer per år under år 2010 var antalet 28 personer,
              enligt gjorda beräkningar. Antalet svårt skadade cyklister var
              tyvärr så många som 269 personer under samma år.
            </seg>
            <seg n="a6e85560">
              Det finns en cykelstrategi från 2000 som har två övergripande
              mål:
            </seg>
            <seg n="811d8a0c">
              För att nå dessa mål krävs det satsningar på cykeltrafiken i
              kombination med en medveten samhällsplanering.
            </seg>
            <seg n="397ec3ae">
              Efter en uppföljning av cykelstrategin 2006 gjordes bedömningen
              att den var relevant även för det fortsatta arbetet.
            </seg>
            <seg n="2e7cb329">
              Nu har våren kommit, och snart är sommaren här. Då kommer också
              cyklandet att öka och med det den fantastiska frihetskänslan av
              att vara nära naturen, höra fågelsång och känna dofter som man
              kan göra framför allt på cykel.
            </seg>
            <seg n="e8de15bb">
              Med dessa ord överlämnar jag betänkandet till mina kolleger för
              debatt i kammaren.
            </seg>
          </u>
          <note type="speaker" n="41017f26">
            Anf. 2 DÉSIRÉE LILJEVALL (S):
          </note>
          <u who="desiree_liljevall_4d39e5" xml:id="i-a821a275cf09cb77-0" n="67f5e751">
            <seg n="7c063814">
              Fru talman! Under påskhelgen njöt vi svenskar. Sol, värme och
              sommartemperatur gillar vi. Det härliga vädret fick flera av oss
              att stöka runt i förrådet efter trädgårdsmöbler, grill och gräsklippare
              och fick även några av oss att stöka runt efter golfbagen. Inte
              minst gällde det att leta fram cykeln och rulla ut den ur vinteridet.
            </seg>
            <seg n="f3d357a3">
              Det är, precis som Annelie Enochson sade, härligt att cykla!
              Lyckan när vi människor susar nedför landsvägen på årets första
              cykeltur är nästan lika stor som den lycka kossorna känner när
              de skuttar, eller snarare slår volter, ut ur ladugården vid koutsläppet
              i början av maj.
            </seg>
            <seg n="77b488b1">
              När jag var liten var cykelutbudet inte så stort. I cykelaffären
              kunde man välja mellan ordinära cyklar utan växlar och mer hajpade
              femväxlade cyklar med himmelsblå ram och bockstyre.
            </seg>
            <seg n="06665dcd">
              I dag är cykelutbudet betydligt större. Vi verkar välja cykel
              efter den person vi vill vara, ungefär som det gamla talesättet
              om sådan hund, sådan husse alltså: sådan cykel, sådan cyklist.
            </seg>
            <seg n="de76f0b7">
              Som den trendmedvetne kan du till exempel köpa lådcykeln från
              Christiania, en klassiker som togs fram i den bilfria danska fristaden
              för att klara lite tyngre transporter.
            </seg>
            <seg n="a0f8a3a2">
              Eller också kan du shoppa en två och en halv meter lång sportcykel
              med förlängd ram att sätta din packning på.
            </seg>
            <seg n="b208b2fd">
              Är du typen som pratar mycket i mobiltelefon mellan cykelturerna
              kan du skaffa dig en sådan cykel som laddar din mobiltelefon när
              du svischar fram.
            </seg>
            <seg n="b034d0f8">
              Eller också gör du som den engelske cykelministern Norman Baker
              och införskaffar en fällbar britt att trampa fram på mellan mötena.
              En fällbar britt har köregenskaper som en fullstor cykel men kan
              behändigt fällas ihop när du inte behöver den.
            </seg>
            <seg n="cd1dbcbd">
              Fru talman! Det här talet kommer i mångt och mycket att vara
              en hyllning till cykeln som transportmedel. Som land har vi mycket
              att vinna på att fler börjar cykla. Alla svenskar som väljer cykeln
              framför bilen bidrar flitigt till att minska städernas trafikproblem.
              Luften blir renare, bullret måttligare och svenska folket friskare!
            </seg>
            <seg n="0c1a3cc3">
              Med den vetskapen är det glädjande att ett stort antal av landets
              kommuner är i full färd med att planera stora satsningar för cykeltrafikanterna.
            </seg>
            <seg n="8ef24fca">
              Hemma i Kalmar till exempel har kommunen vid infarterna satt
              upp stora skyltar som deklarerar att besökarna har kommit till
              cykelstaden Kalmar. Även landets tre största städer Helsingfors,
              Göteborg och Malmö satsar på förbättrad infrastruktur för cyklisterna.
            </seg>
            <seg n="0c3c934c">
              I dag görs en av tio resor i Helsingfors med cykel. Det är en
              klar förbättring jämfört med hur det har varit under de senaste
              decennierna, men det är definitivt inte all-time-high.
            </seg>
            <seg n="2c1367ba">
              För sjuttio år sedan när mina föräldrar just hade sett världens
              ljus utgjorde cyklingen 35 procent av stockholmarnas resor. Sedan
              kom tunnelbanan, och allt fler fick råd med egen bil. 1970 det
              år då jag föddes hade cyklandet sjunkit till 0,8 procent. Nu,
              2011, har alltså trenden lyckligtvis vänt. Huvudstadsborna har
              börjat trampa igen på sina hojar.
            </seg>
            <seg n="794b29eb">
              Det är självklart bra. Men nära skjuter ingen hare, fru talman!
              Vi ligger fortfarande decennier efter toppcykelstäder som Köpenhamn
              och Amsterdam. I Nederländerna, som är det land där det cyklas
              mest i världen, är andelen cykelresor drygt 25 procent, alltså
              nästan som det var i Helsingfors på 30- och 40-talen.
            </seg>
            <seg n="56b09119">
              Även England har blivit ett land fullt av cyklister. De senaste
              tio åren har antalet cyklande Londonbor mer än fördubblats. 40
              procent av fordonen i stadens centrala delar är numera cyklar,
              och i dag görs över en halv miljon cykelresor om dagen. Men London
              siktar högre. Målet är att fördubbla antalet cyklister till år
              2025.
            </seg>
            <seg n="4ec58b08">
              Den brittiske politikern Norman Baker, som jag nyss nämnt, gör
              allt han kan för att vara en god förebild i sin roll som cykelminister.
              Men även solen har sina fläckar. Nyligen retade Baker gallfeber
              på landets cykelsäkerhetsorganisationer efter att ha setts utan
              cykelhjälm och dessutom ha uttalat sig enligt följande:
            </seg>
            <seg n="9fa70063">
              Jag vill inte ha något på huvudet. För mig ligger nöjet med att
              cykla i att känna hur vinden blåser genom håret det lilla jag
              har kvar.
            </seg>
            <seg n="282e3787">
              Fru talman! Varför har länder som England, Danmark och Nederländerna
              lyckats så mycket bättre än Sverige? Den enda raka förklaringen
              till cykelboomen är att ländernas lagstiftare satt upp mätbara
              mål och förbättrat livet för cyklisterna avsevärt. Om Moder Svea
              ska bli en cykelnation av rang behöver vi göra detsamma.
            </seg>
            <seg n="920e61f0">
              Enligt min uppfattning är den enskilt viktigaste åtgärden att
              förbättra trafiksäkerheten och infrastrukturen för dem som cyklar.
              Cyklister är en särskilt utsatt trafikantgrupp. Skaderisken har
              beräknats till nio gånger högre än för biltrafikanter. Bara lite
              grus efter vintersandningen eller en trottoarkant kan vara förödande
              för en cyklist i rusningstrafiken.
            </seg>
            <seg n="9c362850">
              En kvinna vittnade i Dagens Nyheter för någon månad sedan om
              livet som cyklist i Helsingfors. Så här sade hon: Jag har blivit
              prejad av bil så att jag kört omkull, krockat med en annan cyklist,
              varit millimeter från att bli mosad av bussar, blivit utskälld
              av taxichaufförer, blivit slagen i magen av mötande för att jag
              cyklat i vägen, blivit påkörd av en annan cykel eller bil med
              läkar- och sjukhusbesök som följd.
            </seg>
            <seg n="db8128c4">
              Under 2010 omkom 28 personer till följd av cykelolyckor. Antalet
              svårt skadade uppgick till 269 personer. Det måste vara vår absoluta
              mening att sätta säkerheten för cyklister högst. Vi socialdemokrater
              vill att riksdagen sätter upp som mål att antalet allvarligt skadade
              cyklister ska mer än halveras senast 2020 jämfört med i dag.
            </seg>
            <seg n="dcd14174">
              Som ett viktigt led i denna strävan bör Trafikverket få i uppdrag
              att ta fram en strategi för säkra gång- och cykelvägar i anslutning
              till alla skolor. Vi behöver förbättra infrastrukturen för cykeltrafiken.
              Vi behöver fler cykelvägar. Utanför tätorter, men även inom tätorter,
              tvingas cyklister till större delen att cykla på vägbanan eller
              på vägrenar av varierande bredd. När landsvägar byggs om till
              två-plus-ett-vägar måste man även ta cyklingen i beaktning.
            </seg>
            <seg n="3da2551e">
              Självklart ställer jag mig bakom alla socialdemokratiska reservationer,
              men för tids vinnande yrkar jag bifall till reservationerna 1
              och 3.
            </seg>
            <seg n="612120dc">
              Innan jag kliver ned från talarstolen, fru talman, skulle jag
              vilja ta död på en del myter som florerar bland den icke cyklande
              delen av befolkningen och som enligt branschorganisationen Svensk
              Cykling är rena snicksnacket.
            </seg>
            <seg n="386a403f">
              Och slutligen, fru talman, själva kärnfrågan: Går det att cykla
              i pumps? Javisst, det gäller bara att ha den rätta knycken. Tänk
              på att trampa med främre delen av foten när du cyklar i högklackat,
              och använd själva klacken som halkstopp på trampan!
            </seg>
            <seg n="617d3e2d">
              Fru talman! Det är coolt att cykla.
            </seg>
            <seg n="f7dfd55b">
              (Applåder)
            </seg>
          </u>
          <note n="492027dc">
            I detta anförande instämde Gunilla Carlsson i Hisings Backa,
            Lars Mejern Larsson, Pia Nilsson och Leif Pettersson (alla S).
          </note>
          <note type="speaker" n="b02d29e7">
            Anf. 3 STINA BERGSTRÖM (MP):
          </note>
          <u who="stina_bergstrom_d57ec1" xml:id="i-367e68188ef23725-0" n="a7eb46f8" next="i-815a05744b5317e9-0">
            <seg n="460dc45d">
              Fru talman! Nu har många tagit fram sina cyklar från vintervilan
              i förråden. Själv tog jag premiärturen förra veckan, ned till
              Konsum. Sedan två år tillbaka är det möjligt att cykla hela vägen.
            </seg>
            <seg n="c7607431">
              I september 2008 var jag med och invigde cykelvägen längs den
              hårt trafikerade riksväg 61. Cykelvägen har bara funnits i två
              år, men drömmarna och behovet av den hade funnits i över tio år
              innan den byggdes. Biltrafikens ökning hade lett till att det
              var förenat med livsfara att cykla eller gå längs landsvägen som
              går mellan bygdens byar. Barnen fick skjutsas överallt, och det
              var bara de mest våghalsiga vuxna som vågade cykla bland långtradarna.
            </seg>
            <seg n="ae93afea">
              Nu kan vi dock återigen cykla till skola, affär, stationen, fotbollsträningarna
              och festerna på Folkets Hus. Detta säger jag, fru talman, som
              ett exempel på att det faktiskt är vi politiker som på olika sätt
              påverkar möjligheten att cykla. Visst är det individen som väljer
              om man vill cykla eller åka bil, men det är vi som politiker som
              styr valen oftast till bilens fördel.
            </seg>
            <seg n="4489a824">
              Cykeln har en viktig roll i klimatarbetet. Att öka cyklingens
              andel av persontransporterna är ett av de snabbaste och billigaste
              sätten att minska utsläppen från transportsektorn. Det som behövs
              är att ge cykeln högre prioritet så att det blir mer attraktivt
              att cykla och mindre attraktivt att köra bil. Här finns en stor
              miljöpotential, eftersom många bilresor är löjligt korta. Ca 30
              procent av antalet bilresor är kortare än tre kilometer, och hälften
              är kortare än fem kilometer.
            </seg>
            <seg n="f803ee07">
              Det är en sträcka som många av oss lätt kan cykla och må bra
              av det också. Att öka cyklandet är nämligen även en folkhälsofråga.
              Det trycker vi i Miljöpartiet på i vår motion Klimat, cykel och
              hälsa . I denna motion presenterar vi 33 viktiga åtgärder för
              att fler ska ta cykeln. De flesta av förslagen behandlas i dagens
              betänkande.
            </seg>
            <seg n="736e5638">
              Fru talman! Hur får vi då fler att välja cykeln? Vad har Miljöpartiet
              för förslag? Ja, en viktig sak är förstås att bygga fler cykelvägar.
              En säker cykelväg till skolan gör till exempel att föräldrar vågar
              låta barnen cykla i stället för att köra dem dit i bil. Mer säkra
              cykelvägar i städerna, till exempel i Helsingfors där folk är
              sämst på att cykla till jobbet, läste jag i en DN-artikel i lördags
              skulle få fler att våga cykla. Jag gjorde min första cykeltur
              någonsin i huvudstaden i tisdags, och det var en spännande upplevelse.
              Det är inte utan att jag känner igen mig i kvinnan som Désirée
              Liljevall berättade om tidigare.
            </seg>
            <seg n="c20dfcf8">
              Pengar till cykelvägarna kommer både från kommunens och statens
              pengapåse. Vår cykelväg hemma byggdes av Vägverket. Det var alltså
              statliga pengar. I tio år fick vi vänta. Att det behövs mycket
              mer öronmärkta pengar i regeringens budget till cykelvägar är
              tydligt.
            </seg>
            <seg n="a46d3d82">
              Fru talman! Jag har tidigare här i talarstolen berättat ytterligare
              en historia från min hemkommun, om vad som hände när man byggde
              om vägen till en två-plus-ett-väg med mitträcke utanför samhället
              Fagerås. Möjligheten att cykla längs vägen försvann helt, och
              cyklister och gående förpassades bokstavligen till diket. Detta
              händer överallt i vårt land. Det är obegripligt!
            </seg>
            <seg n="b86cdc72">
              Miljöpartiet anser att man när man bygger två-plus-ett-vägar
              samtidigt måste se till att det fortfarande går att cykla längs
              vägen. Det är inte något som ska bli möjligt igen först efter
              tio år. Pengarna till cykelvägen ska tas ur den pott som används
              till att bygga om vägen, så att man kan inviga cykelvägen samtidigt
              som vägen.
            </seg>
          </u>
          <note n="2702bc10">
            Jag yrkar bifall till den reservation som handlar om detta, nämligen
            reservation 3. Den är gemensam för S och MP.
          </note>
          <u who="stina_bergstrom_d57ec1" xml:id="i-815a05744b5317e9-0" n="a7eb46f8" prev="i-367e68188ef23725-0">
            <seg n="60671a12">
              Men, fru talman, det finns mycket annat som regeringen måste
              göra för att fler ska sätta sig på cykeln i stället för i bilen.
              Det behövs nationella mål för hur cykelresandet ska öka och cykelolyckorna
              minska. Det måste bli lättare att ta med sig cykeln på bussar
              och tåg. Och lagstiftningen måste ändras så att det blir lättare,
              säkrare och smidigare att ta sig fram med cykel i städerna.
            </seg>
            <seg n="d58f3abf">
              Precis som sagts tidigare av Annelie Enochson finns det dåligt
              med uppgifter kring hur cyklandet i dag utvecklas. Det finns undersökningar
              som gjordes under perioden 19952006 som visade att cyklandet minskade
              hela tiden. Vad som händer i dag vet vi inte riktigt.
            </seg>
            <seg n="0972bee6">
              En av anledningarna till att Sverige, till skillnad mot till
              exempel länder som Danmark och Holland, inte har lyckats bättre
              när det gäller cyklingen är att vi inte har haft några mätbara
              mål med krav på uppföljning. Det har lett till att vi har bristande
              underlag när det gäller att ta reda på hur det förhåller sig i
              dag.
            </seg>
            <seg n="5f45dd65">
              Trafikutskottet har anfört att mål om cyklingens utveckling inte
              bör ligga på nationell nivå. Det är en märklig inställning. I
              många andra sammanhang har vi nationella mål. Så är det med flera
              av våra miljömål. Ett annat nationellt mål är fördubblingsmålet
              inom kollektivtrafiken. Det är ett mål som Miljöpartiet anser
              att riksdagen bör ställa sig bakom. Och vi tycker även att riksdagen
              ska sätta upp mål för hur cykelåkandet ska utvecklas i Sverige.
            </seg>
            <seg n="d8a09be3">
              Vi föreslår följande mål:
            </seg>
            <seg n="05709735">
              Vi tycker, precis som Desirée Liljevall sade nyss, att nollvisionens
              mål även ska omfatta cyklisterna, det vill säga att antalet allvarligt
              skadade cyklister ska vara mer än halverat senast 2020. I dag
              ökar cykelolyckorna, och skadade cyklister är en större patientgrupp
              än bilisterna på våra sjukhus. Det har sagts här tidigare att
              det är nio gånger så farligt att sätta sig på cykel än att kliva
              in i bilen. Det är inte acceptabelt.
            </seg>
            <seg n="de8b7187">
              Avslutningsvis, fru talman, vill jag säga några ord om trafikregler.
              Enligt Miljöpartiets uppfattning bör fotgängare, cyklister, personer
              i rullstol, barnvagnar, skejtare och andra så kallade mjuka trafikanter
              ges högsta prioritet vid stadsplanering och utformningen av regler.
              Det skapar en mänskligare stad, ökar trafiksäkerheten och förbättrar
              möjligheten till vardagsmotion.
            </seg>
            <seg n="61faff29">
              Ett exempel på att planeringen i stället skett med bilen som
              utgångspunkt är reglerna för enkelriktade gator. I Sverige tvingas
              cyklister att ta omvägar, trots att vägbredden gör det möjligt
              att låta bilar möta cyklister. Att låta cyklister köra mot enkelriktat
              skulle på många håll öka framkomligheten utan att bidra till större
              risker. Detta är sedan länge tillåtet i Tyskland, Holland, Schweiz,
              Frankrike, Danmark, England, Österrike, Belgien med flera länder.
              Miljöpartiet anser att det borde tillåtas även i Sverige.
            </seg>
            <seg n="a5b515f9">
              Ett annat exempel är väjningsplikten. En cykel måste alltid väja
              för en bil, även om cykeln kommer på huvudled och bilen från sidan.
              Miljöpartiet anser att det är dags att låta bilar väja för cyklister
              då cyklisten färdas på huvudled.
            </seg>
            <seg n="ab699dcf">
              Vi tycker att zebralagen ska gälla även för cyklar, det vill
              säga att bilar måste stanna för cyklister som cyklar på en cykelbana
              som går parallellt med ett övergångsställe. I dag måste du, i
              de flesta fall, som cyklist hoppa av cykeln och leda den över
              övergångsstället för att få företrädesrätt. Undantagen i regelverket
              gör det hela otydligt och farligt. Det vore ur trafiksäkerhetssynpunkt
              mycket bättre om det fanns en tydlig regel att det är cyklisterna
              som har företräde.
            </seg>
            <seg n="601efbea">
              Som jag sade inledningsvis: Genom att ge cykeln högre prioritet
              blir det mer attraktivt att cykla och mindre attraktivt att åka
              bil, till gagn för miljön och folkhälsan!
            </seg>
            <seg n="e8077ecf">
              Fru talman! Självklart ställer jag mig bakom Miljöpartiets samtliga
              reservationer, men för tids vinnande yrkar jag bifall bara till
              reservationerna 3 och 9.
            </seg>
          </u>
          <note type="speaker" n="18068f65">
            Anf. 4 SIV HOLMA (V):
          </note>
          <u who="siv_holma_f5027c" xml:id="i-4106124f4dfbf485-0" n="e6a57cd6">
            <seg n="4fc5c363">
              Fru talman! Jag instämmer mycket i vad de föregående cykelentusiasterna,
              Désirée Liljevall och Stina Bergström, har sagt i sina anföranden.
              Mitt anförande kommer att fokusera på den borgerliga regeringens
              bristande medelstilldelning till cykeltrafiken. Det är ändå glädjande,
              fru talman, att det här är andra gången som vi har ett cykelbetänkande.
              Jag känner mig väldigt stolt som vänsterpartist, för det är just
              Vänsterpartiet som har lyft de här frågorna på det sätt som det
              gjorts.
            </seg>
            <seg n="80fce9bf">
              Fru talman! I dag får cykeltrafiken ca 2 procent av statens anslag
              inom den nationella planen, men det är enligt de senast kända
              siffrorna runt 10 procent av samtliga transporter som sker med
              cykel. Vänsterpartiet vill höja Trafikverkets cykelanslag från
              80 miljoner per år till 700 miljoner kronor per år. De borgerliga
              partierna säger att de vill att fler ska kunna cykla, men samtidigt
              avstår man från att satsa mer resurser. Det är inte trovärdigt.
              Det krävs mer konkret politik i form av bland annat ökade anslag
              som innebär att man kan omsätta det man i ord säger i praktisk
              handling.
            </seg>
            <seg n="fb14437a">
              Den borgerliga utskottsmajoriteten hänvisar till att regeringen
              utsett en särskild utredare, Kent Johansson, med uppgift att se
              över de regler som påverkar förutsättningarna för att få fler
              att använda cykeln. Uppdraget ska redovisas den 1 maj nästa år,
              2012. Det innebär att regeringen, vad avser cykelfrågorna, kanske
              kommer med en proposition hösten samma år. Förändrade regler kan
              då i bästa fall börja gälla tidigast januari 2013. Alltså får
              vi vänta någonstans mellan ett och ett halvt och två år på eventuella
              förbättringar. De eventuella förbättringarna kommer i sin tur
              ta tid i anspråk för att kunna omsättas i verkligheten.
            </seg>
            <seg n="1115ff97">
              Mot den bakgrunden är det inte konstigt, och kanske till och
              med helt logiskt, att andelen av befolkningen som använder cykel
              har minskat de senaste åren.
            </seg>
            <seg n="76b92527">
              Den borgerliga utskottsmajoriteten hänvisar också till ett initiativ
              från regeringens sida hösten 2010 då man gav till Trafikverket
              i uppdrag att i samarbete med Transportstyrelsen och i samråd
              med Sveriges Kommuner och Landsting med flera utarbeta en strategi
              och en handlingsplan för ökad och säker cykling. Slutredovisningen
              beräknas ske den 1 december 2011. Eftersom slutredovisningen presenteras
              efter det att budgetpropositionen för nästa år, det vill säga
              2012, redan har behandlats kommer resultaten inte att påverka
              budgetåret 2012 utan i bästa fall 2013.
            </seg>
            <seg n="461c6416">
              Fru talman! Det här innebär att i bästa fall kommer det förslag
              under 2013 som innebär att man underlättar förutsättningarna för
              att cykla. Jag kan inte annat än konstatera att den borgerliga
              alliansregeringen säger sig prioritera cykelfrågorna i ord men
              inte i anslagshänseende.
            </seg>
            <seg n="57b213e9">
              Fru talman! Regeringen skulle kunna göra annorlunda. Med ökade
              anslag skulle regeringen ha världens chans att lägga mer pengar
              på att få fler att använda cykeln. Vi vet, som tidigare talare
              har sagt, att cyklingen minskar miljö- och klimatpåverkan, förbättrar
              hälsan och ökar trafiksäkerheten. Eftersom en cykel är ett relativt
              billigt transportfordon är den tillgänglig även för människor
              med inga eller små inkomster, exempelvis barn och ungdomar.
            </seg>
            <seg n="972543d6">
              Bara detta att kunna få en ändring till stånd när det gäller
              städernas bebyggelse- och trafiksystem vore bra. I dag anpassas
              den i huvudsak utifrån biltrafiken. Det borde vara en självklarhet
              att även cyklister ska kunna färdas på ett bra vägnät med god
              standard, bra vägvisning och tillfredsställande belysning. De
              ska också ha tillgång till cykelparkeringar. Här skulle den borgerliga
              regeringen kunna ha ambitionen att öka anslaget i budgeten 2012
              till åtgärder i trafikens infrastruktur för cykling.
            </seg>
            <seg n="0fc6d9d0">
              Det måste vara enkelt och säkert för människor att ta cykeln
              och kunna byta till tåg och buss eller att, om man så vill, kunna
              ta med sig cykeln på tåget eller bussen. Det räcker alltså inte
              med de avsatta medlen på 80 miljoner för att få fart på utvecklingen.
              Det behövs mer resurser för att stimulera utbyggnad av fler cykelbanor,
              säkrare cykelöverfarter och fler klimatskyddade cykelparkeringar
              och för att underlätta för dem som vill ta med cykeln på tåg och
              buss.
            </seg>
            <seg n="a446ea3d">
              Fru talman! I betänkandet framkommer, som jag sade tidigare,
              att andelen av befolkningen som använder cykel ligger på 10 procent
              enligt de senast kända siffrorna. För tio år sedan skedde ungefär
              12 procent av alla resor på cykel. År 2000 var den nationella
              cykelstrategin att andelen skulle öka till 16 procent. Men andelen
              har alltså inte ökat utan minskat.
            </seg>
            <seg n="f2def7b2">
              Denna negativa utveckling borde mana den borgerliga regeringen
              och de borgerliga partierna till eftertanke och till att satsa
              mer pengar på cykelinfrastrukturen. De negativa siffrorna borde
              få den borgerliga regeringen att ta cykelfrågorna på ett mycket
              större allvar och att ta större ansvar för dem.
            </seg>
            <seg n="a3155b00">
              Jag hörde en av allianspartiernas företrädare i gårdagens kammardebatt
              berätta om att de har börjat förhandla om budgetpropositionen
              som ska presenteras om fyra fem månader. Jag ställer därför frågan
              till trafikutskottets borgerliga ledamöter: Kommer någon av er,
              Lotta Finstorp, Lars Tysklind, Anders Åkesson eller Annelie Enochson,
              att driva frågan om att höja Trafikverkets cykelanslag som i dag
              ligger på ynka 80 miljoner kronor?
            </seg>
            <seg n="7b39a9dd">
              Fru talman! Vänsterpartiet har en motivreservation, reservation
              5, som jag yrkar bifall till, där vi säger att dagens nivå för
              offentliga investeringar i cykelinfrastrukturen är för låg för
              att möjliggöra en större ökning av antalet resor med cykel. Det
              är rimligt att både kommunerna och staten ökar andelen medel till
              cykeltrafiken så att den i högre grad motsvarar människors användning
              av cykeln. Kommunerna bör kunna ansöka om statsbidrag motsvarande
              50 procent av anläggningskostnaderna för en cykelbana, cykelparkering
              med mera.
            </seg>
            <seg n="e6535289">
              Självfallet måste kommunen för att få statsbidrag kunna visa
              på att de har upprättat en strategisk cykelplan. När landsvägar
              byggs om till så kallade mitträckesvägar eller två-plus-ett-vägar
              anser vi att en parallell cykelväg måste anläggas. Det är viktigt
              att de kostnader som uppstår i och med detta täcks av de medel
              som används till byggandet av mitträckesvägar. Det behövs alltså
              kraftiga åtgärder som måste följas upp med ökade anslag för att
              man på ett trovärdigt sätt ska kunna främja en ökad och säker
              cykeltrafik i samhället.
            </seg>
            <seg n="d44c507e">
              Fru talman! I Vänsterpartiets särskilda yttrande framför vi att
              det är viktigt att ha säkra och trygga cykelvägar till skolor
              och andra ställen där barn och ungdomar vistas. Vi framför också
              att det är viktigt att underlätta kombinerade resor med cykel.
              Det är angeläget att cykling ska kunna vara en del av resan med
              tåg eller andra kollektiva transportmedel. Om det är krångligt
              med kombinationsresor blir valet av bil som transportmedel förmodligen
              mer attraktivt.
            </seg>
            <seg n="e3a49a80">
              Ett hållbart transportsystem förutsätter därför att kombinerade
              resor, exempelvis cykel och kollektivtrafik, får en större tyngd
              i planeringen. Det måste bli enklare och smidigare att ta med
              sig cykeln på tåget eller att ta cykeln till en hållplats för
              kollektivtrafik. Ingen operatör ska kunna bedriva persontrafik
              om den inte använder tågvagnar som kan transportera cyklar. Det
              måste också finnas gott om cykelparkeringar vid stationerna både
              säkra och försedda med regnskydd för att människor ska välja att
              ta cykeln till tåget. I vissa lägen bör det även byggas cykelgarage
              med bevakning.
            </seg>
            <seg n="be173c21">
              Vi framför också förändrade trafikregler för cykling som går
              ut på att stärka cyklisterna i trafiken.
            </seg>
          </u>
          <note type="speaker" n="5fedad98">
            Anf. 5 LOTTA FINSTORP (M):
          </note>
          <u who="lotta_finstorp_9c7765" xml:id="i-719dcdc0604c8e67-0" n="46159144">
            <seg n="29a3de81">
              Fru talman! Vi debatterar nu TU21 angående cykelfrågor. I betänkandet
              behandlas sju motioner. Det är glädjande att cykelfrågorna numera
              har en självklar plats i styrdokument på såväl lokal, regional
              som nationell nivå.
            </seg>
            <seg n="7dca52e6">
              Cykeln är en viktig del i transportsystemet och måste därför
              integreras i planeringssystemen, främst på lokal nivå. De flesta
              tätorter är planerade för bilen och inte för cyklisterna. Kommunerna
              äger planmonopolet och kommunerna har unik kunskap om invånarnas
              behov av transportlösningar. Men det är självfallet viktigt med
              en övergripande nationell politik för cykelns roll regionalt och
              nationellt. Därför har regeringen gett cykelfrågorna ett ökat
              fokus.
            </seg>
            <seg n="9e26c572">
              Fru talman! Med utgångspunkt från den nationella planen och de
              två övergripande målen, tillgänglighetsmålet och hänsynsmålet,
              har regeringen med tydlighet identifierat ett antal insatser som
              krävs inom en rad områden. Reglering, infrastruktur, samverkan,
              kunskapsuppbyggnad och kommunikation är områden som behöver analyseras
              och fördjupas.
            </seg>
            <seg n="3bb5feb8">
              Därför tillkallade regeringen hösten 2010 en särskild utredare,
              Kent Johansson, med uppdrag att se över de regler som påverkar
              förutsättningarna för att cykla. Översynens huvudsyfte är att
              öka cykeltrafiken och göra den säkrare. I direktiven framgår att
              utredaren i första hand ska se över de bestämmelser som reglerar
              planering och utformning av trafikmiljön samt trafikreglerna för
              cykeltrafik. Men det gäller även förutsättningar för cykelparkering
              och möjligheterna att ta med cykeln på buss och tåg. Uppdraget
              ska redovisas senast 1 maj 2012.
            </seg>
            <seg n="716d96d8">
              Ytterligare initiativ från regeringens sida är det uppdrag som
              gavs till Trafikverket att i samarbete med Transportstyrelsen
              och SKL med flera utarbeta en strategi och en handlingsplan för
              ökad och säker cykling. Bland annat kommer problematiken med cyklisternas
              belägenhet på två-plus-ett-vägar att analyseras.
            </seg>
            <seg n="19c6faaa">
              Redovisningen av uppdraget kommer att ske i etapper under 2011,
              och slutredovisning av strategin ska presenteras senast den 1
              december 2011. En delredovisning har redan gjorts, den 1 april
              i år. Enligt denna är det bland annat viktigt att fortsatt utveckla
              stödet till cykelplanering, förbättra cykelparkeringar vid busshållplatser,
              utveckla effektsamband för säkerhetsåtgärder, analysera åtgärder
              för att påverka vanebilister och utveckla mätning av cykeltrafiken.
              De två regeringsuppdragen koordineras och kommer att stödja varandra.
            </seg>
            <seg n="e25e346c">
              Dessutom finns inom Trafikverkets ansvarsområde en nationell
              cykelsamordnare liksom det nationella planeringsrådet.
            </seg>
            <seg n="9b41c641">
              Förutom dessa två regeringsuppdrag har forskningsöversikten Hållbara
              städer presenterat sin rapport i mars. Tre av riksdagens utskott
              har varit uppdragsgivare och fokus har legat på hur hållbara och
              smarta städer kan se ut i framtiden. Cykeltrafiken lyfts fram
              som allt viktigare för hållbara städer.
            </seg>
            <seg n="9e89b8c1">
              Fru talman! Regeringen tar cykelfrågorna på allvar. I den nationella
              planen 20102021 har avsatts 3,3 miljarder kronor. Merparten, 2,3
              miljarder kronor, ingår i länsplanerna för utbyggnad av fler gång-
              och cykelvägar i landet. Detta är en historiskt stor summa pengar
              som har avsatts just för cykelfrågor.
            </seg>
            <seg n="aedf3b29">
              Under 2009 och 2010 har det byggts 233 kilometer cykelvägar i
              landet. Det handlar om nya gång- och cykelvägar och 14 planskilda
              korsningar. I den nationella planen föreslås att cykelfrämjande
              åtgärder ska övervägas i varje investeringsprojekt, till exempel
              vid mittseparering. Kostnaden ska då belasta det enskilda projektet
              och gå utöver de föreslagna 950 miljoner kronor som finns i det
              nationella planförslaget.
            </seg>
            <seg n="4afa790d">
              Ett av de projekt som regeringen satsar på är Sveriges första
              längre nationella cykelturistled, Kattegattleden. Den kommer att
              gå mellan Helsingborg och Göteborg. När den är färdigbyggd blir
              den en ungefär 35 mil lång bilfri cykelväg och beräknas på sikt
              generera 125 nya arbetstillfällen. Den statliga finansieringen
              är 40 miljoner kronor.
            </seg>
            <seg n="1cc877b6">
              Fru talman! Många län har valt att lägga delar av sina länspengar
              på utbyggnad av cykelleder, inte minst för att finna säkra lösningar
              för cyklister när många större vägar byggs om till två-plus-ett-vägar.
              Större fokus måste därför läggas på bättre cykelvägvisning i samspel
              med kommunerna.
            </seg>
            <seg n="e1fa69e4">
              I länsplanerna för regional infrastruktur framgår att de allra
              flesta län har lyft fram cykelfrågorna genom att tydligt koppla
              de regionala målen till de nationella målen. I till exempel Sörmland
              ökar Regionförbundet investeringarna på gång- och cykelåtgärder
              och satsar på att utveckla cykelturiststråken, vilket kan generera
              fler arbetstillfällen precis som med Kattegattleden. Dessutom
              kommer en regional cykelstrategi att tas fram, och varje kommun
              kommer att arbeta fram eller uppdatera befintliga kommunala cykelplaner.
            </seg>
            <seg n="16683d26">
              Arbetet i Sörmland visar att det är väsentligt att allt arbete
              för att främja cyklingen sker i samklang med den nationella nivåns
              mål. Ad hoc-lösningar är inte långsiktigt hållbara.
            </seg>
            <seg n="bf88280b">
              Alltför många cyklister skadas eller avlider i samband med cykling.
              År 2010 avled 28 cyklande personer och 269 skadades svårt. Men
              mörkertalet avseende skadade är stort. Därför finns Stradasystemet,
              som är hälso- och sjukvårdens register över skadade. Där framgår
              att 18 000 personer skadades under 2009. Av dessa var 72 procent
              singelolyckor, vilket är viktigt att notera. Ett antal av dessa
              olyckor var alkoholrelaterade. Att cykla är i dag nio gånger så
              farligt som att åka bil. Jag säger äntligen till alla de åtgärder
              som tack vare alliansregeringen pågår och föreligger framgent
              för en ökad säkerhet.
            </seg>
            <seg n="5a447853">
              Fru talman! Det pågår ett antal forskningsprojekt för ökad säker
              cykling. Ett av de mest intressanta heter Designmanual för cykelstaden
              . Det är Kihlborg och Jägerhök som har lagt fram forskningsrapporten.
              De konstaterar att många planerare och arkitekter har en viktig
              roll för att öka cyklingen i städer. Utformningen av stadsmiljön
              för att få fler att cykla är viktig, men det saknas instrument
              för att utvärdera värdet av detta. De anser att man ska lyssna
              till cyklisternas egna berättelser.
            </seg>
            <seg n="12c9731f">
              Fru talman! Cykeln som transportmedel är outstanding på många
              sätt, inte minst i ett hälsofrämjande perspektiv och ur miljöhänseende.
              Att cykla till jobb och skola är utmärkt vardagsmotion. Därför
              blir jag alltid lika förvånad när rödgröna kommunpolitiker driver
              frågan om gratis buss för barn och ungdom. Den som förespråkar
              en renare luft och att livsstilssjukdomar måste förebyggas kan
              ju inte i samma andetag uppmuntra stillasittande på gratisbussar.
              Att öka andelen cyklande handlar inte enbart om att bygga cykelbanor
              utan, inte minst, om att få cyklandet till en god naturlig vana.
              Och det måste göras från unga år.
            </seg>
            <seg n="e56e1deb">
              Fru talman! För första gången har planering av cykelinfrastruktur
              ingått i åtgärdsplanen, såväl nationellt som regionalt. Regeringen
              visar med all önskad tydlighet att ett brett grepp är taget om
              cykelfrågan. Därför anser utskottet att de nu behandlade motionerna
              är eller inom en snar framtid kommer att bli tillgodosedda i väsentliga
              delar. Jag yrkar därför bifall till förslaget i betänkandet och
              avslag på samtliga motioner.
            </seg>
          </u>
          <note type="speaker" n="c82530f7">
            Anf. 6 DÉSIRÉE LILJEVALL (S) replik:
          </note>
          <u who="desiree_liljevall_4d39e5" xml:id="i-a821a275cf09cb77-1" n="67f5e751">
            <seg n="b385f0c7">
              Fru talman! Man kan ju undra om det här är en fråga som vi är
              oense om över partigränserna. Politiker brukar ju vara ute och
              cykla.
            </seg>
            <seg n="916672ad">
              Lotta Finstorp och jag är överens om att cykling är ett trevligt
              ämne att diskutera friskt och lättbegripligt. Men det finns de
              facto skillnader. Till skillnad från regeringen vill vi sätta
              ned foten nu och inte vänta på bättre tider alltså den 1 maj 2012,
              som Lotta Finstorp nämnde.
            </seg>
            <seg n="c2dbc941">
              Enligt sammanfattningen i det här betänkandet avstyrks motionerna
              vi hörde också Lotta Finstorp säga det från talarstolen med hänvisning
              till att regeringen har tillkallat en särskild utredare som ska
              göra en översyn av regler ur ett cyklingsperspektiv. I samma andetag
              säger Lotta Finstorp och betänkandet att flertalet av motionerna
              på temat kommer att bli helt eller delvis tillgodosedda i samband
              med utredningen.
            </seg>
            <seg n="cda85fb0">
              Men, fru talman, varför i all världen ställer sig inte Lotta
              Finstorp bakom motionerna redan nu?
            </seg>
          </u>
          <note type="speaker" n="7b33fdd0">
            Anf. 7 LOTTA FINSTORP (M) replik:
          </note>
          <u who="lotta_finstorp_9c7765" xml:id="i-719dcdc0604c8e67-1" n="46159144">
            <seg n="31b7bb85">
              Fru talman! Det är intressant att höra vad Désirée Liljevall
              säger om detta. Det var först när alliansregeringen tillträdde
              som cykelfrågorna blev ett eget område i åtgärdsplanen.
            </seg>
            <seg n="7fa5d912">
              Självklart måste vi ha en utredning som kan analysera hur det
              ska gå till, hur vi kan säkra cyklandet och hur vi kan öka cyklandet.
              Jag sade också i mitt anförande att de ad hoc-lösningar som oppositionen
              gärna vill se i olika frågor gör att det kommer att bli dyrare
              längre fram och mindre cyklande sett ur ett helhetsperspektiv.
            </seg>
            <seg n="9b4df4a6">
              Jag är glad för att vi bland annat har den utredning som regeringen
              har gett Trafikverket i uppdrag att göra tillsammans med kommuner
              och landsting. Det är ändå på kommunal nivå som man kan frågorna
              bäst. Man vet hur befolkningen behöver ta sig fram för att komma
              till arbete och skola. Jag är glad för denna utredning. Låt oss
              vänta på den.
            </seg>
          </u>
          <note type="speaker" n="7bbfd87c">
            Anf. 8 DÉSIRÉE LILJEVALL (S) replik:
          </note>
          <u who="desiree_liljevall_4d39e5" xml:id="i-a821a275cf09cb77-2" n="67f5e751">
            <seg n="885cb9f4">
              Fru talman! Jag vill ge Lotta Finstorp en chans till. Det finns
              tid att ändra sig. Voteringen är inte förrän klockan fyra i dag.
              Lotta Finstorp har god tid att förhandla med sina kolleger om
              ett sådant beslut till dess.
            </seg>
            <seg n="166c99cd">
              Med de orden, fru talman, önskar jag Lotta Finstorp lycka till
              med förhandlingarna.
            </seg>
          </u>
          <note type="speaker" n="37effe97">
            Anf. 9 LOTTA FINSTORP (M) replik:
          </note>
          <u who="lotta_finstorp_9c7765" xml:id="i-719dcdc0604c8e67-2" n="46159144">
            <seg n="41413d67">
              Fru talman! Det var generöst!
            </seg>
            <seg n="f51b84fc">
              Jag är övertygad om att om oppositionen satt i majoritet hade
              ni gjort likadant, det vill säga en utredning med en fördjupad
              analys innan man sätter ned foten och vet vad man ska göra.
            </seg>
            <seg n="e3a37b17">
              Jag undrar varför De rödgröna alltid vill komma med pekpinnar
              till sina kommunala kamrater på kommun- och landstingsnivå från
              denna talarstol. Låt kommuner och landsting äga frågor i större
              utsträckning, och låt oss vänta på denna utredning som kommer
              att ge svar på alla frågor.
            </seg>
          </u>
          <note type="speaker" n="e5d25710">
            Anf. 10 STINA BERGSTRÖM (MP) replik:
          </note>
          <u who="stina_bergstrom_d57ec1" xml:id="i-dc28b38e42368b2f-0" n="a7eb46f8">
            <seg n="d4475888">
              Fru talman! Lotta Finstorp är ju ny som Moderaternas talesperson
              för cykelfrågor i utskottet. Jag vill önska henne lycka till och
              hoppas på ett gott samarbete och på att cykelfrågorna ska få ta
              mer plats både i regeringen och i utskottets arbete.
            </seg>
            <seg n="ad59284f">
              Det är det fler som hoppas.
            </seg>
            <seg n="48aeb231">
              För några veckor sedan besökte jag Hallersruds skola i Hammarö.
              Där träffade jag skolans miljöråd, som består av två elever från
              varje klass från förskolan och upp till skolans högsta årskurs,
              årskurs 6. De skickade med mig en budkavle som skolans elever
              har skrivit tillsammans.
            </seg>
            <seg n="666fc89d">
              Det är en budkavle som handlar om viktiga saker för miljön, för
              de här barnen och för alla barn i vårt land. Eleverna ville att
              jag skulle ta med mig budkavlen till Helsingfors till dem som
              bestämmer i riksdagen. Jag tycker det här är ett bra tillfälle
              att lämna över budkavlen till en företrädare för den styrande
              majoriteten eftersom den handlar mycket om cyklar, cykelvägar
              och att cykla säkert. Jag hoppas att Lotta Finstorp läser budkavlen
              med lika stort intresse som jag har gjort och sedan skickar den
              vidare till dem som behöver påverkas.
            </seg>
          </u>
          <note type="speaker" n="2d622a23">
            Anf. 11 LOTTA FINSTORP (M) replik:
          </note>
          <u who="lotta_finstorp_9c7765" xml:id="i-719dcdc0604c8e67-3" n="46159144">
            <seg n="a165104e">
              Fru talman! Tack för budkavlen! Den här budkavlen visar tydligt
              att cykelfrågor är lokala frågor, och det är oerhört viktigt att
              lyssna underifrån. Jag ska verkligen läsa vad eleverna har skickat
              med dig och sedan leverera budkavlen vidare.
            </seg>
            <seg n="b4acc9db">
              Det är kanske inte så att cykelministern i Sverige kommer att
              heta Baker utan Biker!
            </seg>
            <seg n="25a77dc9">
              Jag är glad för att cykelfrågorna äntligen har fått en egen plats.
              De är precis så viktiga som vi har en samsyn om.
            </seg>
          </u>
          <note type="speaker" n="4396db14">
            Anf. 12 SIV HOLMA (V) replik:
          </note>
          <u who="siv_holma_f5027c" xml:id="i-4106124f4dfbf485-1" n="e6a57cd6">
            <seg n="e4ced9b5">
              Fru talman! Jag ställde en fråga till Lotta Finstorp i mitt anförande.
              Jag frågade om hon var beredd att driva frågan att höja Trafikverkets
              cykelanslag som i dag ligger på ynka 80 miljoner.
            </seg>
            <seg n="a28bd0de">
              Det är viktigt att den nationella nivån tar ett ansvar för att
              få cykelfrågorna högre upp på den politiska agendan. Därför har
              vi ett förslag om att man skulle kunna införa ett statsbidrag
              motsvarande 50 procent av anläggningskostnaderna för cykelbanor
              som kommunerna kunde ansöka om. Det är ett gammalt klassiskt sätt
              för staten att stimulera och se till att det görs mer på den lokala
              nivån. Det är inte något nytt. Det handlar inte om att peka finger
              eller detaljstyra. Det är ett sätt att stimulera så att saker
              och ting kommer i gång.
            </seg>
            <seg n="ced471d2">
              I betänkandet läste jag hur mycket man har satsat. År 2009 satsade
              man på att bygga 150 kilometer gång- och cykelvägar och 14 planskilda
              korsningar. Det är egentligen alldeles för lite med tanke på vad
              som behöver göras. Det görs en del, men det behöver göras mer.
            </seg>
            <seg n="72862467">
              Är Lotta Finstorp beredd att se till att saker och ting börjar
              hända snabbare så att vi inte behöver vänta till 2013?
            </seg>
          </u>
          <note type="speaker" n="9f002669">
            Anf. 13 LOTTA FINSTORP (M) replik:
          </note>
          <u who="lotta_finstorp_9c7765" xml:id="i-719dcdc0604c8e67-4" n="46159144">
            <seg n="20468377">
              Fru talman! Det vore mig främmande att här i kammaren diskutera
              Alliansens förhandlingar med Siv Holma.
            </seg>
            <seg n="f8458f29">
              Jag har en fråga. Hur mycket har Vänsterpartiet lagt på cykelfrågor
              i tidigare budgetar? Eftersom jag är ny vet jag inte det. Jag
              vet att 3,3 miljarder under planperioden är historiskt mycket
              pengar till cykelvägar. Det har inte varit så mycket tidigare.
            </seg>
            <seg n="89a8d469">
              Jag vet att Vänsterpartiet är de största ivrarna för att man
              ska få åka buss gratis lokalt. Barn och ungdomar åker från en
              hållplats till en annan bara för att det är gratis. Man tränar
              aldrig upp sitt cyklande och har inte cykeln som en naturlig del
              i sitt transporterande. Jag vill gärna höra varför man vill ha
              igenom gratis busstrafik.
            </seg>
          </u>
          <note type="speaker" n="b55f2167">
            Anf. 14 SIV HOLMA (V) replik:
          </note>
          <u who="siv_holma_f5027c" xml:id="i-4106124f4dfbf485-2" n="e6a57cd6">
            <seg n="27ef60eb">
              Fru talman! Jag kan inte förstå varför Lotta Finstorp använder
              avgiftsfria bussresor som ett motargument till att satsa på infrastruktur
              för att göra cykling mer attraktivt och säkert.
            </seg>
            <seg n="151e15d6">
              Vi satsar på avgiftsfria bussresor eftersom det finns människor
              som inte kan använda cykel, till exempel pensionärer. Det är ju
              inte alla som har lika korta avstånd som Lotta Finstorp i sin
              vardag. Bussresor är mer miljövänliga än bilresor.
            </seg>
            <seg n="bf68901d">
              Jag fick inget svar på mina frågor. Jag fick bara höra att man
              inte vill presentera vad man ska förhandla om. Jag frågade inte
              vad ni ska förhandla om. Jag frågade om Lotta Finstorp var beredd
              att driva frågan om att höja Trafikverkets cykelanslag som i dag
              är ynka 80 miljoner.
            </seg>
            <seg n="5073ffe8">
              Jag ska tala om vad Vänsterpartiet har anslagit i sina budgetförslag.
              Det sade jag också i anförandet. Vi anslår 700 miljoner kronor
              per år för att få i gång verksamheten. Jag beskrev också hur vi
              har tänkt oss att utforma denna stimulansåtgärd. Vi tycker inte
              att det är bra att cykelanvändningen har minskat. Vi vill ha en
              ökning. Därför gör vi de här satsningarna.
            </seg>
          </u>
          <note type="speaker" n="63656aa6">
            Anf. 15 LOTTA FINSTORP (M) replik:
          </note>
          <u who="lotta_finstorp_9c7765" xml:id="i-719dcdc0604c8e67-5" n="46159144">
            <seg n="e808e551">
              Fru talman! Om man vill öka cyklingen kan man inte samtidigt
              plädera för gratis bussar. För mig går det inte ihop. Jag är nöjd
              med att vi satsar 3,3 miljarder under planperioden. Vi måste se
              till den nationella planen. Det är 2,3 miljarder på länsplanerna.
              Det är historiskt mycket pengar. Jag är nöjd med det.
            </seg>
            <seg n="5ccffa5e">
              Jag har en sista fråga, som jag förmodligen inte får svar på.
              Hur är Vänsterpartiets satsning på 700 miljoner finansierad? Det
              vore intressant att veta.
            </seg>
          </u>
          <note type="speaker" n="88a1de53">
            Anf. 16 LARS TYSKLIND (FP):
          </note>
          <u who="lars_tysklind_527bfb" xml:id="i-be9414bea4651dee-0" n="f14f1e96" next="i-8183472331945a3d-0">
            <seg n="63ee788d">
              Fru talman! Jag instämmer i mycket av det som Lotta Finstorp
              har sagt.
            </seg>
          </u>
          <note n="a7bad2f6">
            Jag yrkar bifall till förslaget i betänkandet och avslag på samtliga
            reservationer.
          </note>
          <u who="lars_tysklind_527bfb" xml:id="i-8183472331945a3d-0" n="f14f1e96" prev="i-be9414bea4651dee-0">
            <seg n="61a45ea3">
              Jag instämmer också i att det är coolt att cykla, som Désirée
              Liljevall sade. Jag vill lägga till att det är ännu coolare att
              cykla med hjälm.
            </seg>
            <seg n="ec4889a3">
              Det handlar om motioner från den allmänna motionstiden om cykelfrågor.
              Många av motionerna kommer att bli helt eller delvis tillgodosedda
              genom det arbete som pågår. Det är den verklighetsbild som jag
              har av det arbete som alliansregeringen utför.
            </seg>
            <seg n="f0e5b396">
              Fokus ligger på cykelfrågor, men det är ju ingen isolerad företeelse.
              Diskussionerna om cykel hänger ihop med alla andra frågor om trafik
              och samhällsplanering. Det trafikslagsövergripande synsättet är
              grundläggande för all diskussion om transportmedel.
            </seg>
            <seg n="1c0f2731">
              Alliansregeringen har jobbat konsekvent med cykelfrågor. I infrastrukturpropositionen
              som lades fram hösten 2008 fanns det ett avsnitt om cykeltrafiken.
              Man konstaterade självklara fakta som att ökad cykeltrafik gör
              att flera samhällsmål kan tillgodoses. Det handlar om minskad
              miljöpåverkan, bättre framkomlighet i städerna och positiva effekter
              på folkhälsan. Dessutom kan vi få en ny näring i form av cykelturism
              som jag tror kan bli viktig i framtiden. Mot detta finns det inga
              invändningar. Det har vi hört i dag. Det här är något som vi är
              helt överens om.
            </seg>
            <seg n="f8c68f21">
              Alliansregeringen konstaterade redan 2008 att det behövs många
              åtgärder på nationell, regional och lokal nivå för att man ska
              uppnå målet om ökad cykling.
            </seg>
            <seg n="104b5416">
              Fru talman! Ämnet cykel har varit föremål för debatt här i kammaren
              i närtid. Så sent som för två veckor sedan talade vi om cykling
              och trafiksäkerhetsfrågor. Planeringen av cykeltrafiken var uppe
              i civilutskottets betänkande om plan- och byggfrågor som behandlades
              i början av april. Vid det tillfället framhölls bland annat att
              Boverket har haft ett regeringsuppdrag som våren 2010 resulterade
              i en vägledning för hur cykelparkeringar ska beaktas i den fysiska
              planeringen för att andelen cykeltrafik ska öka i kombinationen
              cykeltrafikkollektivtrafik. Den finns i tryck, och den kan kommunerna
              använda i sin planering.
            </seg>
            <seg n="a383ba2a">
              Den särskilda utredare som vi hänvisar till i dagens betänkande
              redovisade att det pågår ett brett arbete när det gäller att utveckla
              cykling i Sverige.
            </seg>
            <seg n="8498a775">
              Översynen syftar till att öka cykeltrafiken och göra den säkrare.
              Enligt direktiven ska utredaren i första hand se över de bestämmelser
              som reglerar planering och utformning av trafikmiljön samt trafikreglerna
              för cykeltrafik. Det har varit uppe här och det har funnits konkreta
              förslag. Man måste naturligtvis se över och utreda detta ordentligt.
              Utredaren bör vidare se över de regler och andra förutsättningar
              som påverkar cykelparkeringen och möjligheten att ta med cykel
              på tåg och buss. Det har också varit uppe som en fråga här i dag.
            </seg>
            <seg n="ec083534">
              Det står också utredaren fritt att ta upp andra regler och förutsättningar
              som är viktiga i sammanhanget. Vi får försöka ha tålamod ett år
              framåt till den 1 maj 2012 när vi får förslag från denna utredning.
            </seg>
            <seg n="67944acf">
              Fru talman! Regeringen har gett Trafikverket och Transportstyrelsen
              i uppdrag att tillsammans med kommuner, berörda myndigheter och
              organisationer utarbeta en strategi och handlingsplan för ökad
              och säker cykling. Detta arbete ska redovisas i december i år.
              Som sades här finns det redan en delredovisning från i slutet
              av mars i år. Denna delredovisning handlar om tillgänglighet,
              säkerhet, hälsa, organisation och uppföljning av cykeltrafik.
              Man ska också titta på cykelturism, kombinationen 2 + 1-vägar
              och cykling, cykelleder mellan tätorter och ansvarsfördelningen
              mellan Trafikverket och kommunerna. Där är det mycket som är aktuellt
              i fråga om statsbidrag.
            </seg>
            <seg n="f246bf3c">
              Jag ska återgå till denna delredovisning och frågan om cykelhjälm.
              Det handlar om säkerhet. En rubrik är Säker mobilitet. Där redovisas
              att man under 2011 vill titta på vilka bakomliggande faktorer
              som gör att människor använder eller inte använder cykelhjälm.
              Det finns en gammal målsättning från Vägverkets tid att man skulle
              ha en 70-procentig cykelhjälmsanvändning 2020. Om man skulle uppnå
              detta mål skulle det innebära att tio cyklisters liv räddas per
              år, vilket är en tredjedel av dem som dödas i dag.
            </seg>
            <seg n="ae33d68b">
              Med tanke på de siffror som har redovisats i dag om att singelolyckorna
              står för 72 procent är det andra saker som händer. Man cyklar
              helt enkelt omkull av olika anledningar. Om man kan öka användningen
              av cykelhjälm kommer antalet dödsolyckor att minska, men även
              antalet svåra skallskador kommer att minska dramatiskt. Därför
              tycker jag att det är viktigt att man tittar på vad det är som
              gör att folk inte använder cykelhjälm. Argumenten är faktiskt
              ganska klara.
            </seg>
            <seg n="41e0a474">
              Fru talman! Sammanfattningsvis kan man se att regeringen har
              en bred ansats för att ge de bästa förutsättningarna för ökat
              cyklande. Man kan konstatera att den enskilt viktigaste åtgärden
              är förbättrad infrastruktur för cykling. Det visar exemplet Holland.
              Sverige och Holland har lite olika förutsättningar. Holland är
              ett mindre och plattare land. Men det är på det viset, vilket
              vi kan vara helt överens om.
            </seg>
            <seg n="246a9a9a">
              När vi diskuterar denna fråga på nationell nivå och utgår från
              regering och riksdag är det viktigaste för oss verktygen för att
              man ska kunna utföra saker och ting. Sedan måste vi i vår tur
              lita på att myndigheter, kommuner och andra faktiskt vidtar lämpliga
              åtgärder. Vi hamnar lätt i att vi diskuterar specifika och konkreta
              åtgärder från riksdagens sida. Jag tror inte att det är den typen
              av riksdagsbeslut som saknas. Det är inte brist på kunskap sådan
              finns men man utnyttjar inte kunskapen, och man kanske inte känner
              till att kunskapen finns. Sedan är det naturligtvis i många stycken
              bristande planering. Vi talar om 2 + 1-vägar som gör att man inte
              kan cykla där längre. Det är inte någonting annat än en mycket
              bristande planering. Det är inte brist på riksdagsbeslut.
            </seg>
            <seg n="f7951cb1">
              Fru talman! Det är helt klart att cykelns roll kan stärkas genom
              medveten planering på lokal nivå och även på regional nivå.
            </seg>
            <seg n="e1b846b5">
              Naturligtvis är det som togs upp här om att det nu satsas mycket
              pengar i länsplanerna för transportsystemet fram till 2021 viktigt.
              Men det är mycket som måste göras på lokal nivå, och då måste
              man utnyttja de planeringsinstrument som finns.
            </seg>
            <seg n="955def26">
              Fru talman! Jag skulle också vilja säga några ord om forskningsöversikten
              Hållbara städer med fokus på transporter, boende och grönområden
              som civilutskottet, trafikutskottet och miljö- och jordbruksutskottet
              tillsammans har tagit fram och som redovisades i februari. Man
              kan se på några av de sammanfattande slutsatserna där från författarna
              som naturligtvis är forskningsanknutna. För att skapa trafiksystem
              för hållbara transporter behövs det en prioritering av åtgärder
              som har synergieffekter på andra samhällsmål och som är kostnadseffektiva.
              Exempel på viktiga faktorer är kollektivtrafik, gång- och cykelvägar.
            </seg>
            <seg n="6b612e28">
              De samhällsekonomiska effekterna av cykeltrafiken, som också
              tas upp i betänkandet, går inte att beräkna på riktigt samma sätt.
              Om man tar fram egna cykelspecifika faktorer får man ett bättre
              utslag för utbyggnad av cykelleder än om man använder de gängse
              metoderna. Det är viktigt att se på sådana saker också.
            </seg>
            <seg n="f48dc7e8">
              Om man ska ha en hållbar planering i städerna är det viktigt
              att ha ett brett fokus och utgå från gående, cyklister och kollektivtrafik.
              Man ska naturligtvis även ta med bilar. Men man måste ha med hela
              bilden när man planerar.
            </seg>
            <seg n="89e0c2af">
              Utan tvivel har alliansregeringen sedan den tillträdde jobbat
              konsekvent med cykelfrågorna, och vi kan med tillförsikt se fram
              emot att det kommer att bli många bra lösningar på detta i framtiden.
              Vi är helt överens om att ökad cykeltrafik har många värden, inte
              minst hälsovärden och rekreationsvärden.
            </seg>
          </u>
          <note type="speaker" n="3e03c08e">
            Anf. 17 SIV HOLMA (V) replik:
          </note>
          <u who="siv_holma_f5027c" xml:id="i-4106124f4dfbf485-3" n="e6a57cd6">
            <seg n="1091266b">
              Fru talman! Jag ska börja med att säga att jag har förståelse
              för att utredningar ska pågå. Men jag efterlyser att man ska kunna
              göra mer än en sak och inte bara avvakta att utredningarna blir
              färdiga. Det handlar om att snabba upp handlandet för att stärka
              cyklingen i vid mening.
            </seg>
            <seg n="3626f592">
              Jag har noterat att 3,3 miljarder anslås fram till 2021. Det
              handlar om 200300 miljoner om per år. Vi i Vänsterpartiet är beredda
              att öka den summan till 700 miljoner per år. Vad jag förstår handlar
              det om 7,7 miljarder under denna planeringsperiod. Jag noterade
              också att Miljöpartiet har föreslagit en ökad satsning som motsvarar
              9 miljarder under samma period. Vi är alltså två partier som har
              insett att dessa behov finns och att staten, den nationella nivån,
              måste vara mer aktiv. Man måste använda sig av den position som
              man har när man sitter i regeringen för att stimulera utvecklingen
              när det gäller exempelvis dessa infrastrukturfrågor som är så
              viktiga för att minska antalet skadade och dödade på grund av
              att cyklisten är en oskyddad trafikant. Då behöver alla klutar
              sättas till.
            </seg>
            <seg n="c78ddca6">
              Är Lars Tysklind beredd att se till att snabba upp dessa frågor
              och ta med dem i exempelvis budgetpropositionen 2012?
            </seg>
          </u>
          <note type="speaker" n="f5c8bbab">
            Anf. 18 LARS TYSKLIND (FP) replik:
          </note>
          <u who="lars_tysklind_527bfb" xml:id="i-a58dbd658898cdd3-0" n="f14f1e96">
            <seg n="8201c88a">
              Fru talman! Det gäller att sätta till alla klutar, eller hur
              det var Siv Holma uttryckte sig.
            </seg>
            <seg n="7780983c">
              Det är väldigt lätt att säga att staten ska vara mer aktiv. Jag
              tycker att staten med alliansregeringen i spetsen är oerhört aktiv
              i dessa frågor. Jag vet inte om man kan bli mer aktiv än att vidta
              alla dessa olika åtgärder. Det handlar om både utredningar och
              faktiska och konkreta åtgärder. Det är inte så att dessa pengar
              inom den ekonomiska ramen för transportsystemet vilar tills vi
              har fått en utredning om vad vi ska göra med dem, utan det byggs
              naturligtvis hela tiden nya cykelvägar. Det är till detta och
              andra åtgärder som pengarna används. Denna ekonomiska ram finns
              alltså.
            </seg>
            <seg n="2f91bcc3">
              Det är klart att man kan se alla politiska frågor bara som budgetposter.
              Men det finns så många andra saker. Det gäller till exempel det
              som jag tog upp om trafiksäkerheten och bakomliggande faktorer
              till att människor inte använder cykelhjälm och så vidare. Sådana
              saker måste vi också jobba med.
            </seg>
            <seg n="444fea25">
              När det gäller budgeten är det utan tvivel, precis som Lotta
              Finstorp sade här tidigare, historiskt höga siffror som vi kan
              göra något mycket bra med. Jag ser därför inte detta bekymmer,
              och jag ser definitivt inte att staten skulle vara passiv på något
              sätt. Det är tvärtom så att staten är mycket aktiv i dessa frågor.
            </seg>
          </u>
          <note type="speaker" n="fbd934f5">
            Anf. 19 SIV HOLMA (V) replik:
          </note>
          <u who="siv_holma_f5027c" xml:id="i-4106124f4dfbf485-4" n="e6a57cd6">
            <seg n="fe0fc166">
              Fru talman! Jag har förstått att det här är det andra cykelbetänkandet
              som trafikutskottet har tagit fram. Jag ser att det finns en viss
              koppling till att riksdagen och trafikutskottet har varit oerhört
              aktiva och kommit med synpunkter. Jag ser också att mitt parti
              har haft en oerhört viktig roll i det sammanhanget.
            </seg>
            <seg n="7c13f430">
              Budgetpengar är ett väldigt kraftfullt medel för att åstadkomma
              förändringar. Men jag menar att det inte bara handlar om pengar,
              utan det handlar också om att kunna göra flera saker på samma
              gång. Samtidigt som man tar fram strategier ska man också ha ett
              ordentligt tilltaget anslag så att man verkligen snabbt kan omsätta
              det som har kommit fram i strategierna till praktisk, konkret
              handling. Det är det som jag efterlyser i de här sammanhangen.
            </seg>
            <seg n="a22bf10f">
              Jag hade önskat att Lars Tysklind med flera kunde säga: Ja, vi
              kommer att göra vad vi kan för att stärka det här politiska ansvarsområdet.
              Det är också viktigt eftersom cyklisten är oerhört oskyddad i
              trafiken. Det behövs. Det är helt enkelt eftersatt. Vi ser att
              cykelanvändningen har minskat. Därför skulle jag önska att Lars
              Tysklind sade någonting i den riktningen, men det gör han inte.
              Det beklagar jag.
            </seg>
          </u>
          <note type="speaker" n="6bf8bfb2">
            Anf. 20 LARS TYSKLIND (FP) replik:
          </note>
          <u who="lars_tysklind_527bfb" xml:id="i-a58dbd658898cdd3-1" n="f14f1e96">
            <seg n="36a47d54">
              Fru talman! Det är konstaterat att cykelanvändningen har minskat,
              och det är en av de drivkrafter som alliansregeringen har haft
              när den har jobbat väldigt aktivt med de här frågorna. Det är
              aldrig en målsättning i sig att man ska ha ett visst trafikslag,
              men en ökad cykling ger ett mycket positivt utslag i samhället.
              Det uppfyller många samhällsmål som jag sade förut.
            </seg>
            <seg n="0a736070">
              Det är klart att man ska göra två saker samtidigt. Men det blir
              lite motsägelsefullt när Siv Holma säger att man då måste ha anslag.
              Det har vi redovisat. I den nationella planen och i länsplanerna
              finns det sammanlagt 3,3 miljarder under planeringsperioden. De
              pengarna ska naturligtvis användas, men samtidigt måste man kunna
              se på andra saker.
            </seg>
            <seg n="efb22b23">
              Jag tycker att det finns många bra förslag i motionerna. Det
              finns en massa förslag på tillkännagivande, men de fyller inget
              syfte eftersom regeringen jobbar exakt med de frågorna för att
              lösa de problemen. Då skulle vi besluta om någonting som redan
              händer. Den typen av beslut ska vi inte fatta i riksdagen, utan
              vi ska i så fall driva på något annat.
            </seg>
            <seg n="abd8f4dd">
              Sedan har vi detta med hur vi lägger upp olika betänkanden om
              olika trafikslag. Jag tycker att det är intressant att diskutera
              just cykling som en egen företeelse, inte minst när det gäller
              hållbara städer och vilken viktig roll den kan ha där, men i grunden
              tycker jag att man ska diskutera mycket mer trafikslagsövergripande.
              Transport i sig är ingen målsättning. Det är viktigare med efterfrågan
              av ett transportsätt och att det fyller en funktion.
            </seg>
            <seg n="e62bfc98">
              Jag kan upprepa att min uppfattning är klar. Det är nog den verklighetsbild
              som man får rätta sig efter. Det finns 3,3 miljarder i budgeten
              under planeringsperioden. Alliansregeringen jobbar väldigt aktivt
              med en bred ansats när det gäller cykelfrågor.
            </seg>
          </u>
          <note type="speaker" n="8688ad37">
            Anf. 21 ANDERS ÅKESSON (C):
          </note>
          <u who="anders_akesson_882924" xml:id="i-b2cf770977438a73-0" n="8248953e" next="i-b4242628841ad609-0"/>
          <note n="9209a9c1">
            Fru talman! Låt mig inledningsvis yrka bifall till förslaget
            i utskottets betänkande och avslag på de reservationer som är
            kopplade till detta betänkande.
          </note>
          <u who="anders_akesson_882924" xml:id="i-b4242628841ad609-0" n="8248953e" prev="i-b2cf770977438a73-0">
            <seg n="f1303651">
              Låt mig därefter göra ett konstaterande med anledning av debatten.
              Tre eller möjligen fyra talare före mig har uppmärksammat att
              detta är andra gången det finns ett specifikt trafikutskottsbetänkande
              om cykelfrågor. Två av dessa talare har varit oppositionsföreträdare
              och väldigt entusiastiska till cykel som fortskaffningsmedel.
              Detta har skett sedan vi bytte riksdags- och regeringsmajoritet
              2006. Det borde stämma till eftertanke hos de oppositionsföreträdare
              som nu ägnat en timme åt att påstå att det sker färre saker vad
              gäller cykel som fortskaffningsmedel än tidigare. Bara det faktum
              att detta får en särskild riksdagsdebatt, en särskild hantering
              och lyfts in i den nationella planeringen är ett uttryck för att
              det tas på allvar på ett helt annat sätt i syfte att uppnå precis
              det som vi alla unisont uttalar att vi vill.
            </seg>
            <seg n="74ca3e07">
              Fru talman! I veckan som gick såg jag för första gången på länge
              ett persontåg där en av entrédörrarna var märkt cykel. Äntligen
              börjar den helhetssyn på resenärens resa som vi talar så varmt
              om att slå igenom. Vi är många som kan enas om att cykeln är ett
              oslagbart transportmedel för både miljön och människan. Men för
              att cykeln ska slå igenom som transportmedel krävs både en säker
              infrastruktur och en trafikpolitik som gör det möjligt och attraktivt
              att cykla. Då tjänar cykeltåget i Kalmar, trafiksäkra cykelleder,
              riktiga cykelparkeringar med mera, allt det som nu är på gång,
              som goda exempel.
            </seg>
            <seg n="4492d6db">
              Fru talman! Cykeln är ett fantastiskt fordon som gör både brukaren
              och miljön friskare. Det är den bilden som måste slå igenom hos
              oss politiker, myndigheter och medtrafikanter. Viktiga steg i
              en sådan riktning har tagits här i riksdagen, i regeringens trafikpolitik,
              i Trafikverkets arbete och ute i regioner och kommuner då vi nu
              övergått från att se på cykeln som en trafiksäkerhetsfråga till
              att se den som en väsentlig transportpolitisk företeelse.
            </seg>
            <seg n="3ae1fe47">
              Fru talman! Historiskt har cykelfrågor mest varit en lokal politisk
              fråga. I syfte att säkra cykelns roll som transportmedel även
              på regional och nationell nivå har vi i och med infrastrukturpropositionen
              2008 och inriktningsbeslutet 2010 gjort cykelinfrastrukturen till
              en del av planeringen av hela transportsystemet. Det är väldigt
              bra, men så har det inte alltid varit.
            </seg>
            <seg n="7d4fe5ab">
              År 2000 fastställde dåvarande Vägverket tillsammans med övriga
              intressenter en mycket ambitiös cykelstrategi för Sverige. Det
              var en strategi som sedan blev liggande i träda och väcktes till
              nytt liv först för ett par år sedan. Vägverkets totala investeringar
              i cykelvägar har historiskt legat på runt 100 miljoner kronor
              per år. Det har bara motsvarat någon procent av den årliga investeringen
              i vägnätet. Att cyklingens andel av alla resor under sådana omständigheter
              minskar borde inte förvåna någon.
            </seg>
            <seg n="26cb24e3">
              Men nu pågår mycket arbete för att utveckla cykellederna i Sverige.
              I den åtgärdsplanering som regeringen beslöt om våren 2010, för
              nu drygt ett år sedan, redovisades pengar till flera gång- och
              cykelvägar runt om i hela landet. Många län har också valt att
              lägga betydande delar av sina länsanslag på utbyggnad av cykelleder.
              Sammantaget planeras, precis som har sagts tidigare, det för insatser
              på 3,3 miljarder i den nationella planen och i länsplaner runt
              om i landet. Ett av de projekt som regeringen i sin åtgärdsplan
              beslutat att satsa på är Kattegattleden. Det är en bilfri cykelled
              mellan Göteborg och Helsingborg. Det är Sveriges första nationella
              längre cykelturistled. När leden är färdigbyggd beräknas den bli
              runt 35 mil lång.
            </seg>
            <seg n="757a3926">
              Désirée Liljevall uppmärksammade i sitt anförande att det i hennes
              och min hemstad Kalmar kommit upp skyltar som uppmanar till nyttjande
              av cykel. Jag har självfallet sett dem eftersom jag cyklar mycket.
              Jag tycker att det är ett väldigt klokt initiativ som har tagits
              i Kalmar, men jag tror att det sannolikt har stimulerats fram
              av den nationella politik som nu bejakar tänkande i hela resans
              perspektiv där cykeln blir ett sätt att transportera sig.
            </seg>
            <seg n="3117bb0a">
              Fru talman! Ett identifierat hinder för att välja cykeln som
              kommunikationsmedel är att många inte vill cykla i blandad trafik.
              Erfarenheter från olika delar av världen säger att cyklingen tar
              fart först när den bilfria infrastrukturen finns på plats. Det
              gäller särskilt i större städer och på landsväg mellan tätorter
              där det annars upplevs lite farligt att cykla.
            </seg>
            <seg n="aa399f2d">
              För att ökad cykling ska kunna bidra till ett hållbart resande
              krävs att hela resan fungerar. Möjligheten att till exempel ta
              med sin cykel på buss eller tåg måste därför förbättras. Exemplet
              från Kalmar måste följas av fler. Tidigare Banverket har pekat
              på behov av förbättrade möjligheter till säker cykelparkering
              vid järnvägsstationer och resecentrum i syfte att underlätta byte
              mellan transportslag.
            </seg>
            <seg n="3ce96a71">
              Regeringen har gett Trafikverket och Transportstyrelsen i uppdrag
              att i samråd med kommuner och landsting ta fram en handlingsplan
              för ökad och säker cykling. Därutöver har en statlig utredning
              getts i uppdrag att se över hela regelverket för cykling, allt
              i syfte att riva hinder och öka möjligheterna. Det är bra.
            </seg>
            <seg n="f94617d9">
              Fru talman! Den helhetssyn som utvecklats inom transportpolitiken
              i form av infrastrukturbeslut, tidigare nämnda uppdrag och utredningsarbete
              samt tillkomsten av ett gemensamt trafikverk, som numera har fokus
              på hela resan, bör leda till ett ökat bruk av cykel som fortskaffningsmedel
              i landet till oppositionens oförställda glädje och folkets fromma.
              Därför är det bra med den politik som förs.
            </seg>
          </u>
          <note n="12629e64">
            Överläggningen var härmed avslutad.
          </note>
          <note n="bad7fe1d">
            4 § Lagändringar med anledning av att Sveriges allmänna hypoteksbank
            har trätt i likvidation
          </note>
          <note n="4c55d1f6">
            Föredrogs
          </note>
          <note n="5c711631">
            Förste vice talmannen konstaterade att ingen talare var anmäld.
          </note>
          <note n="ace7192f">
            5 § Fri rörlighet för dokument
          </note>
          <note n="4c55d1f6">
            Föredrogs
          </note>
          <note n="5c711631">
            Förste vice talmannen konstaterade att ingen talare var anmäld.
          </note>
          <note n="27fd82e3">
            6 § Riksrevisionens styrelses redogörelse om skatteavtal med
            andra länder
          </note>
          <note n="4c55d1f6">
            Föredrogs
          </note>
          <note type="speaker" n="79b0c9a8">
            Anf. 22 CHRISTINA OSKARSSON (S):
          </note>
          <u who="christina_oskarsson_9f59a4" xml:id="i-81fe99924fce83df-0" n="425d2bc8">
            <seg n="4caa33d5">
              Fru talman! I dag ska vi behandla Riksrevisionens granskning
              av regeringens arbete med att förhandla om skatteavtal med andra
              länder.
            </seg>
            <seg n="2196b492">
              I det här ärendet har även Svenskt Näringsliv kommit med en rapport
              som visar på vad följderna blir när svenska skatteavtal tappar
              i konkurrenskraft. Båda rapporterna är kritiska till regeringens
              arbete eftersom svenska exportföretags konkurrenssituation riskerar
              att försämras om inte regeringen prioriterar arbetet med skatteavtalen.
            </seg>
            <seg n="efb870f1">
              Fru talman! Sverige har en lång tradition av att ingå skatteavtal
              med andra länder. Det första avtalet är från 1920-talet, och vi
              har länge haft en internationellt framskjuten position när det
              gäller att ha konkurrenskraftiga avtalsnät. Varför är det så viktigt?
              kan man undra. Jo, skatteavtalen är en viktig del bland annat
              när det gäller att uppmuntra investeringar mellan stater som slutit
              avtal, och för en liten och starkt exportberoende stat som Sverige
              är det av stor betydelse att vår exportindustri ges goda möjligheter
              att verka internationellt. Avtalen ska också se till att kunna
              attrahera och behålla koncerners huvudkontor i Sverige samt undanröja
              effekterna av internationell dubbelbeskattning.
            </seg>
            <seg n="6466e627">
              Riksrevisionen ser allvarligt på att antalet nya eller omförhandlade
              skatteavtal de senaste åren sjunkit och ser en successiv nedprioritering
              av konkurrensfrågorna. Om inte regeringen gör något för att höja
              tempot i arbetet riskerar svenska företag att få sämre villkor
              än deras utländska konkurrenter.
            </seg>
            <seg n="ff1b441c">
              Svenskt Näringsliv påpekar att det kan ta flera år att få ett
              nytt avtal på plats och att arbetet måste påbörjas snarast, för
              annars är risken stor att Sveriges konkurrensländer får ett försprång
              som kan bli svårt att ta igen. Att tempot sjunkit i arbetet med
              att teckna nya skatteavtal förklarar Riksrevisionen och Svenskt
              Näringsliv med att den borgerliga regeringen sedan 2006 prioriterat
              arbetet med att teckna nya informationsutbytesavtal som innebär
              att allt fler svenskar med odeklarerade förmögenheter utomlands
              nu träder fram och betalar utebliven skatt. Detta välkomnar vi
              naturligtvis. Vi anser att skatteflyktingar och andra som vill
              hemlighålla ekonomiska tillgångar inte ska ha kvar några skatteflyktsparadis
              att gömma pengarna i.
            </seg>
            <seg n="e15a6b22">
              Sveriges arbete mot skatteflykt ingår i ett gemensamt nordiskt
              projekt, som det för övrigt är oklart om Sverige tänker fortsätta
              med. Det är ett mycket framgångsrikt projekt som innebär att det
              kan frigöras resurser för annat skatteavtalsarbete. Här har man
              gjort en jämförelse med Finland. De har samtidigt kunnat arbeta
              både med konkurrensfrågor och med informationsutbytesavtal.
            </seg>
            <seg n="977498ca">
              Då kan ju vän av ordning fråga sig varför regeringen inte klarar
              detta. Vi socialdemokrater menar att det ena inte får utesluta
              det andra. Finansdepartementet måste ges möjlighet att klara av
              att modernisera antalet skatteavtal samtidigt som arbetet med
              informationsutbytesavtalen fortsätter. Där finns en hel del kvar
              att göra.
            </seg>
            <seg n="fc0d37a2">
              Vi anser också att OECD bör utvärdera hur avtalen fungerar konkret
              och diskutera förbättringsmöjligheter så att även utvecklingsländerna
              får hjälp med att få del av dolda tillgångar genom informationsutbyten.
            </seg>
            <seg n="a91f6daf">
              Fru talman! Riksrevisionen och Svenskt Näringsliv har båda i
              sina rapporter uttryckt en stark oro över att Sverige har sämre
              villkor i enskilda avtal än flera andra konkurrenter och att gamla
              skatteavtal kan användas för oönskad skatteplanering och därför
              behöver omförhandlas. Granskningen visar också att flera konkurrentländer
              fått bättre villkor än Sverige vid omförhandlingar under senare
              år. Då känns det märkligt att majoriteten i utskottet har en sådan
              svag skrivning när det gäller vilka åtgärder de vill föreslå.
            </seg>
            <seg n="9a04a93c">
              Det känns inte som om de har tagit kritiken riktigt på allvar
              när de skriver att bara arbetet med informationsutbytesavtalen
              övergår i ett lugnare skede så kan arbetet med de generella skatteavtalen
              förväntas öka i omfattning och utgår från att risken för att skatteavtalen
              förlorar i konkurrenskraft då kan motverkas.
            </seg>
            <seg n="b45c7bf7">
              Vi anser att det är ett alldeles för svagt ställningstagande
              från majoriteten. Vi ser det som mycket angeläget att vi kan skapa
              goda konkurrensförhållanden för svensk exportindustri. Det skapar
              också arbetstillfällen. Regeringen har tidigare haft höga ambitioner
              när det gällt konkurrensfrågorna, och det är förvånande att regeringen
              inte ger dem högre prioritet. Det kan knappast bero på resursbrist
              eftersom den utökning av Regeringskansliet som gjordes inför ordförandeskapet
              i EU fortfarande finns kvar.
            </seg>
            <seg n="f98a0b00">
              Fru talman! Politik är att vilja, och vi anser att vi inte kan
              vänta på något lugnare skede för att ta tag i arbetet med konkurrensfrågorna.
              Riksrevisionens slutsats är att Sverige i stora stycken saknar
              en uttalad strategi för skatteavtalspolitiken och att regeringen
              bör förtydliga strategin och redovisa hur man arbetar för att
              uppnå sina mål. Riksrevisionen anser också att det nordiska samarbetet
              ska fortsätta, för som jag sade tidigare frigör det resurser till
              övrigt skatteavtalsarbete. Vi socialdemokrater delar den uppfattningen.
            </seg>
            <seg n="4b4038e3">
              Fru talman! Slutligen ska jag säga några ord om sidoavtalet mellan
              Sverige och Danmark, som vi anser det är hög tid att omförhandla.
              I takt med att arbetspendlingen ökar så ökar också skatteklyftan,
              och det blir allt svårare att få till stånd en rimlig och rättvis
              ordning. Regeringen har skickat en begäran om en gemensam utvärdering
              av avtalet till det danska skatteministeriet. Vi menar att det
              redan nu kan konstateras att avtalet är ofördelaktigt för Sverige,
              och för att inte förlora tid anser vi att regeringen ska begära
              en omförhandling snarast. Min partikamrat Leif Jakobsson kommer
              att utveckla detta närmare.
            </seg>
          </u>
          <note n="de000cca">
            Fru talman! Jag yrkar bifall till reservationerna 1 och 2.
          </note>
          <note type="speaker" n="7e63cbe3">
            Anf. 23 ULF BERG (M):
          </note>
          <u who="ulf_berg_15a2cc" xml:id="i-d658e6773c3421c1-0" n="439bf372" next="i-59e3ce76c052d104-0"/>
          <note n="cc3de30b">
            Fru talman! Jag vill börja med att yrka bifall till förslaget
            i skatteutskottets betänkande nr 26. Betänkandet handlar om Riksrevisionens
            redogörelse om skatteavtal med andra länder.
          </note>
          <u who="ulf_berg_15a2cc" xml:id="i-59e3ce76c052d104-0" n="439bf372" prev="i-d658e6773c3421c1-0">
            <seg n="af3f963e">
              I den redogörelsen pekar revisionen på att arbetet med skatteavtal
              har varit nedprioriterat sedan slutet av 1990-talet. Vid den tidpunkten
              fanns inget arbete med informationsutbytesavtal, så det kan inte
              utgöra en ursäkt till att arbetet med skatteavtal skedde på en
              lägre nivå. Under förra mandatperioden beslutade vi i denna kammare
              om ett större antal avtal. Vi har fortsatt med detta även under
              nuvarande mandatperiod.
            </seg>
            <seg n="920e058f">
              Sverige har i samverkan med andra nordiska länder på ett framgångsrikt
              sätt kunnat se hur informationsutbytesavtal blivit verklighet
              med ett flertal så kallade skatteparadis. Men vi ska vara ärliga
              och ge bland annat G20-länderna en eloge för deras arbete inom
              området. För två år sedan i London beslöt G20-länderna att ta
              krafttag mot länder som var motsträviga. Sverige har därför kunnat
              sluta avtal enligt den OECD-standard som finns. Ibland kan även
              en djup finanskris föra något gott med sig.
            </seg>
            <seg n="1dfdf6ad">
              Vi kan nu se hur detta arbete börjar resultera i att minnet återkommit
              till ett antal svenskar som nu begär rättelse i sina tidigare
              deklarationer. För 2010 kunde finansminister Anders Borg glädjande
              notera att 120 miljoner kronor plus ränta flöt in till statskassan.
              Det finns skäl att anta att fler kommer att dra sig till minnes
              att de placerat pengar utanför landets gränser och att skatteintäkterna
              kommer staten till godo via rättelser som gjorts på skattskyldigas
              egen begäran.
            </seg>
            <seg n="608e02d4">
              Fru talman! Det kan vara intressant med lite dagsfärsk statistik
              på området. Under 2010 var det totalt 395 personer med tillsammans
              1 871 ärenden som gav de tidigare angivna 120 miljoner kronorna
              plus ränta. Till och med i går har 596 personer med sammanlagt
              3 700 ärenden begärt rättelse. Till och med mars månads utgång
              har det gett extra skatteintäkter på 71 647 746 kronor plus ränta.
              Ca 70 procent av alla intäkter kan härledas till konton i Schweiz.
              Enligt Skatteverket betalas varje krona in av den skatt som beslutats
              vid rättelse, så människor bevisar verkligen att de vill göra
              rätt för sig. Summan för frivilliga omprövningar kommer av allt
              att döma att öka kraftigt före årets slut.
            </seg>
            <seg n="3901102f">
              Vi har dock insett att summan skulle kunna göras ännu högre om
              vi ändrade vår lagstiftning. I dag kan man begära omprövning för
              de fem senaste taxeringsåren. Vill någon frivilligt rätta ytterligare
              år får vederbörande problem eftersom det då blir fråga om eftertaxering
              och en handläggning som leder till stor risk att integriteten
              inte kan säkerställas. När tio år har passerat är det åter fritt
              fram eftersom eventuella brott preskriberats. Därför borde frivillig
              omprövning gälla i minst tio år. Om däremot utredningar finner
              oegentligheter, om det är så man kommer det på spåren, gäller
              som bekant andra regler.
            </seg>
            <seg n="a34ee200">
              Jag tycker dock att det finns anledning att också påminna om
              det skattesystem som vi hade på den tiden och som drev kapital
              ut från Sverige. Enligt årets statistik var det endast fyra personer
              som var åttiotalister. De flesta som begär rättelse är fyrtiotalister.
              Ett stort antal rättelser beror på intäkter på kapital nästan
              alla, kan man säga. Förmögenhetsskatten var en sådan skatt som
              av många sågs som mer eller mindre frivillig och som man kunde
              undvika genom att exempelvis placera kapitalet utomlands. Till
              råga på allt hade dåvarande socialdemokratiska regeringar sett
              till att riktigt rika var undantagna. Det var onekligen ett bevis
              på att dåvarande socialdemokrater insåg faran med i varje fall
              riktigt höga skatter. För egen del tror jag att viljan att fuska
              minskar kraftigt om skatterna känns rimliga. Men att vara så naiv
              att tro att det skulle göra informationsutbytesavtal överflödiga
              är att hoppas på för mycket.
            </seg>
            <seg n="4a118f52">
              Fru talman! Man kan dock tänka sig att pengar placeras i Sverige
              och bidrar till ökad tillväxt. I detta betänkande pekar vi också
              på vikten av att utvecklingsländer kan få avtal för att det finns
              kapital som förts ut från andra länder av ledare som vanligtvis
              inte ens kan stava till demokrati. Vi kan faktiskt se exempel
              på detta i dag, då det finns hopp om att några ytterligare länder
              kan läggas till avdelningen demokratier.
            </seg>
            <seg n="489f72ad">
              Jag har nu gett lite bakgrund till varför arbetet med informationsutbytesavtalen
              varit viktigt och framgångsrikt de senaste fem åren. Nu aviserar
              Finansdepartementet att arbetet med skatteavtalen kommer att ta
              fart. Även Svenskt Näringsliv, som tidigare talare varit inne
              på, pekar i en rapport på att det finns för risk att företagandet
              blir lidande om inte skatteavtalen följer utvecklingen. Jag kan
              ännu en gång bara beklaga de besparingar på Regeringskansliet
              som oppositionen drev igenom. De pengarna hade bland annat gjort
              stor nytta i arbetet med att förnya skatteavtal, vilket är en
              mycket arbetskrävande process.
            </seg>
            <seg n="778551f7">
              Jag vill också framhålla att avtalen ska ha sådant innehåll att
              företagandet gynnas. Dubbelbeskattning är en broms för utveckling
              och tillväxt som måste undvikas. Det måste finnas tydliga spelregler
              för företagare.
            </seg>
            <seg n="958fdc4d">
              Fru talman! Jag ska avslutningsvis helt kort ta upp sidoavtalet
              mellan Sverige och Danmark. I avtalet finns möjligheten till en
              gemensam utvärdering reglerad, och en sådan förfrågan har skickats
              från Finansdepartementet. I dag pågår utvärderingen, som väntas
              bli klar i slutet av detta år. Finns ett avtal mellan två parter
              så bör man naturligtvis dansa i takt. Vi har nu bjudit upp Danmark,
              och visar utvärderingen att det behövs förändringar får vi verkligen
              hoppas att det arbetet går som en dans. Men låt då ledstjärnan
              vara att regionen ska utvecklas till glädje för människor på båda
              sidor om sundet. Då ska avtalet fungera som olja och inte som
              grus i maskineriet.
            </seg>
            <seg n="f7dfd55b">
              (Applåder)
            </seg>
          </u>
          <note type="speaker" n="fb6cb2b2">
            Anf. 24 CHRISTINA OSKARSSON (S) replik:
          </note>
          <u who="christina_oskarsson_9f59a4" xml:id="i-81fe99924fce83df-1" n="425d2bc8">
            <seg n="403d10bc">
              Fru talman! Ulf Berg uppehöll sig länge vid informationsutbytesavtalen.
              Som jag sade i mitt anförande välkomnar vi det utökade arbetet
              med detta. Det är viktigt att det inte finns några skatteparadis
              där man kan gömma sina pengar. Det har vi inga andra åsikter om.
              Men vad jag framförde i mitt anförande var att jag tycker att
              majoriteten i utskottet har en så svag skrivning. Ni förväntar
              er att det ska hända någonting. Samtidigt säger Ulf Berg att det
              nu tar fart. Det är en uppgift som jag inte har kunnat få fram
              från något betänkande i alla fall. Det är möjligt att det är en
              information som ni har fått vid sidan om.
            </seg>
            <seg n="3075ef9e">
              Jag skulle också vilja påpeka att det enligt Svenskt Näringsliv
              år 1998 endast var tre länder som hade fler skatteavtal än Sverige.
              År 2010 var det nio länder som hade fler skatteavtal. Det har
              minskat betydligt de senaste fem åren.
            </seg>
          </u>
          <note type="speaker" n="603cb502">
            Anf. 25 ULF BERG (M) replik:
          </note>
          <u who="ulf_berg_15a2cc" xml:id="i-1dd90a39a496f561-0" n="439bf372">
            <seg n="3268bced">
              Fru talman! Naturligtvis välkomnar jag att Christina Oskarsson
              tänker om på en hel del punkter. Vad jag förstår har ni en process
              i ert parti för det. Det hade varit bra om ni hade tänkt rätt
              från början i denna fråga. Riksrevisionens rapport pekar på att
              det var på 1990-talet det började gå nedåt för skatteavtalen.
            </seg>
            <seg n="3ba06b35">
              Under förra mandatperioden kom det till enormt många informationsutbytesavtal.
              Vad jag vet fanns inte ett enda sådant avtal under regeringen
              Persson. Det är klart att fokus har legat på den typen av avtal.
            </seg>
            <seg n="51871bf2">
              Detta är en process som tar lång tid. Det är två som ska dansa,
              och de ska göra det i takt. Då behövs det resurser, resurser och
              resurser.
            </seg>
            <seg n="f6a268eb">
              Det som Christina Oskarsson sade i sitt inledningsanförande,
              att pengarna finns kvar sedan EU-ordförandeskapet, är felaktigt.
              Det har skett rejäla minskningar, och procentuellt sett har det
              aldrig skett så stora neddragningar på Regeringskansliet. Det
              där är helt felaktiga uppgifter. Jag kan bara beklaga den här
              markeringen mot regeringen, som jag uppfattar det som. Ni tog
              bort 300 miljoner för att vi inte skulle kunna göra många bra
              saker. Det får naturligtvis konsekvenser, vilket vi kan se på
              både ambassader och annat. Det är viktigt för svenskt näringsliv
              och företagande att ha kontakter i många länder.
            </seg>
            <seg n="b7c85718">
              Jag skulle vilja ställa frågan: Varför gjorde man neddragningen?
              Är ni beredda att tänka om så att vi slipper den här typen av
              neddragningar och kan låta regeringen bestämma vad det är för
              pengar den behöver? Man kan inte i den ena ändan dra bort pengar
              för ett arbete och samtidigt stå här och kritisera. Det blir inte
              helt trovärdigt.
            </seg>
          </u>
          <note type="speaker" n="98bbb010">
            Anf. 26 CHRISTINA OSKARSSON (S) replik:
          </note>
          <u who="christina_oskarsson_9f59a4" xml:id="i-81fe99924fce83df-2" n="425d2bc8">
            <seg n="6f5e0044">
              Fru talman! Vi kanske har olika uppgifter. Jag har en uppgift
              på att man inför ordförandeskapet fick 767 miljoner. Det innebar
              85 nya tjänster till Regeringskansliet. Det har man inte dragit
              ned, utan man ville fortsätta att utöka anslaget till Regeringskansliet.
              Jag vet inte vad Ulf Berg har för siffror.
            </seg>
            <seg n="d94d1546">
              Man kan å andra sidan inte alltid skylla på att man har för lite
              pengar. Det är en politisk vilja och en prioritering precis som
              det är inom alla andra områden. Tycker man inte att det är viktigt
              att svensk exportindustri ska få fram skatteavtal som också innebär
              utökade arbetstillfällen behöver man inte öka tempot. Både Riksrevisionen
              och Svenskt Näringsliv är väldigt oroade över att man har tappat
              så i takt.
            </seg>
            <seg n="220b59ab">
              När man jämför med de nordiska länderna är Sverige det land som
              har tecknat minst antal avtal de senaste fem åren. Sverige har
              tecknat fyra, Finland har tecknat sjutton och Danmark elva. Det
              är väldigt konstigt att vi här i Sverige och regeringen inte skulle
              kunna öka tempot.
            </seg>
          </u>
          <note type="speaker" n="2bc0e7ad">
            Anf. 27 ULF BERG (M) replik:
          </note>
          <u who="ulf_berg_15a2cc" xml:id="i-1dd90a39a496f561-1" n="439bf372">
            <seg n="eaa51478">
              Fru talman! Finansen har varit väldig tydlig med att man nu ska
              se till att lägga ytterligare resurser på området. Jag är ganska
              nöjd. Man måste utgå från att Sverige också var ett av de länder
              som hade allra flest avtal.
            </seg>
            <seg n="0cc0882a">
              Det är viktigt att slå fast att dessa avtal också måste ha ett
              bra och vettigt innehåll. Jag hoppas att vi är överens om att
              vi ska undvika dubbelbeskattningar och att det ska medföra enklare
              regler. Men vi vet samtidigt att det tyvärr tar väldigt lång tid.
              Det kräver väldigt stora resurser från de inblandade.
            </seg>
            <seg n="079ff2e0">
              Jag kan än en gång bara beklaga att vi inte kunde lägga ytterligare
              resurser på detta. Man kan titta på förra mandatperioden och alla
              skatteförändringar som skedde. Det var fyra jobbskatteavdrag,
              tre grundavdrag och ökade skattesänkningar för pensionärer, och
              förmögenhetsskatten och fastighetsskatten togs bort. Det är klart
              att det kräver resurser att ta fram sådana propositioner.
            </seg>
            <seg n="e859366a">
              Det är ingen tvekan om att Finansdepartementet var väldigt hårt
              ansträngt med väldigt mycket bra saker som vi även fick beslut
              om i kammaren. Vi kan se resultaten. I dag är Sverige ett land
              i EU som har en väldigt bra ekonomi och en enormt bra tillväxt.
              Det behövs också sådana beslut.
            </seg>
            <seg n="8ec4b3ab">
              Jag är väldigt lugn vad gäller Finansdepartementets möjligheter
              att sätta lite sprutt i den här delen. Vi är nu framme i den fasen
              att vi kunnat se till att få i hamn många av informationsavtalen
              och liknande. Som jag påpekade ger det också väldigt mycket klirr
              i statskassan. Detta är bara början.
            </seg>
          </u>
          <note type="speaker" n="930ed6f5">
            Anf. 28 HELENA LEANDER (MP):
          </note>
          <u who="helena_leander_75e865" xml:id="i-e17face4b7b63343-0" n="2e4da1a4" next="i-98f3849bb1825d02-0">
            <seg n="7f4944f2">
              Fru talman! Förra året klubbade vi en hel drös med informationsutbytesavtal
              med olika skatteparadis på olika öar som jag inte kan peka ut
              på en blindkarta. Jag är väldigt glad över den utvecklingen. Visserligen
              hade vi från oppositionen en del synpunkter. Vi tyckte framför
              allt att man kanske kunde utnyttja det driv som fanns internationellt
              i finanskrisens kölvatten till att vara ännu lite tuffare. Men
              jag är väldigt glad över utvecklingen.
            </seg>
            <seg n="658f8c87">
              Ulf Berg redogjorde på kronan när vad det inneburit för Sverige.
              Det är också en viktig fråga för många utvecklingsländer som i
              dag dräneras på stora belopp till skatteparadis. Genom att vi
              hjälps åt kan vi komma åt skatteparadisen och minska skatteflykten
              inte bara från Sverige utan också från andra länder som i dag
              har stora problem med det.
            </seg>
            <seg n="c0555f6f">
              Den här utvecklingen är väldigt glädjande. Den har dock den baksidan
              att man från Sveriges sida inte har kunnat lägga lika mycket krut
              på dubbelbeskattningsavtalen med andra länder. Det är också naturligt
              att vi nu när vi har hunnit beta av informationsutbytesavtalen
              har större möjligheter att gå vidare så att vi har uppdaterade
              skatteavtal med andra länder och inte i onödan lägger krokben
              för gränsöverskridande företagande.
            </seg>
            <seg n="e41cfad8">
              När det gäller utjämningsordningen med Danmark har den kritiserats
              från skånskt håll under många år, nästan så länge jag har suttit
              i skatteutskottet tror jag, för att den missgynnar Sverige gentemot
              Danmark. Därför tycker jag att det är väldigt kul att Sverige
              nu har tagit ett första steg till att se över avtalet genom att
              man utnyttjat den möjlighet som finns i avtalet att begära en
              gemensam utvärdering av avtalet. Danmark har nu också sagt ja
              till den begäran.
            </seg>
            <seg n="1113a363">
              Jag ser framtiden an när det gäller det dansk-svenska sidoavtalet.
              Därmed står jag bakom betänkandet.
            </seg>
          </u>
          <note n="6d108119">
            Anf. 29 GUNNAR ANDRÉN (FP):
          </note>
          <u who="helena_leander_75e865" xml:id="i-98f3849bb1825d02-0" n="2e4da1a4" prev="i-e17face4b7b63343-0">
            <seg n="90aba63d">
              Fru talman! Det har hänt väldigt mycket på det här området, otroligt
              mycket. Det är en lång rad skatteavtal och informationsavtal som
              har träffats.
            </seg>
            <seg n="e4c6be94">
              I Riksrevisionens rapport talas det om takten i avtalen. Takt
              är ett intressant ord. Det är innehållet och vem man träffar avtalen
              med som är det avgörande för att vi ska få in de skatteintäkter
              som Sveriges riksdag har beslutat om och där avsaknaden av informations-
              och skatteavtal har gjort att de har kommit utomlands.
            </seg>
            <seg n="72eae440">
              Fru talman! Under det senaste året har det kommit in väldigt
              mycket, som Ulf Berg helt riktigt konstaterar. Det är mycket pengar
              som man frivilligt har rapporterat in inför risken av att bli
              upptäckt det är det centrala och bli eftertaxerad eller avslöjad
              för att man har skattefuskat på något sätt. Det är mycket stora
              belopp, som Ulf Berg sade. Det är åtskilliga hundra miljoner kronor.
            </seg>
            <seg n="19caf5f6">
              Riksrevisionen har på en punkt inte varit helt korrekt, vilket
              jag till och med påpekade under den utskottsutfrågning som var.
              Regeringen sade på förslag från riksdagens skatteutskott upp avtalet
              med Peru för ett antal år sedan. Det berodde på att man med det
              avtalet hade helt orimliga möjligheter att ta bort pengar. Det
              minns jag som var med. Men det har inte kommit med.
            </seg>
            <seg n="02e2414b">
              Det är väldigt viktigt att vi nu också har aktualiserat andra
              saker, framför allt med Spanien. Det är ett avtal som många upplever
              är orättfärdigt när det gäller pensionärernas skatter. Det är
              inte orättvist, men det finns orimligheter i det. Det gäller också
              Danmarksavtalet, som jag strax ska återkomma till.
            </seg>
            <seg n="5d75d868">
              Fru talman! Jag tror att vi i grund och botten är väldigt eniga
              i kammaren om det förhållandet att vi ska ha en skattelagstiftning
              så att vi kan beskatta människor i vårt land när inkomsterna finns
              där och att man inte ska flytta pengar utomlands av andra skäl.
              De reservationer som finns nu uppfattar jag som mer formalia än
              reella. Det är väldigt glädjande.
            </seg>
            <seg n="b38bd3fa">
              Vi har, som Ulf Berg också påtalade, ingått en lång rad informationsutbytesavtal.
              De har haft en förunderlig effekt, enligt mitt sätt att se. Jag
              vill inte säga att detta bara var den här regeringens förtjänst,
              utan avtalen har förberetts av tidigare regeringar. Det är som
              jag ser det väldigt bra att vi har stor enighet om detta.
            </seg>
            <seg n="94945689">
              Låt mig nu ta upp avtalet med Danmark. Jag råkar vare den ende
              som satt i skatteutskottet när detta beslutades. Jag kanske kan
              bli något hård i polemiken här. Men det förhållandet att Socialdemokraterna
              gör stor sak av detta tvingar mig att berätta lite om hur det
              verkligen var.
            </seg>
            <seg n="86465917">
              Jag kommer då att uppträda som försvarsadvokat för förre finansministern
              Bosse Ringholm, vilket är en ovanlig roll för mig. Det var han
              som lade fram det här förslaget. Vi var många som den gången tyckte
              det som man nu konstaterar med en fantastisk formulering i reservation
              2: Vi menar att det redan nu kan konstateras att avtalet är ofördelaktigt
              för Sverige.
            </seg>
            <seg n="7f6d0916">
              Fru talman! Detta var lätt att konstatera även 2003. Men då sade
              talmannens företrädare som ordförande i skatteutskottet, Arne
              Kjörnsberg, till oss som var kritiska mot detta och det fanns
              också avslagsmotioner från Ulf Nilsson och Christer Nylander att
              när det gäller internationella skatteavtal uppträder vi i kammaren
              enigt. Det gjorde att vi inte reserverade oss i sak mot detta
              skatteavtal, även om vi inte tyckte att det var bra. Nu har Socialdemokraterna
              bytt taktik när det gäller internationella skatteavtal. Det beklagar
              jag mycket, för det är inte bra. Vi måste uppträda enigt i den
              här typen av frågor.
            </seg>
            <seg n="f9433f28">
              Jag finner det desto mer anmärkningsvärt att Socialdemokraterna,
              eftersom det var de som låg bakom skatteavtalet, nu tar avstånd
              från Bosse Ringholm. Det är ju uppseendeväckande att jag ska behöva
              stå och försvara detta avtal, jag som inte tyckte att det var
              bra.
            </seg>
            <seg n="97c5e121">
              Nej, jag ska inte säga att det är hyckleri, men det är en aktiv
              glömska av verkligheten som ni ägnar er åt. Jag tycker inte att
              det är likt Socialdemokraterna, uppriktigt sagt. De brukar ta
              ansvar för sina handlingar, men på den här punkten gör de inte
              det.
            </seg>
            <seg n="485ac1e1">
              Allra sist, fru talman, måste jag ta upp en sak till, nämligen
              reservationerna 2 och 3. Alla åhörare och alla som kommer att
              läsa dem nu och i framtiden kommer att upptäcka att reservation
              nr 2 från Socialdemokraterna, Sidoavtalet mellan Sverige och Danmark,
              och reservation nr 3 av David Lång, Sidoavtalet mellan Sverige
              och Danmark, innehåller exakt samma formuleringar ända till den
              näst sista raden. David Lång har råkat skriva vi när han menar
              jag. Det kanske är en felskrivning som är något talande. Reservation
              3 är ett plagiat av reservation 2. Sverigedemokraterna har plagierat
              Socialdemokraternas reservation.
            </seg>
            <seg n="5e116d08">
              Jag anser för min del att Socialdemokraterna inte borde ha skrivit
              den här reservationen utan låtit Sverigedemokraterna stå för den
              ensamma, för de tar inget ansvar för något avtal som vi har ingått
              internationellt, och det ska vi faktiskt göra.
            </seg>
            <seg n="695a2514">
              Jag försvarar att avtalet ingicks. Jag tyckte att det var dåligt,
              men jag står för att jag röstade för det i kammaren. Jag står
              för det fortfarande. Jag tycker som Socialdemokraterna Leif Jakobsson
              och jag har tidigare debatterat detta att vi borde försöka förhandla
              om avtalet. Men att göra partipolitik av det tar jag absolut avstånd
              från.
            </seg>
            <seg n="837379b9">
              Jag stöder Bosse Ringholm, men jag tar avstånd från innehållet
              i avtalet.
            </seg>
            <seg n="4f4aa2b6">
              Återupptagna förhandlingar
            </seg>
            <seg n="34dd0233">
              Jag hälsar statsminister Fredrik Reinfeldt välkommen till dagens
              frågestund.
            </seg>
            <seg n="68f87dbf">
              Sjukförsäkringen
            </seg>
          </u>
          <note n="608a000e">
            Ajournering
          </note>
          <note n="7b21d3ba">
            Kammaren beslutade kl. 13.53 på förslag av förste vice talmannen
            att ajournera förhandlingarna till kl. 14.00 då statsministerns
            frågestund skulle börja.
          </note>
          <note n="3f92e998">
            Förhandlingarna återupptogs kl. 14.00.
          </note>
          <note n="3d2a2575">
            7 § Statsministerns frågestund
          </note>
          <note n="fe72bd24">
            Anf. 30 ANDRE VICE TALMANNEN:
          </note>
          <note type="speaker" n="de5c2306">
            Anf. 31 TOMAS ENEROTH (S):
          </note>
          <u who="tomas_eneroth_940a2f" xml:id="i-3ed93f719064c589-0" n="5721e3db">
            <seg n="bbf119b1">
              Herr talman! Jag tror att vi alla uppmärksammade påskuppropet
              då tiotusentals människor stod på ett fyrtiotal platser ute i
              landet och demonstrerade mot den sjukförsäkring vi har i vårt
              land. Diakoner, präster, läkare, drabbade och anhöriga, ja, det
              var många som kritiserade sjukförsäkringen och de helt obegripliga
              effekter som blivit när människor stängs ute och utförsäkras.
            </seg>
            <seg n="2025cb92">
              Det kom inte ett ljud från någon regeringsföreträdare som en
              reaktion på påskuppropet. Däremot kunde vi se moderata partiföreträdare
              blogga, twittra och skriva kritiskt om påskuppropet och hävda
              att kyrkan hade gått och blivit socialdemokratisk.
            </seg>
            <seg n="92677cbb">
              Fredrik Reinfeldt har varit landets statsminister i fem år och
              är i allra högsta grad huvudansvarig för den sjukförsäkringsreform
              som har inneburit att 45 000 är utförsäkrade, att vi har nollklassade
              och att antalet unga förtidspensionärer ökar. Hittills har man
              skyllt allt på Socialdemokraterna.
            </seg>
            <seg n="2f13671c">
              Är det inte dags för lite ödmjukhet och att ändra i sjukförsäkringen
              reellt? Har statsministern hört påskuppropets vädjan?
            </seg>
          </u>
          <note type="speaker" n="fe854758">
            Anf. 32 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-0" n="fee285de">
            <seg n="483410ae">
              Herr talman! Allt har en historia. Sverige förtidspensionerade
              över 140 personer om dagen i över tio år. Det var en passiv och
              dålig lösning. Det förde människor ut ur arbetskraft och in i
              ett skugglandskap där de inte synliggjordes.
            </seg>
            <seg n="47bff878">
              Vi sade till svenska väljare inför valet 2006 att vi ville bryta
              den utvecklingen. Vi ville introducera en arbetslinje, och vi
              ville se resurser till stöd för människor som förr blev förtidspensionerade.
            </seg>
            <seg n="1538f194">
              Vi har inte fått bort hela utvecklingen. Vi är nere i tal som
              kanske handlar om att 50 om dagen förtidspensioneras, men det
              är en stor förändring.
            </seg>
            <seg n="ca631645">
              En del av detta innebär att människor som förr osynliggjordes
              nu synliggörs i det svenska samhället. Vi har öppnat för insatser
              som handlar om rehabilitering och som handlar om ansträngningar
              för att försöka få in dem på arbetsmarknaden. Mycket av detta
              är viktigt och riktigt för Sverige.
            </seg>
            <seg n="ff8c5f2c">
              I enskilda fall har det handlat om att det inte har blivit exakt
              som vi hade tänkt. Ansvarigt statsråd har därför beskrivit förändringar
              vi nu förbereder för att möta den del av kritiken som vi tycker
              har varit befogad. Där är vi ödmjuka. Vi står dock upp för en
              reform som varit viktig för Sverige. Det är en gåta att inte andra
              gjorde det före oss.
            </seg>
          </u>
          <note type="speaker" n="a01c5714">
            Anf. 33 TOMAS ENEROTH (S):
          </note>
          <u who="tomas_eneroth_940a2f" xml:id="i-3ed93f719064c589-1" n="5721e3db">
            <seg n="853950a6">
              Herr talman! Som vanligt hör vi statsministern och Moderaterna
              lägga skulden på Socialdemokraterna och på vad som tidigare varit
              politiken. Man glömmer dock att det är fem år sedan man genomförde
              reformen i sjukförsäkringen och att resultatet av det är 45 000
              utförsäkrade, fler unga förtidspensionärer, ökat antal sjukskrivningar
              och framför allt en situation där svårt cancersjuka människor
              under pågående cellgiftsbehandling tvingas ned till Arbetsförmedlingen
              där en frustrerad jobbcoach står utan verktyg och ska försöka
              hjälpa dem tillbaka till en arbetsmarknad som inte vill se dem
              där.
            </seg>
            <seg n="d8a3f96f">
              Detta sker i ett läge när man i stället borde satsa på rehabilitering
              och reellt stöd och hjälp till människor som är utförsäkrade och
              framför allt se till att de får en rimlig ekonomisk ersättning
              och inte ställs på bar backe.
            </seg>
            <seg n="778e60f2">
              De förslag till förändringar som hittills presenterats är ytterst
              marginella och förväntas inte träda i kraft förrän nästa år.
            </seg>
            <seg n="e86c2c84">
              Återigen: När diakoner, präster, läkare och hela Sverige står
              på fötter och kritiserar sjukförsäkringen, är det inte dags för
              lite ödmjukhet och att vara beredd att göra reella förändringar
              i en sjukförsäkringsreform som har misslyckats?
            </seg>
          </u>
          <note type="speaker" n="645b7b38">
            Anf. 34 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-1" n="fee285de">
            <seg n="4707da15">
              Herr talman! När sjukförsäkringsreformen till slut kom på plats
              bröt Sverige för första gången på 35 år en utveckling med ständigt
              ökat antal förtidspensionärer. Återigen: Man kan välja en politik
              där man osynliggör människor, där man för ut dem ur arbetskraften
              och in i ett osynliggörande. Men det är inte rätt väg för Sverige.
            </seg>
            <seg n="58349df4">
              Vi har visat att det fanns enskilda fall där det inte hade den
              effekt som vi hade avsett. Vi har visat att vi i dessa fall har
              förmåga att möta detta med förändringar. Det ska komma ersättningar
              till sådana som inte tidigare varit berättigade till det. Vi har
              visat att vi kan göra vissa justeringar när det gäller möjlighet
              att återgå till sjukförsäkringen.
            </seg>
            <seg n="0eb591c3">
              Detta är ett vägval för Sverige. Ska vi ha en arbetslinje? Ska
              folk som är arbetsföra arbeta? Ska människor som blir sjukskrivna
              få vägar tillbaka? Eller ska vi välja den väg som är alternativet,
              nämligen ut i utanförskap till växande grupper? I det land i världen
              där folk är friskast och lever längst ska folk sjukskrivas för
              att de är för sjuka för att arbeta! Det var ert alternativ, det
              är ert alternativ, och det är det ni vill tillbaka till. Vi tycker
              att det är fel väg för Sverige.
            </seg>
            <seg n="c4e83264">
              Partifinansiering
            </seg>
          </u>
          <note type="speaker" n="51d46a1a">
            Anf. 35 PETER ERIKSSON (MP):
          </note>
          <u who="peter_eriksson_5d85a2" xml:id="i-f3bb62e1d57b8a7a-0" n="bcd16f9e">
            <seg n="f784b9d8">
              Herr talman, statsministern! För två år sedan kritiserade Europarådet
              Sverige för brist på öppenhet i hur partierna finansieras. I valrörelsen
              tog jag upp frågan flera gånger, bland annat genom en debattartikel
              i Dagens Nyheter.
            </seg>
            <seg n="f250d871">
              Efter valet fortsatte kritiken i riksdagen, och i måndags återkom
              Europarådet med skärpt kritik mot regeringen och Sverige. Man
              ska inte kunna köpa politiska beslut. Öppenhet är ett viktigt
              sätt att minska risken för politisk korruption.
            </seg>
            <seg n="295a331f">
              I dag backar äntligen Moderaterna. Jag välkomnar detta. Det borde
              innebära att vi kan tvätta bort en svart fläck på vårt lands internationella
              anseende.
            </seg>
            <seg n="e3daced5">
              Moderaterna vill dock ha en ny frivillig överenskommelse. Det
              är inte okej och inte alls vad Europarådet kräver. Vi behöver
              en tydlig och rak lagstiftning som gäller alla. Öppenhet för att
              bekämpa korruption kan inte vara en fråga om frivillighet.
            </seg>
            <seg n="3f708915">
              Statsministern bör därför ta chansen att ge ett reellt löfte
              om att även han accepterar lagstiftning kring partiernas finansiering.
            </seg>
          </u>
          <note type="speaker" n="82e5855c">
            Anf. 36 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-2" n="fee285de">
            <seg n="a28a0a48">
              Herr talman! Jag ställer inte upp på beskrivningen av att kasta
              Sverige i skam. Vi har all anledning att vara stolta över att
              vi står fria från korruption i en utsträckning som få andra kan
              uppvisa i världen. Vi har all anledning att vara stolta över ett
              i grunden skattefinansierat partifinansieringssystem som andra
              saknar och därför mycket oftare hamnar i diskussioner om hur partifinansieringen
              ser ut. Vi ska inte uppkalla andar som inte finns.
            </seg>
            <seg n="50081b65">
              Vi har visat att vi trots detta är beredda att lyssna på det
              misstänkliggörande som har förekommit, även om vi menar att det
              inte har funnits några felaktigheter och att vi har haft en bra
              överenskommelse att leva efter, eftersom vi vill bidra med vår
              del för att Sverige även i framtiden ska upplevas stå upp i dessa
              viktiga frågor. Vi har vår del, och vi tycker att andra partier
              har sin del.
            </seg>
            <seg n="55d03c95">
              Jag förordar att det kan göras fler frivilliga överenskommelser
              av det skälet att vi har gjort det tidigare. Jag tror att lagstiftning
              är utomordentligt komplicerat. Det väcker en hel del frågor om
              hur politiska partier ska förhålla sig till lagstiftning i en
              demokrati. Det kommer att visa sig ha en hel del gränsdragningsproblem.
            </seg>
            <seg n="fe48541e">
              Vi är dock villiga att diskutera. Vår utgångspunkt är dock att
              det bästa vore en ny frivillig överenskommelse.
            </seg>
          </u>
          <note type="speaker" n="29dcac10">
            Anf. 37 PETER ERIKSSON (MP):
          </note>
          <u who="peter_eriksson_5d85a2" xml:id="i-f3bb62e1d57b8a7a-1" n="bcd16f9e">
            <seg n="30de937c">
              Herr talman! Europarådet ägnar sig knappast åt någon hyllning
              av Sverige i denna fråga. För två år sedan kom en lista med sju
              olika punkter som man ansåg att Sverige borde leva upp till och
              som Sverige inte klarar av i dag. I Europa är det bara Sverige,
              San Marino, Malta och Schweiz som inte har en lagstiftning på
              detta område.
            </seg>
            <seg n="4648d84f">
              Därför är det positivt om Moderaterna börjar tänka om. Kan jag
              förstå statsministerns svar så att om vi andra partier i riksdagen
              vill ha en tydlig lagstiftning är också Moderaterna beredda att
              överväga det?
            </seg>
          </u>
          <note type="speaker" n="bce2237e">
            Anf. 38 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-3" n="fee285de">
            <seg n="6d1d989a">
              Herr talman! Återigen: Sverige behöver inte stå i skam över något.
              Vi har ett växande förtroende för demokratiska institutioner i
              Sverige. Svenska folket kan tryggare än andra gå till sängs på
              kvällen i full förvissning om att detta land är mindre drabbat
              av korruption och har ett bättre system för partifinansiering
              än vad andra kan uppvisa. Jag ogillar när vi kastar vårt eget
              land i skam utan skäl.
            </seg>
            <seg n="35d01c3a">
              Jag tycker att en frivillig överenskommelse är till fyllest.
              Vi är beredda att diskutera, men ska vi föra en diskussion ska
              den vara konsekvent. Då ska den också gälla annat som väcker frågor
              i Sverige, trots att vi inte har haft de problem som andra har.
              Då ska vi prata om oavlönat arbete som går till vissa politiska
              partier. Då ska lottköpare veta att de inte bara har chansen att
              vinna en stor vinst utan möjligen också indirekt finansierar partier,
              vilket de inte vet om när de köper lotten. Då ska också andra
              frågor tas med.
            </seg>
            <seg n="2a63bdc2">
              Men det hör jag väldigt lite om. Det är för ensidigt. Man tittar
              inte runt alla hörn. Då bör många överväga sina ställningstaganden.
            </seg>
            <seg n="ef1c2154">
              Jobbskatteavdragen
            </seg>
          </u>
          <note type="speaker" n="53d16991">
            Anf. 39 JIMMIE ÅKESSON (SD):
          </note>
          <u who="jimmie_akesson_c1dac3" xml:id="i-29ec12fcfff1bed3-0" n="503c5776">
            <seg n="d2994226">
              Herr talman! När regeringen presenterade sin vårbudget gick man
              fram med ett förslag om ett femte jobbskatteavdrag, och samma
              dag som den presenterades pratade statsministern dessutom om ett
              sjätte jobbskatteavdrag. Vi har hittills ställt oss bakom de fyra
              första stegen i jobbskatteavdraget, dels därför att det ska löna
              sig att arbeta, vilket är en viktig princip, dels därför att det
              har haft positiva effekter på sysselsättningen.
            </seg>
            <seg n="748b0918">
              Samtidigt inser vi att den jobbskapande effekten av den här typen
              av skattesänkningar är avtagande. Nya skattesänkningar får inte
              samma effekt som de första. Det är en uppfattning som delas inte
              minst av Långtidsutredningen och en rad andra experter som har
              uttalat sig den senaste tiden.
            </seg>
            <seg n="d1b7026d">
              Därför är det, herr talman, förvånande att regeringen i sin vårbudget
              helt avfärdar att effekten av jobbskatteavdraget är just avtagande.
              Hur motiverar statministern ett sådant påstående, som jag menar
              står i uppenbar strid med vad tillgänglig expertis anser?
            </seg>
          </u>
          <note type="speaker" n="ec6cad82">
            Anf. 40 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-4" n="fee285de">
            <seg n="c7e37fe3">
              Herr talman! Det är väldigt provocerande i Sverige att säga att
              man vill sänka skatten för vanligt folk som jobbar metallarbetare,
              sjuksköterskor, busschaufförer som går upp tidigt på morgonen
              och ofta sliter långa timmar och som bara har den enkla utgångspunkten
              att de tycker att det ska löna sig lite bättre att arbeta.
            </seg>
            <seg n="78424594">
              Denna regering har konsekvent fört en politik mot alla protester,
              mot allt det motstånd som funnits här i Sveriges riksdag, och
              sagt: Nej, det är rätt inriktning. Vi tror att det är den uppmuntran
              och det faktum att det leder till att fler jobbar som i grunden
              bygger sammanhållning i ett öppet och bra samhälle. När fler jobbar
              får vi mer resurser till välfärd och mer resurser till omhändertagande
              av människor som saknar arbetsförmåga.
            </seg>
            <seg n="5c93a089">
              Det är min uppfattning att det inte alls har en avtagande effekt
              att man sänker skatten för människor som arbetar om man inriktar
              det på dem som har låga inkomster, som är deltidsarbetande och
              som har större möjligheter att gå upp i arbetstid, kanske gå in
              tidigare i livet i arbete eller stanna kvar några år på ålderns
              höst.
            </seg>
            <seg n="2ff0636c">
              Jag tycker nog att vi har stöd för den uppfattningen. Enskilda
              företrädare kan tycka annorlunda. De föreslår ofta helt andra
              åtgärder, som jag menar inte alls på samma sätt är jobbskapande.
            </seg>
          </u>
          <note type="speaker" n="6fe11035">
            Anf. 41 JIMMIE ÅKESSON (SD):
          </note>
          <u who="jimmie_akesson_c1dac3" xml:id="i-29ec12fcfff1bed3-1" n="503c5776">
            <seg n="dd8a6256">
              Herr talman! Att det är en konsekvent politik kan vi vara helt
              överens om. Men jag kan anse att den också ska ha någon form av
              effekt, och jag vill påstå att den här har just en avtagande effekt.
            </seg>
            <seg n="b8a006a1">
              Det finns fler aviserade skattesänkningar från regeringen, till
              exempel krogmomsen. Jag missunnar inte på något sätt restaurangnäringen
              bättre villkor, men det ter sig lite märkligt att man som jobbskapande
              åtgärd lägger ungefär 5 ½ miljarder kronor på sänkt krogmoms.
              Förra sommaren pratade regeringen om att det skulle ge 19 000
              jobb, sedan var man nere på 8 000 jobb och nu handlar det om ungefär
              3 500 jobb detta till en kostnad av ungefär 1,6 miljoner kronor
              per jobb.
            </seg>
            <seg n="d405eda5">
              Jag kan inte låta bli att ställa den kostnaden i relation till
              hur många jobb man skulle kunna skapa i välfärden för samma pengar,
              hur många jobb i skolan, hur många jobb i äldreomsorgen, hur många
              jobb i vården, eller vilka viktiga utbildningsinsatser för förbättrad
              matchning på arbetsmarknaden som vi skulle kunna genomföra, vilka
              satsningar på forskning och utveckling, vilka satsningar på infrastruktur.
            </seg>
            <seg n="f12fbf7c">
              Är det statsministerns uppfattning att det är bara genom skattesänkningar
              som man kan skapa jobb?
            </seg>
          </u>
          <note type="speaker" n="9800c387">
            Anf. 42 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-5" n="fee285de">
            <seg n="1aa74800">
              Herr talman! Med bäst ordning på offentliga finanser i Europa
              har denna regering genomfört precis allt detta stora satsningar
              på svensk skola, på forskning, på utveckling, på infrastruktur
              sida vid sida med att vi har sett till att vanligt folk som jobbar
              också har fått mer i plånboken. Detta har skett inte med stora
              underskott utan med en ekonomi i balans, och nu med överskott,
              när snart sagt varje annat europeiskt land kämpar med stora nedskärningar
              och saneringsprogram. Vår arbetslinje har burit Sverige väl.
            </seg>
            <seg n="19eef35c">
              Då är det lätt att ställa sig här och ifrågasätta och påstå att
              det skulle vara fel på en massa åtgärder. Jag tycker till exempel
              att man visst kan föra en diskussion om hur effektivt det är att
              sänka restaurangmomsen. Men jag vill samtidigt säga att väldigt
              många jobbar i restaurangnäringen. Det är ofta en tröskel in för
              många unga människor som annars har svårt att komma in i arbetslivet.
              En förhoppning är att det ska förändra beteendet så att om fler
              upplever det faktum att man har mer i plånboken när man jobbar
              kommer fler att äta på restaurang. Det kan ge ännu fler jobb.
            </seg>
            <seg n="b67515d8">
              Jag kan inte ange den exakta effekten av detta, men jag för en
              konsekvent politik i alliansregeringens namn för att jobben ska
              sättas främst. Det är uppenbart att det finns olika prioriteringar.
            </seg>
            <seg n="68f87dbf">
              Sjukförsäkringen
            </seg>
          </u>
          <note type="speaker" n="6dd68220">
            Anf. 43 ROSSANA DINAMARCA (V):
          </note>
          <u who="rossana_dinamarca_e992cf" xml:id="i-e875118ac8892fe0-0" n="704c77ae">
            <seg n="df96ad8c">
              Herr talman! I helgen protesterade, som sagt, tiotusentals människor
              runt om i hela landet mot regeringens sjukförsäkringspolitik.
              Det var friska och sjuka, gamla och unga, kvinnor och män som
              i påskuppropet krävde stopp på utförsäkringarna och en ny sjukförsäkring.
            </seg>
            <seg n="819dec76">
              Regeringen vägrade att kommentera. I stället hänvisade man, såsom
              nu, till ändringar man tidigare har presenterat. Men de är bara
              kosmetiska och ändrar inte på grundproblemet, att fyrkantiga tidsgränser
              anses viktigare än om individen har blivit tillräckligt frisk
              för att kunna arbeta.
            </seg>
            <seg n="e1ddea06">
              Min fråga till statsministern är: Har du tagit något intryck
              av helgens påskupprop för stopp på utförsäkringarna?
            </seg>
          </u>
          <note type="speaker" n="35016079">
            Anf. 44 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-6" n="fee285de">
            <seg n="5763a2e2">
              Herr talman! Vi har tagit intryck av att följa diskussionen i
              de här frågorna under lång tid, både med den bakgrund jag redogjorde
              för i ett tidigare svar och möjligheten att förena det goda med
              att vi har färre som är sjukskrivna i Sverige och färre som är
              långtidssjukskrivna, att vi har kraftigt ökad sysselsättning och
              fallande arbetslöshet. Det är allt det som nu sker i Sverige,
              tillsammans med åtgärder som kan möta den delvis berättigade kritik
              som har funnits i några enskilda fall. Det är för mig inte något
              annat än ett försök att möta upp det som har framförts i kritik.
            </seg>
            <seg n="c10887c4">
              Det är väldigt oklart för mig vad som är alternativet. Finns
              det något annat förslag? Är det att ta bort alla tidsgränser?
              Rossana Dinamarca menar alltså att ett sådant förslag finns, att
              ta bort alla tidsgränser och att återgå till en ordning där det
              inte sker någon form av prövning? Det är som att vi skulle lova
              svenska folket att vi kan anta ett förslag där vi aldrig någonsin
              kommer att pröva huruvida en människa är för sjuk för att arbeta
              eller är i ett landskap just mellan arbete och att vara sjuk.
              Lovar Rossana Dinamarca svenska folket ett sådant samhälle i framtiden?
            </seg>
          </u>
          <note type="speaker" n="ff21dcf0">
            Anf. 45 ROSSANA DINAMARCA (V):
          </note>
          <u who="rossana_dinamarca_e992cf" xml:id="i-e875118ac8892fe0-1" n="704c77ae">
            <seg n="0bc5f334">
              Herr talman! De som har drabbats är inga enstaka fall eller undantag,
              och därför krävs det genomgripande förändringar. Det inser alla
              som deltog i helgens påskupprop, och det borde statsministern
              också inse.
            </seg>
            <seg n="0b348142">
              De fasta tidsgränserna måste tas bort, och de måste ersättas
              med rättigheter till stöd tillbaka. Prövningen mot en fiktiv arbetsmarknad
              måste avskaffas.
            </seg>
            <seg n="c334f60e">
              För att kunna driva sin politik försöker regeringen dela upp
              oss i olika grupper om friska och sjuka, som om vi var helt olika
              grupper. Men vi har alla behov av en bra sjukförsäkring, oavsett
              om vi är friska eller sjuka just i dag. Det behövs en mänsklig
              sjukförsäkring, och utförsäkringarna måste stoppas. Den viljan
              ser jag att statsministern uppenbarligen inte har.
            </seg>
          </u>
          <note type="speaker" n="5ceb7ef3">
            Anf. 46 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-7" n="fee285de">
            <seg n="832adcf7">
              Herr talman! Jag vill understryka att jag har läst det som var
              det rödgröna förslaget som stod emot alliansregeringen redan i
              valet. Det skulle i mycket stora delar behöva utredas. Det var
              väldigt oklart huruvida detta förslag ens skulle vara genomförbart
              under en hel mandatperiod. Detta ständiga påstående att ni har
              ett förslag, som var ett tydligt alternativ, kan kraftigt kritiseras.
            </seg>
            <seg n="cdb1f668">
              Låt oss också vara tydliga med vilken situation som rådde 2006.
              Ett land som brukar berömma sig av att människor lever längst
              och kanske har den friskaste befolkningen på hela jorden hade
              i en befolkning på 9 miljoner över 550 000 förtidspensionerade
              och över 200 000 långtidssjukskrivna. Vill Rossana Dinamarca påstå
              att alla dessa människor var för sjuka för att arbeta? Eller fanns
              det någon del av detta, de 750 000 människorna, som var en signal
              om att vi dolde ett problem, arbetslöshet, via att sjukskriva
              eller förtidspensionera?
            </seg>
            <seg n="4a9fcabd">
              Ni har aldrig erkänt problemet. Därför förstår ni inte heller
              behovet av att göra någonting åt det.
            </seg>
            <seg n="a52743d6">
              Arbetskraftsinvandring
            </seg>
          </u>
          <note type="speaker" n="2cf8099c">
            Anf. 47 JOHNNY MUNKHAMMAR (M):
          </note>
          <u who="unknown" xml:id="i-49dfbd53299db478-8" n="fee285de">
            <seg n="db44b58f">
              Herr talman! Under det första kvartalet i år kom över 3 000 personer
              som arbetskraftsinvandrare till Sverige. Flertalet hade en särskild
              teoretisk eller yrkesmässig specialkompetens. Den största gruppen
              var datatekniker. De kom framför allt från Kina, Indien, Turkiet
              och Ukraina. Detta är alltså personer som går rakt in i arbete,
              som fyller en efterfrågan, som bygger våra företag och bidrar
              till vårt välstånd.
            </seg>
            <seg n="5414f2bd">
              Framför allt är det nu så att våra företag efterfrågar arbetskraft
              i mycket stor utsträckning och inte alltid har lätt att hitta
              rätt personer som finns i bristyrken. Det är här dessa människor
              kommer in och fyller de bristyrkena. Det är en stor del av matchningen
              på arbetsmarknaden.
            </seg>
            <seg n="cdd3aaac">
              Kan statsministern bedöma betydelsen av arbetskraftsinvandringen
              för just matchningen på arbetsmarknaden? Och var hade vi stått
              i dag ifall vi år 2008 hade följt vissa aktörers råd om att inte
              öppna upp Sverige för arbetskraftsinvandring?
            </seg>
          </u>
          <note type="speaker" n="996f2cfb">
            Anf. 48 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-9" n="fee285de">
            <seg n="243a3586">
              Herr talman! Vi har försökt föra en konsekvent arbetslinje. Det
              gäller också att öppna upp Sverige för arbete för dem som kommer
              från andra länder. Vi tror att det är bra för dem som kommer hit,
              och vi tror att det är bra för andra som redan har kommit från
              andra länder. På det sättet bidrar man till ett tänk kring arbete
              och till att se en potential hos människor, där väldigt mycket
              av en tidigare omhändertagandefilosofi inte har åstadkommit att
              människor från andra länder har kommit in på arbetsmarknaden.
            </seg>
            <seg n="9424fff6">
              Siffrorna som nämns är korrekta. Trots att vi införde detta i
              en lågkonjunktur som följde på en finanskris har vi sett mycket
              positiva effekter. Det handlar om företag som hittar personal
              där de annars skulle ha brist, där de skulle ha fått tacka nej
              till jobb och där vi skulle få tydliga flaskhalsar i vår ekonomi.
              På det sättet bidrar detta till att motverka risker för inflationstryck
              av olika slag.
            </seg>
            <seg n="07d6fa5b">
              Det är viktigt att förena detta med förändringar i det svenska
              utbildningsväsendet. Väldigt mycket av det som efterfrågas är
              långa utbildningar, människor med omfattande erfarenhet, och inte
              det som ibland efterfrågas, där man med kortvariga utbildningsinsatser
              tror sig kunna hitta ersättningar.
            </seg>
            <seg n="16009d53">
              Detta är i grunden bra. Det bygger Sverige starkt för framtiden
              och är något som vi därför stolt tänker fortsätta arbeta med.
            </seg>
            <seg n="c4e83264">
              Partifinansiering
            </seg>
          </u>
          <note type="speaker" n="19323bf0">
            Anf. 49 CARL B HAMILTON (FP):
          </note>
          <u who="carl_b_hamilton_f30000" xml:id="i-80718c115b44ee00-0" n="17a347c3">
            <seg n="fbea0dd2">
              Herr talman! Jag vill börja med att gratulera statsministern
              till den omsvängning i hans partis inställning till partibidrag
              som vi kunde läsa om i Dagens Nyheter i dag. Tidigare har Socialdemokraterna
              pressats att minska dock inte avskaffa sitt hemlighetsmakeri med
              resursöverföringar från Landsorganisationen. Jag ser de två positionsförskjutningarna
              från de två stora partierna som en viktig återgång till en traditionell
              öppenhet i svensk politik och svenskt samhällsliv.
            </seg>
            <seg n="0e08a374">
              Men frågan för framtiden är lite grann det som Peter Eriksson
              var inne på. Det är inte bara en fråga om korruptionsmisstankar.
              Man kan vara medlem i Landsorganisationen, där ungefär 50 procent
              inte röstar på Socialdemokraterna, och ändå tvingas betala till
              ett parti som man inte röstar på. Det är väldigt stötande och
              provokativt.
            </seg>
            <seg n="557581d2">
              Därför är min fråga till statsministern som kräver mer utrymme
              om det inte till slut blir ofrånkomligt med en formell, rättslig
              reglering. Bör man inte ha det i åtanke, om inte annat som en
              påtryckning på de parter som nu ska eftersträva en frivillig överenskommelse
              som jag i det korta perspektivet i och för sig välkomnar och tycker
              är bra?
            </seg>
          </u>
          <note type="speaker" n="d66f21e8">
            Anf. 50 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-10" n="fee285de">
            <seg n="924bf2f1">
              Herr talman! Det är återigen viktigt att inskärpa att Sverige
              har mycket mindre problem kopplat till detta än vad vi upplever
              i andra länder. När det gäller mitt egen parti Moderaterna har
              vi en försvinnande liten andel som kommer från annat håll än från
              skattefinansierat partistöd, och det ser likartat ut i de flesta
              svenska partier. Det är den grundläggande skillnaden, det som
              skiljer oss från andra system, där man nära nog uteslutande eller
              till stor del är beroende av privata eller fackliga finansiärer
              av olika slag.
            </seg>
            <seg n="902da615">
              Jag tycker i grunden att vi har visat förut att det svenska partiväsendet
              har förmåga att fatta frivilliga överenskommelser på ett sätt
              som skapar transparens och öppenhet och ger möjlighet att se till
              att de efterlevs. Det är åtminstone vår utgångspunkt att börja
              där.
            </seg>
            <seg n="22120cdc">
              Men det måste också bygga på att olika partier erkänner att vi
              har olika delar i detta som det finns anledning att ifrågasätta.
              Carl B Hamilton nämner sådant som andra partier har att svara
              på. Om det inte finns någon sådan vilja blir detta ett spel för
              gallerierna: Vi är beredda att göra stora uppoffringar bara åt
              andra partier vi ser aldrig våra egna problem. Det tror jag inte
              imponerar på väljarna.
            </seg>
          </u>
          <note type="speaker" n="fc4fb9f6">
            Anf. 51 CARL B HAMILTON (FP):
          </note>
          <u who="carl_b_hamilton_f30000" xml:id="i-80718c115b44ee00-1" n="17a347c3">
            <seg n="b935020c">
              Herr talman! Jag håller med statsministern om att det finns många
              frågor som måste lösas genom lagstiftning. Vi har sett hur man
              har försökt gå runt lagstiftning i andra länder, så man ska inte
              tro att lagstiftning löser problem utan vidare.
            </seg>
            <seg n="032c4135">
              Jag vill peka på två saker för framtiden. Jag tror att det är
              viktigt att vi får detta före 2014, då det kommer att vara mycket
              mer tv-reklam än det var förra gången, och mycket mer pengar kommer
              att efterfrågas för att finansiera denna tv-reklam.
            </seg>
            <seg n="12920dad">
              Statsministern var lite inne på situationen att man har en frivillig
              överenskommelse som inte fångar upp stora resursöverföringar,
              till exempel från LO till Socialdemokraterna i form av gratis
              arbetskraft. Jag har själv uppskattat att det i den senaste valrörelsen
              var ungefär 550 miljoner kronor som gick från LO till Socialdemokraterna
              i form av gratis arbetskraft. Om en sådan uppgörelse inte fångar
              in detta, då är det klart att värdet av möjligheten till en frivillig
              överenskommelse är begränsat. Då får man kanske gå vidare i riktning
              mot en mer rättslig, formell reglering.
            </seg>
            <seg n="5f05a9b5">
              Sexuella övergrepp mot barn
            </seg>
          </u>
          <note type="speaker" n="ca0f2ece">
            Anf. 52 ABIR AL-SAHLANI (C):
          </note>
          <u who="abir_al-sahlani_7fd5f7" xml:id="i-61832385d014ce4a-0" n="010edf39">
            <seg n="ae3e52a1">
              Herr talman! Jag hade väntat på att FN:s säkerhetsråd skulle
              komma överens om åtminstone ett pressmeddelande vad gäller Syrien
              och den situation som råder där. Men jag har sedan i går inte
              kunnat sluta tänka på Patrik Sjöberg och det han kom ut med angående
              de sexuella trakasserier som han hade blivit utsatt för under
              sin ungdomstid av sin tränare.
            </seg>
            <seg n="b170473d">
              Jag vet att statsministern förutom att vara statsminister också
              är pappa. Min fråga är: Hur tänker statsministern och regeringen
              säkerställa att inte fler barn råkar ut för sexuella trakasserier
              under sin träning, på sin fritid eller i skolan? Hur tänker regeringen
              agera för att skydda dessa barn, så att de som redan har blivit
              utsatta får hjälp och så att de inte själva blir förövare i framtiden?
            </seg>
          </u>
          <note type="speaker" n="551a30ba">
            Anf. 53 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-11" n="fee285de">
            <seg n="885f9405">
              Herr talman! Låt mig först säga att det Patrik Sjöberg och andra
              i dag har berättat om griper tag i många i det svenska folket,
              många i idrottsrörelsen och många föräldrar. Det är starkt av
              Patrik Sjöberg att berätta om detta. Jag tror att det betyder
              mycket för andra som har varit och är drabbade.
            </seg>
            <seg n="192371ed">
              Det faktum att det pratades mindre om detta förr eller pratas
              mindre om det i andra samhällen gör inte att det inte förekommer
              där. Detta är ett tecken på att öppenhet leder till att människor
              vågar berätta. Vi förstår att det inte är på honom som skulden
              ska läggas. Men han kan stå som ett exempel för andra.
            </seg>
            <seg n="c4ae3f7b">
              Vi har jobbat med dessa frågor i tidigare kapaciteter. Ett grundläggande
              problem är att många av förövarna tyvärr ofta är närstående och
              har stort förtroende hos de barn som de sedan förgriper sig på.
              En del av vårt problem är att hitta detta.
            </seg>
            <seg n="f3d4614e">
              Det som behövs är naturligtvis ett starkt rättsväsen, psykologer
              och andra typer av insatser i skolan, att hitta barn som genom
              sitt beteende visar att något är fel och att försöka vara ett
              stöd och leda in i samtal. Det är det som vårt samhälles resurser
              behövs för, och där behövs det kanske mer.
            </seg>
          </u>
          <note type="speaker" n="871868fb">
            Anf. 54 ABIR AL-SAHLANI (C):
          </note>
          <u who="abir_al-sahlani_7fd5f7" xml:id="i-61832385d014ce4a-1" n="010edf39">
            <seg n="5b421869">
              Herr talman! Tack för svaret, statsministern! Det sitter många
              ungdomar här i dag. Jag misstänker att de också har tittat på
              tv och lyssnat på det Patrik Sjöberg har sagt. De har säkert också
              ungdomar i sin närhet som har blivit utsatta för detta.
            </seg>
            <seg n="2949ea39">
              Det finns två dimensioner i denna problematik. De vuxnas trovärdighet
              undermineras. Den närheten undermineras, men även idrottsrörelsens
              trovärdighet och många positiva aspekter av idrottsrörelsens verksamhet
              undermineras.
            </seg>
            <seg n="297306d8">
              Hur tänker statsministern kring detta? Vad kan vi från regeringens
              och riksdagens sida göra för att stärka idrottsrörelsen och frambringa
              de positiva exemplen där?
            </seg>
          </u>
          <note type="speaker" n="dceea156">
            Anf. 55 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-12" n="fee285de">
            <seg n="ccca26a9">
              Herr talman! Exemplet kom från idrottsrörelsen. Det handlar om
              verksamheter till vilka det utdelas omfattande offentligt stöd,
              av det enkla skälet att idrottsrörelsen är oerhört viktig för
              barns och ungas aktivitet och den myckna glädje som vi har till
              följd av idrotten idrotten som värde i vårt samhälle.
            </seg>
            <seg n="a8f141b3">
              Jag vill återigen inskärpa att detta inte är något som är isolerat
              till den svenska idrottsrörelsen. Vi har haft i vår historia och
              har fortsatt problem med olika former av övergrepp i samhället.
              Något av det värsta vi har är övergrepp mot barn, som väldigt
              sällan har svårt att tolka detta, att säga ifrån och att få någon
              som tror på dem och är beredd att reagera. Ett återkommande problem
              är att det ofta handlar om närstående personer, inte alltid idrottsledare.
              Tyvärr är det ibland föräldrar som gör detta.
            </seg>
            <seg n="35464b1f">
              Det visar på svårigheten. Det ropas nu på registerutdrag, kontroller
              och liknande. Men väldigt ofta ser man att det gäller personer
              som är ostraffade, där det som har skett som vi nu har sett exempel
              på inte har varit känt.
            </seg>
            <seg n="49130b87">
              Vi bör kunna hålla isär idrottsrörelsens stora värde och ändå
              bejaka det betydelsefulla som Patrik Sjöberg och andra nu gör,
              som förhoppningsvis leder till att andra känner att det lättar
              trycket i deras liv.
            </seg>
            <seg n="a47dc1ee">
              Romernas situation
            </seg>
          </u>
          <note type="speaker" n="6c42b662">
            Anf. 56 YVONNE ANDERSSON (KD):
          </note>
          <u who="yvonne_andersson_3449f2" xml:id="i-8e6d793e7b849247-0" n="fa57b804">
            <seg n="4987a9b3">
              Herr talman! För några veckor sedan firades den internationella
              Romadagen, romernas nationaldag, om vi så vill. Då uppmärksammades
              särskilt romernas historiska situation, det som har hänt med folket,
              men också deras nuvarande situation.
            </seg>
            <seg n="028e5198">
              Det är väl knappast någon överdrift, och inte heller någon fråga
              som statsministern inte har hört tidigare, att romerna lever i
              en exkluderande situation i många samhällen. Det finns fördomar.
              Det är diskriminering. Dessutom visar statistiken att så många
              som 80 procent inte ens har grundskoleutbildning.
            </seg>
            <seg n="0a0fafb7">
              Det här är en problematik som vi naturligtvis måste ta ett ansvar
              för. Vi kanske inte alltid kan ta ansvar för historiska övergrepp,
              men vi kan ändå försöka få till det utifrån det som händer i dag.
            </seg>
            <seg n="3218af33">
              Min fråga till statsministern är: Vilka åtgärder kan statsministern
              tänkas vidta för att hantera romernas situation och medverka till
              att devisen om alla människors lika värde blir verklighet i vårt
              land i dag?
            </seg>
          </u>
          <note type="speaker" n="b632a03d">
            Anf. 57 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-13" n="fee285de">
            <seg n="552b4182">
              Herr talman! Vi talade om övergrepp mot enskilda. Vi har också
              historiska och i nutid varande exempel på övergrepp mot olika
              minoriteter, befolkningsgrupper. Romerna är ett sådant exempel
              som fortsatt är väldigt omdiskuterat i olika delar av Europa.
            </seg>
            <seg n="d9a90c98">
              Dels pågår ett arbete med ett särskilt EU-regelverk, som Sverige
              stöder, för att kunna uppmärksamma romers ställning på olika håll
              i Europa, dels har vi haft en egen utredning i Sverige som satt
              under flera år. Utredningen remissbehandlas nu. Och det diskuteras
              utifrån detta hur vår egen behandling har sett ut och om det finns
              grund för att diskutera i former av vitböcker, att göra den svenska
              berättelsen tydligare kring detta. Det är det som regeringen är
              involverad i, även om vi naturligtvis avvaktar det färdiga remissutfallet
              och det arbete som vi ska göra på EU-nivå kring dessa frågor.
            </seg>
          </u>
          <note type="speaker" n="81dd4d6e">
            Anf. 58 YVONNE ANDERSSON (KD):
          </note>
          <u who="yvonne_andersson_3449f2" xml:id="i-8e6d793e7b849247-1" n="fa57b804">
            <seg n="50d8754a">
              Herr talman! Jag är naturligtvis väldigt glad för det svar som
              statsministern ger omkring känslan för att vi måste hantera de
              här frågorna. Jag är också väldigt glad för att Sverige går i
              täten för det här. Men kan vi skynda på ännu mer vi vet ju vad
              som hände i Frankrike och vad som händer i Ungern och så vidare
              inom ramen för EU-arbetet? Kan vi göra något mer utöver att stödja?
            </seg>
          </u>
          <note type="speaker" n="5c97d454">
            Anf. 59 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-14" n="fee285de">
            <seg n="cd3b012d">
              Herr talman! Jag tycker att det är på sin plats att säga att
              valrörelser som jag följer över Europa och diskussioner som finns
              på olika håll alldeles för ofta numera snarare handlar om att
              bygga upp nya murar och ibland stöta ifrån och använda misstänksamhet
              och nervositet mellan olika befolkningsgrupper. Därför finns det
              all anledning att påpeka att det här inte är någon enkel diskussion
              i Europa.
            </seg>
            <seg n="92cd6156">
              Att stå upp för mänskliga fri- och rättigheter och alla människors
              lika värde och att stå upp för minoriteter är viktiga frågor där
              Sverige också går i bräschen.
            </seg>
            <seg n="b86def54">
              Jag noterar att när det har varit konferenser kring detta har
              Nyamko Sabuni, som är ansvarig för dessa frågor, varit närvarande
              som ensamt statsråd på ministernivå, trots att det har varit inbjudna
              från många länder.
            </seg>
            <seg n="4bdf275e">
              Sverige är drivande och ska vara drivande för att också få fram
              det här förhållningssättet på EU-nivå. Och vi ska återkomma, som
              sagt, när det gäller vårt eget ansvar för vår egen historia kopplat
              till detta.
            </seg>
            <seg n="221c8e78">
              Statens Järnvägar
            </seg>
          </u>
          <note type="speaker" n="5b7badc1">
            Anf. 60 PIA NILSSON (S):
          </note>
          <u who="pia_nilsson_f6a18a" xml:id="i-9d3bcd89fc757ad3-0" n="85bf3bb1">
            <seg n="2b55bc2a">
              Herr talman! Nu mer än någonsin krävs ett kraftfullt politiskt
              ansvar för att återskapa förtroendet för vårt svenska järnvägssystem,
              ett förtroende som aldrig har varit lägre.
            </seg>
            <seg n="6d639e01">
              En av de allra viktigaste järnvägsaktörerna är SJ, men efter
              regeringens beslut om en total avreglering har SJ ingen trafikeringsplikt
              längre. Detta statliga bolags enda uppdrag är att ge en avkastning
              på 10 procent. Något samhällsuppdrag i övrigt finns inte.
            </seg>
            <seg n="b82f1022">
              I sin regeringsförklaring den 5 oktober i år slog statsministern
              fast att om offentligt ägda bolag ska kvarstå i statlig ägo måste
              det finnas ett tydligt definierat syfte med detta. Nu när det
              inte finns något tydligt definierat syfte för SJ undrar jag vilket
              uppdrag statsministern anser att SJ ska ha. Eller kommer SJ att
              bli till salu?
            </seg>
          </u>
          <note type="speaker" n="0439a7b8">
            Anf. 61 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-15" n="fee285de">
            <seg n="782e446f">
              Herr talman! Jag vill vara tydlig med en sak. Det ansvar vi har
              rör själva finansieringen av infrastrukturen i Sverige, där vi
              har fyllt i mycket av de luftslott som fanns från förr. Löften
              ställdes ut utan att det hängde med finansiering. Det var roligt
              att nyinvestera men inte att underhålla och ta hand om det som
              hade byggts.
            </seg>
            <seg n="b534f740">
              Där har vi gjort mycket stora förändringar. Det handlar om kraftiga
              ökningar vad gäller drift och underhåll, inte minst på järnvägssidan.
              Vi har nu upplevt två mycket stränga vintrar, strängare än vad
              vi har upplevt på länge. Och även i vårt vinterlandskap ställde
              det oss inför prövningar som har lett till behov av att lära om,
              lära nytt och föra till ytterligare resurser, vilket vi också
              gör i den tilläggsbudget som ligger för behandling här i riksdagen.
            </seg>
            <seg n="528053d0">
              Vi vet vad järnväg och kommunikationer betyder för ett glest
              befolkat och avlångt land. SJ har sin roll i detta. Men det hänvisas
              nu väldigt ofta till avregleringen, där man påstår att det nu
              skulle råda en oerhörd konkurrens och liknande. Det bör påpekas
              att den delen av avregleringen ännu inte har inträffat. Det är
              inte i en avreglerad fas där den här konkurrensen uppträder.
            </seg>
            <seg n="d8efc356">
              Problemen vi har sett handlar snarare om andra saker, brister
              i fråga om drift och underhåll och de brister som har funnits
              sedan tidigare.
            </seg>
            <seg n="50d620c5">
              Det västsvenska infrastrukturpaketet
            </seg>
          </u>
          <note type="speaker" n="405ff217">
            Anf. 62 ANNIKA QARLSSON (C):
          </note>
          <u who="annika_qarlsson_37c24d" xml:id="i-91e11fb75db7c577-0" n="9baee654">
            <seg n="b6b74c95">
              Herr talman! Jag vet inte om statsministern har noterat det,
              men det är val i Västra Götaland den 15 maj. Jag misstänker att
              även statsministern har hört talas om detta.
            </seg>
            <seg n="8a3de9bc">
              Det är en stor utmaning att få många människor att gå till valurnorna
              igen på en alldeles egen dag, men det är också en stor möjlighet
              att äntligen få prata regionfrågor, de frågor som verkligen berör
              regionen och som beslutas där.
            </seg>
            <seg n="34a37cac">
              Varför står jag då här och frågar? Jo, det finns ett paket som
              vi har tillsammans med regionen. Det handlar alltså om statligt
              och regionalt ansvar när det gäller infrastrukturpaketet, det
              västsvenska infrastrukturpaketet. Där finns överenskommelser som
              berör utbyggnaden av kollektivtrafik för att möjliggöra pendling
              för alla som arbetar och jobbar i regionen men också satsningar
              på Hamnbanan, som är en av de viktigaste prioriteringarna för
              näringslivet i Sverige.
            </seg>
            <seg n="c1554391">
              Det är oerhört viktigt att vårda den överenskommelse vi har där
              och att fortsätta att se till att detta genomförs. Därför undrar
              jag: Ser statsministern någon risk, att valutfallet eventuellt
              får konsekvenser för det paketet? Och om det blir ett bra utfall
              undrar jag: Finns det möjlighet att man från regeringens sida
              är med och påskyndar satsningar på det här området?
            </seg>
          </u>
          <note type="speaker" n="18b04504">
            Anf. 63 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-16" n="fee285de">
            <seg n="9389214f">
              Herr talman! Det finns få områden där regeringen har satsat så
              mycket som när det gäller infrastrukturen. Det gäller alla delar
              av Sverige. Vi gjorde det också som ett sätt att möta risken för
              fallande efterfrågan under finanskrisen. Vi satte ihop särskilda
              närtidspaket där vi faktiskt gav resurser till allt som var möjligt
              och planmässigt färdigt att hantera. Och vi har kraftigt utökat
              vad gäller drift och underhåll, som jag nämnde.
            </seg>
            <seg n="65154f2e">
              Kring detta har vi väldigt ofta gjort överenskommelser med regionala
              och kommunala partner. Det har ytterligare adderat resurserna
              totalt sett till infrastruktur i Sverige, bland annat just i Västsverige.
            </seg>
            <seg n="1333e71b">
              Det är naturligtvis vår förhoppning att den majoritet som vi
              får också tycker att detta är väldigt bra och att vi driver på.
              Jag hoppas ju på en alliansmajoritet när nu öppningen för detta
              finns också i Västra Götaland.
            </seg>
            <seg n="8fe1902b">
              När det gäller resurserna till infrastruktur har vi beslut som
              nu sträcker sig till 2021, men det är klart att vi har nya infrastrukturpropositioner.
              Det ska tas en sådan också under denna mandatperiod. Då får vi
              naturligtvis ånyo föra diskussioner: Har vi avvägt detta rätt,
              eller ska det till ytterligare resurser, och hur ska det sedan
              förhandlas till exempel med regioner och kommuner?
            </seg>
            <seg n="e41b313c">
              Försäkringskassans servicekontor
            </seg>
          </u>
          <note type="speaker" n="c2c3a9e0">
            Anf. 64 GUNVOR G ERICSON (MP):
          </note>
          <u who="jan_ericson_c141e8" xml:id="i-4dd6b19d29e4225c-0" n="760959bb">
            <seg n="6113f68d">
              Herr talman! Ända sedan Försäkringskassan blev statlig för några
              år sedan har vikten av lokala kontor och möjlighet till personliga
              möten poängterats.
            </seg>
            <seg n="7d6810b0">
              2,7 miljoner besök görs årligen på servicekontor. 124 servicekontor
              planerades ihop med Pensionsmyndigheten och Skatteverket. Det
              här har nu Försäkringskassan satt stopp för på grund av regeringens
              sparplaner. Tre kontor öppnas inte som planerat den 30 maj. Det
              gäller Linköping, Jönköping och Värnamo. Fem kontor stänger inom
              kort Vara, Kalix, Östhammar, Tidaholm och Lycksele även om de
              två senaste har bromsat något.
            </seg>
            <seg n="95bb35f0">
              Regeringen har valt att inte kommentera Försäkringskassans fortsatta
              planering för nedläggning trots riksdagens beslut. Min fråga till
              statsministern blir därför: Statsministern säger sig vilja lyssna
              på folket hur går det ihop med den fortsätta planeringen av nedläggningen
              av Försäkringskassans servicekontor runt om i landet?
            </seg>
          </u>
          <note type="speaker" n="5e927fc3">
            Anf. 65 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-17" n="fee285de">
            <seg n="2cb79271">
              Herr talman! Ja, det har funnits ett tillkännagivande från riksdagen
              som regeringen naturligtvis tittar på. Så till den delen lyssnar
              vi visst, och vi håller på att titta på hur vi kan utforma ett
              förslag utifrån det.
            </seg>
            <seg n="62685c95">
              Här vill vi förena två saker. Vi vill ha god service gentemot
              medborgarna, men vi vill också ha myndigheter som håller sina
              budgetar.
            </seg>
            <seg n="62211f9a">
              Vill vi ha självständiga myndigheter i Sverige? Man får väldigt
              ofta känslan av att det inte ser ut så.
            </seg>
            <seg n="59eccc0b">
              I Sverige har vi självständiga myndigheter där vi med budgetramar
              som ges av riksdagen låter dem utforma arbetet väldigt självständigt.
              Det är en tradition vi har i Sverige som alla håller med om ända
              tills myndigheterna gör någonting, för då vill alla se krafttag
              och att vi förhindrar utfallet av hur myndigheterna valt att uttolka
              sitt uppdrag.
            </seg>
            <seg n="6f602ea0">
              I det här fallet har det varit en uttolkning av vad de anser
              sig behöva göra för att hålla budget. Då får vi föra en diskussion
              om ifall vi är beredda att tillföra ytterligare ramar eller möjligen
              i en dialog ställa frågan om det är möjligt att göra det på något
              annat sätt.
            </seg>
            <seg n="e6b59bc9">
              Vi har nog samma utgångspunkt: bra service för medborgarna i
              hela landet.
            </seg>
            <seg n="5aeb2d7a">
              Lönerna inom kommuner och landsting
            </seg>
          </u>
          <note type="speaker" n="6caeb95d">
            Anf. 66 PETER PERSSON (S):
          </note>
          <u who="peter_persson_b021b6" xml:id="i-f9e1adf9643be6fc-0" n="d09d4e36">
            <seg n="1235e00a">
              Herr talman! Höjda löner behövs om vi ska klara välfärden. Så
              skrev statsministern i inledningen av valåret 2010 i en DN-artikel
              illustrerad med honom själv och Anders Borg. Det var en lång artikel
              som handlade om att vi måste höja lönerna för välfärdens arbetare
              och att det också måste bli fler anställda för att höja kvaliteten.
            </seg>
            <seg n="1d5dafca">
              Jag var med för någon vecka sedan på Sveriges Kommuner och Landstings
              ordförandedag och hörde då finansministern säga till samlade kommun-
              och landstingsstyrelseordförande: Håll tillbaka lönekraven! Ni
              har för höga ingångslöner.
            </seg>
            <seg n="5ea94237">
              Jag vill nu fråga statsministern: Är det också hans uppfattning
              att man ska hålla tillbaka lönekraven i kommuner och landsting?
              Är ingångslönerna för höga?
            </seg>
            <seg n="1c6db90c">
              Vidare: När den offentliga sektorn expanderar med mindre än 1
              procent, tror statsministern då att de utställda löftena om högre
              löner och fler anställda är möjliga att uppnå?
            </seg>
          </u>
          <note type="speaker" n="b6dbeac5">
            Anf. 67 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-18" n="fee285de">
            <seg n="0418ca06">
              Herr talman! Min uppfattning är att vi ska hedra den svenska
              arbetsmarknadsmodellen, det vill säga att lönesättningen sker
              decentraliserat och av de avtalsslutande parterna, med minsta
              möjliga inblandning av olika politiker.
            </seg>
            <seg n="ddd0e94b">
              Jag har tillsammans med den regering jag leder kunnat påverka
              offentliganställdas lönekuvert på ett annat sätt. Vi har konsekvent
              i fyra steg, och med ett aviserat femte, sänkt inkomstskatten
              för sjuksköterskor, vårdbiträden och de medarbetare som finns
              i äldreomsorgen, förskolan och i skolans värld. Det handlar om
              1 5001 600 kronor mer i månaden för en sjuksköterska sedan alliansregeringen
              tillträdde.
            </seg>
            <seg n="a82a0585">
              Som nettopengar som ställer mjölk på bordet är det väsentligt
              mer än vad fackliga förhandlare har fått fram. Vi hörde nämligen
              vad dessa väldigt ofta kvinnodominerade yrkesföreträdare sade
              till oss: Det lönar sig för dåligt att arbeta i Sverige. Det lönar
              sig för dåligt att arbeta i skola, förskola och äldreomsorg.
            </seg>
            <seg n="f3739cf7">
              Det var vi som lyssnade. Det var vi som genomförde förändringarna.
            </seg>
            <seg n="a52743d6">
              Arbetskraftsinvandring
            </seg>
          </u>
          <note type="speaker" n="c36f5fcc">
            Anf. 68 JOHNNY MUNKHAMMAR (M):
          </note>
          <u who="unknown" xml:id="i-49dfbd53299db478-19" n="fee285de">
            <seg n="8c426c16">
              Herr talman! Jag ställer den följdfråga som datorhaveriet stoppade
              mig från att ställa initialt.
            </seg>
            <seg n="a6d9adfb">
              Jag tänkte tacka statsministern så mycket för svaret på frågan
              om arbetskraftsinvandringen och matchningen och sedan återkomma
              till att många som kommer hit för att arbeta går till yrken i
              just vård och omsorg. Vi står successivt inför stora pensionsavgångar,
              så där kan man möjligen förvänta sig att arbetskraftsinvandringens
              betydelse för matchningen till välfärdsjobben kommer att öka framöver.
            </seg>
            <seg n="3ae198da">
              Kan statsministern göra en bedömning av hur mycket vi kan förvänta
              oss att arbetskraftsinvandringen kan betyda för att fylla behovet
              av personal inom skola, äldreomsorg och sjukvård framöver?
            </seg>
          </u>
          <note type="speaker" n="2c18468f">
            Anf. 69 Statsminister FREDRIK REINFELDT (M):
          </note>
          <u who="unknown" xml:id="i-49dfbd53299db478-20" n="fee285de">
            <seg n="dfdb468e">
              Herr talman! När vi ser på kommande år är Sverige väldigt avvikande
              från övriga Europa. Där andra sparar talar vi snarare om en ekonomi
              i balans på väg mot överskott. Det är klart att det faktum att
              så många nu jobbar och att sysselsättningen växer i Sverige också
              fyller på kommunala och landstingskommunala kassor.
            </seg>
            <seg n="5bc017a0">
              I våra bedömningar tror vi därför att antalet anställda i de
              offentligfinansierade verksamheterna kommer att växa. Det återspeglar
              också att vi har en åldrande befolkning. Jag tror helt enkelt
              att fler kommer att jobba i äldreomsorgen de år som följer.
            </seg>
            <seg n="4f801697">
              Till detta kommer det som Johnny Munkhammar påpekar: Stora delar
              av denna del av arbetsmarknaden står inför ett gigantiskt generationsskifte.
              Det är bara att åka runt på förskolor, skolor och i äldreomsorgen
              så ser man detta. Det är ofta mångåriga medarbetare som nu närmar
              sig pensionsåldern.
            </seg>
            <seg n="55b84dfe">
              Jag tror att arbetskraftsinvandring är en del av detta. Jag tycker
              att det är en poäng att ett av de områden där många som har kommit
              med högskoleexamina från andra länder faktiskt kommer in och får
              jobb är just sjukvården. Många andra branscher är stängda.
            </seg>
            <seg n="b2a460f9">
              Men det är framför allt en hoppfull utveckling för många unga,
              för många av dem som varit arbetslösa och för många av dem som
              funderar över vägval. Här kommer det att öppna sig bra möjligheter
              att få jobb.
            </seg>
            <seg n="4597ee03">
              Utanförskapet
            </seg>
          </u>
          <note type="speaker" n="2f18484b">
            Anf. 70 FREDRIK SCHULTE (M):
          </note>
          <u who="fredrik_schulte_6d2a2e" xml:id="i-e88d365ff3c0220f-0" n="13e0fe5b">
            <seg n="ef90fe27">
              Herr talman! Det finns partier här i riksdagen och i den allmänna
              debatten som försöker sätta bilden av att klassklyftorna och barnfattigdomen
              ökar. Tittar man på hur det verkligen förhåller sig och studerar
              siffror om ekonomisk jämlikhet kan man konstatera att så inte
              är fallet. Sverige är världens mest jämlika land, och den absoluta
              barnfattigdomen, alltså hur många barn som verkligen lever i fattigdom,
              har minskat stadigt under de senaste 15 åren.
            </seg>
            <seg n="733f3061">
              Men det finns fortfarande en massa människor som lever i utanförskap.
              Inte minst har vi fortfarande, trots fyra jobbskatteavdrag, internationellt
              sett ganska höga marginaleffekter för att gå från bidrag till
              jobb, inte minst för dem som lever på försörjningsstöd där marginaleffekten
              är 100 procent. För varje krona du tjänar på ett arbete får du
              minskat socialbidrag.
            </seg>
            <seg n="b7ee3078">
              Jag skulle därför vilja fråga statsministern hur han ser på de
              framtida utmaningarna för att minska utanförskapet och barnfattigdomen.
            </seg>
          </u>
          <note type="speaker" n="82b05bb8">
            Anf. 71 Statsminister FREDRIK REINFELDT (M):
          </note>
          <u who="unknown" xml:id="i-ad1e1ba9afa80322-0" n="fee285de">
            <seg n="eb0c48a5">
              Herr talman! Det var en av utgångspunkterna för utformandet av
              jobbskatteavdraget: att vi har stora grupper i Sverige, inte sällan
              ensamförsörjande, lågavlönade och deltidsarbetande som hade väldigt
              liten uteffekt i plånboken av att arbeta mer eller att gå från
              ersättningsförsörjning till eget arbete. I flera fall kunde man
              till och med finna att de skulle förlora på att gå upp i arbetstid
              eller gå in på arbetsmarknaden.
            </seg>
            <seg n="a29a6289">
              Då tycker jag att något har blivit snett. Jag står upp för att
              det finns ett välfärdsstöd för alla, men för mig ska ett samhälle
              alltid vara tydligt med att jobb ska löna sig och att det ska
              finnas en tydlig uppmuntran till att vilja arbeta mer.
            </seg>
            <seg n="695583a1">
              Vi har kommit en bit på väg, precis som frågeställaren påpekar,
              men vi ser fortsatt att detta är tungt när det gäller människor
              som lever på försörjningsstöd och när det gäller deltidsarbetande
              med låga löner. Det är ett av skälen till att vi vill fortsätta
              tydliggöra denna politik för att skapa tydliga ekonomiska drivkrafter,
              naturligtvis tillsammans med alla andra värden som finns av att
              folk får jobb, det vill säga att få arbetskamrater och att kunna
              utvecklas på en arbetsplats tillsammans med andra.
            </seg>
            <seg n="cf3fe2b5">
              Vi hoppas kunna återkomma med fler förslag i den riktningen.
            </seg>
          </u>
          <note n="1811ae67">
            Anf. 72 ANDRE VICE TALMANNEN:
          </note>
          <u who="unknown" xml:id="i-d5dd45e6ee4b8591-0" n="fee285de">
            <seg n="0ed0f2a1">
              Med detta är frågestunden över för den här veckan. Vi tackar
              statsministern för hans närvaro.
            </seg>
          </u>
          <note n="a791edc7">
            8 § (forts. från 6 §) Riksrevisionens styrelses redogörelse om
            skatteavtal med andra länder (forts. SkU26)
          </note>
          <note type="speaker" n="a6a197b9">
            Anf. 73 KARIN NILSSON (C):
          </note>
          <u who="ulrik_nilsson_f7792c" xml:id="i-8abf76d6642d4e2f-0" n="c1e3a09b">
            <seg n="851fa375">
              Herr talman! Vi har haft ett avbrott på grund av en frågestund,
              men nu ska vi fortsätta behandla betänkandet som berör Riksrevisionens
              redogörelse om skatteavtal med andra länder. Där anser jag att
              Socialdemokraterna och Sverigedemokraterna träter om påvens skägg.
              Påvens skägg är, som ni vet, inte mycket mer än vad jag kan visa
              upp.
            </seg>
            <seg n="c3eb7e76">
              Det innebär att jag tycker att Gunnar Andrén hade en poäng med
              att uppmana till ansvar att uppträda enat i utskottet.
            </seg>
            <seg n="1222f075">
              I Socialdemokraternas reservation om skatteavtal med andra länder
              stöder de sin egen S-motion som går ut på att trycka på regeringen
              för att fortsätta att skriva ännu fler informationsutbytesavtal
              med skatteparadisen. Det är vi över partigränserna rätt överens
              om.
            </seg>
            <seg n="8f3c2e88">
              Samtidigt tycker jag att vi inte har gjort annat i skatteutskottet
              än att bekräfta regeringens arbete med nya informationsutbytesavtal.
              Det har rullat som en följetong på skatteutskottets dagordningar
              under både den förra och den innevarande mandatperioden och har
              blivit så många att jag tror att vi alla har tappat räkningen.
            </seg>
            <seg n="be3f2964">
              Socialdemokraterna menar också att OECD måste se till att skriva
              ännu fler informationsutbytesavtal. Antalet ingångna avtal inom
              OECD överstiger nu 600, och utvärderingen av resultaten förväntas
              leda till ett sextiotal landrapporter vid årets slut.
            </seg>
            <seg n="33b1afb3">
              Det måste vara viktigt att fokusera på vad det blir av alla avtal,
              att det finns former för att använda de nya redskapen för att
              få tillgång till information om vad som finns undanstoppat på
              bankkonton i skatteparadisen. Det är detta landrapporterna ska
              visa.
            </seg>
            <seg n="be730f41">
              Socialdemokraterna menar dessutom i sin reservation att Sverige
              ska se till att OECD ska arbeta för att utvecklingsländerna också
              ska få del av arbetet med informationsutbytesavtalen. Det anser
              jag nog att man gör från OECD:s sida. För att underlätta för dessa
              länder att skapa ett nätverk av avtal har OECD utvecklat en teknik
              med multilaterala förhandlingar i syfte att ingå bilaterala avtal.
              Förebilden för OECD:s arbete är en modell som Sverige utvecklat
              i samarbete med de nordiska grannländerna. Alltså bidrar Sverige
              i allra högsta grad.
            </seg>
            <seg n="48ee9864">
              Förhandlandet av alla dessa informationsutbytesavtal har tagit
              väldigt mycket tid i anspråk, och det är inte svårt att förstå
              att regeringens utredningsresurser är ansträngda. Det hindrar
              inte att jag som centerpartist också har en önskan om att det
              dessutom ska finnas tid över för att se över andra typer av skatteavtal
              som är viktiga för att säkra de svenska företagens konkurrenskraft.
            </seg>
            <seg n="688ce10c">
              Då är det också värt att påpeka att den socialdemokratiska regeringen
              inte heller var aktiv när det gällde att omförhandla gällande
              skatteavtal, eftersom Riksrevisionen påpekar att avtalstakten
              har sjunkit sedan slutet av 1990-talet, trots att den tidigare
              Perssonregeringen absolut inte förhandlade informationsutbytesavtal
              med skatteparadis i det rasande tempo som har pågått den senaste
              tiden. Det är ingen ursäkt för den nuvarande regeringen, herr
              talman, men kanske en förklaring.
            </seg>
            <seg n="dbb67a63">
              300 borttagna miljoner från Regeringskansliet påverkar förstås
              också Regeringskansliets förmåga att utreda, utvärdera och förhandla.
            </seg>
            <seg n="2149653e">
              Allt det Socialdemokraterna kräver i sin motion och reservation
              kan jag och Alliansen egentligen instämma i är viktigt. Det är
              just därför det också redan pågår.
            </seg>
            <seg n="87e37ee7">
              Herr talman! Går jag sedan över till reservationerna från Socialdemokraterna
              och Sverigedemokraterna angående sidoavtal med Danmark jag kan
              nog kalla det för en reservation, för det är i stort sett likalydande
              text; jag tror att Gunnar Andrén menade att det kunde vara ett
              plagiat kan jag även här instämma i att avtalet bör ses över och
              kanske också omförhandlas.
            </seg>
            <seg n="60e7be82">
              Jag ser också en risk i att Sverige förlorar skatteintäkter med
              dagens skatteavtal, även om det nästan är tiodubbelt fler miljoner
              skattekronor som kommer Sverige till godo från danska medborgare
              som bor i Sverige än som går över till danska statskassan från
              svenskar som bor i Danmark. Men att genom ett tillkännagivande
              från den svenska riksdagen, som Socialdemokraterna och Sverigedemokraterna
              kräver, låsa regeringen vid en tidsplan för när utvärderingen
              ska vara klar och en förhandling ska påbörjas verkar inte särskilt
              smart som inledning på en förhandling.
            </seg>
            <seg n="b8121e56">
              Regeringen har tagit initiativ genom att tillskriva det danska
              skatteministeriet om en gemensam utvärdering av avtalet. Danskarna
              har svarat positivt. Jag anser att vår finansminister har rätt
              när han utgår från att utvärderingen bör slutföras innan man tar
              ställning till en fortsättning. Ska man uppnå ett resultat i en
              förhandling kan man inte inleda med att kasta in grus i maskineriet
              genom att ensidigt diktera villkoren och dessutom hänga en kvarnsten
              om halsen på förhandlaren genom att på förhand fastslå att Sverige
              ska vinna på en omförhandling av avtalet. Båda parter måste vara
              överens om de förutsättningar som råder i dag genom att först
              enas om den problembild som kommer fram genom utvärderingen.
            </seg>
          </u>
          <note n="ef2a664c">
            Herr talman! Jag vill med de här orden yrka bifall till utskottets
            förslag till beslut och avslag på reservationerna.
          </note>
          <note type="speaker" n="280110c6">
            Anf. 74 JACOB JOHNSON (V):
          </note>
          <u who="jacob_johnson_31d6eb" xml:id="i-f200fcf569ac1863-0" n="decadb82">
            <seg n="a240c05a">
              Herr talman! Betänkandet handlar om den granskning som Riksrevisionen
              har gjort av regeringens arbete med att förhandla skatteavtal
              med andra länder. Där framgår att avtalstakten har sjunkit sedan
              slutet av 1990-talet. En delförklaring är att informationsutbytesavtal
              med så kallade sekretesstater eller det vi till vardags kallar
              skatteparadis har prioriterats de senaste åren. Riksrevisionen
              påtalar även regeringens senfärdighet när det gäller att ta fram
              underlag för att kunna analysera effekterna av utjämningsordningen
              mellan Sverige och Danmark när det gäller skatteintäkter från
              alla pendlare över Öresund.
            </seg>
            <seg n="d499e4cb">
              Utskottet å sin sida konstaterar sammanfattningsvis att de senare
              årens intensiva arbete mot skatteflykt och skattebedrägerier har
              inneburit att arbetet med informationsutbytesavtalen har prioriterats
              men att arbetet med generella skatteavtal nu förväntas öka i omfattning.
              Utskottet utgår ifrån att svenska företags möjlighet att konkurrera
              utomlands inte försämras. Jag kan i allt väsentligt ställa mig
              bakom den bedömningen från utskottets sida.
            </seg>
            <seg n="54d94912">
              Utskottet pekar också kort på att problemen med skatteläckage
              via äldre avtal bör uppmärksammas. I den här frågan, herr talman,
              har jag ett särskilt yttrande i betänkandet som jag något vill
              utveckla.
            </seg>
            <seg n="4aaa6fe6">
              Riksrevisionen har i sin granskning just framhållit att gamla
              skatteavtal kan användas för oönskad skatteplanering. Det är det
              man brukar kalla för skatteläckage. Vissa av de här avtalen kan
              enligt Riksrevisionen användas för skatteupplägg som innebär att
              vissa kapitalinkomster inte beskattas vare sig i Sverige eller
              i det andra avtalslandet. Skatteverket har beräknat att det handlar
              om förlorade skatteintäkter i miljardklassen. Ett exempel är det
              tidigare avtalet med Österrike som Skatteverket uppskattade medförde
              skatteförluster på 3 miljarder kronor mellan 2000 och 2005, ett
              avtal som dock omförhandlades 2006.
            </seg>
            <seg n="3843a536">
              Riksrevisionen skriver i sin utvärdering att regeringen borde
              se över möjligheten att införa mer generella regler i skattelagstiftningen,
              inte bara omförhandla befintliga avtal utan som ett alternativ
              införa mer generella regler för att förhindra sådant skatteläckage.
              Skatteverket har också aktualiserat den här frågan, och regeringen
              har 2007 själv sagt att man ska återkomma i frågan. Men enligt
              Riksrevisionens rapport har inte något sådant arbete påbörjats
              på Regeringskansliet.
            </seg>
            <seg n="e5522240">
              Herr talman! Jag finner denna senfärdighet från regeringen i
              den här frågan anmärkningsvärd och klandervärd.
            </seg>
            <seg n="cd0b43b0">
              Frågan har som sagt uppmärksammats av Skatteverket på olika sätt.
              Det handlar i praktiken ofta om förmögna företagare som skatteplanerar
              sin pension genom att mer eller mindre skenbosätta sig i ett annat
              land, tidigare i till exempel Österrike men nu kanske i Grekland,
              Thailand eller Kroatien. Huset skrivs på barnen och företaget
              eller bolaget säljs. Med hjälp av förmånliga regler i det nya
              landet kan skatt på vinsten vid försäljningen undvikas. Så småningom
              kan man flytta hem igen med sina obeskattade pengar på fickan.
            </seg>
            <seg n="510fb174">
              Det här beteendet har inte bara drabbat Sverige utan även andra
              länder. Våra nordiska grannländer, liksom Tyskland och Österrike,
              har för att motverka detta infört en så kallad exitskatt.
            </seg>
            <seg n="34c23fdf">
              Rådande passivitet från regeringens sida är som sagt anmärkningsvärd.
              Det har påpekats under en längre tid. Under tiden tjänar internationella
              skattekonsulter, liksom deras uppdragsgivare, storkovan. Någon
              form av generella regler borde kunna råda bot på detta. Det skulle
              också vara en kraftfull signal till hugade skatteplanerare och
              deras skattekonsulter att det inte är mödan värt att skriva sig
              utomlands några år. Det måste bli ett stopp på möjligheten att
              ta obeskattade vinster med sig till exempel via Thailand och sedan
              dyka upp hemma i Svedala med tvättade pengar några år senare.
            </seg>
            <seg n="09856e30">
              Herr talman! Mitt särskilda yttrande i detta fall är kanske innehållsmässigt
              närmast en reservation, men jag kan ju bara symboliskt yrka bifall
              till ett särskilt yttrande.
            </seg>
            <seg n="bcefd846">
              Betänkandet tar som sagt även upp sidoavtalet mellan Sverige
              och Danmark från 2003 om hur de båda länderna ska kompenseras
              för uteblivna skatteintäkter från arbetspendlarna över Öresund.
              Riksrevisionen anför att regeringen måste göra allt för att klarlägga
              hur avtalet faktiskt fungerar och att ett fullständigare underlag
              kan underlätta bedömningen av möjliga framgångar i en ny förhandling.
            </seg>
            <seg n="8ddfa2ac">
              Av betänkandet framgår att det svenska skattenettot visavi Danmark
              har ökat under senare år, dels på grund av att fler svenskar arbetspendlar
              till Danmark, dels på grund av att Skatteverket har justerat vissa
              brister i tillämpningen av avtalet. Nettobeloppet från Danmark
              tillförs emellertid inte berörda kommuner och landsting i Sydsverige
              utan går in i anslaget för kommunalekonomisk utjämning och fördelas
              sedan över hela Sverige, till alla kommuner och landsting. Samma
              sak gäller i och för sig visavi de andra grannländerna, som Finland
              och Norge.
            </seg>
            <seg n="5b114a72">
              Denna fråga har analyserats av den kommunalekonomiska skatteutjämningskommittén
              som presenterade sitt betänkande så sent som i går. Kommittén
              säger att det är angeläget att det nordiska skatteavtalet ses
              över för omförhandling, inklusive det gränsgångaravtal som utgör
              ett tillägg till huvudavtalet.
            </seg>
            <seg n="183d18b6">
              När det gäller avtalet med Danmark och konsekvenserna för kommunerna
              och landstingen i Sverige konstaterar kommittén att Sverige enligt
              nu gällande skatteavtal går miste om skatteinkomster. Kommittén
              gör också bedömningen att de uteblivna skatteinkomsterna endast
              i begränsad utsträckning drabbar pendlarnas hemkommuner respektive
              hemlandsting på grund av det svenska utjämningssystemets utjämnande
              effekt. Kommittén anser att det snarare är de svenska kommun-
              respektive landstingskollektiven som drabbas av att gränspendlarna
              beskattas i arbetslandet.
            </seg>
            <seg n="320fae39">
              Regeringen har rätt så nyligen äntligen fått ändan ur vagnen
              och vänt sig till Danmark med en begäran om en gemensam utvärdering
              av avtalet inte en dag för tidigt. Jag förväntar mig att utvärderingen
              i rask takt följs av omförhandlingar av avtalet så att oklarheter
              och felaktigheter kan rättas till och så att ett nytt, mer rättvist
              avtal snart kan komma till stånd till gagn för kanske i första
              hand de svenska kommun- och landstingskollektiven.
            </seg>
          </u>
          <note type="speaker" n="cc1015e4">
            Anf. 75 LEIF JAKOBSSON (S):
          </note>
          <u who="leif_jakobsson_79f517" xml:id="i-12b38134211696dc-0" n="ab5729f0" next="i-e789170555c96d5f-0">
            <seg n="aa8830fc">
              Herr talman! Frågan om skatteavtal är ofta av karaktären fiskala
              teknikaliteter och handlar om näringslivets villkor på olika håll
              och kanter. Det jag tänker tala om handlar egentligen om relationer
              grannar emellan och relationer skolkamrater emellan. Det skatteavtal
              vi har med Danmark påverkar nämligen människor i vardagen.
            </seg>
            <seg n="d21f238e">
              Med detta menar jag att det i de delar av Sydsverige där stora
              grupper pendlar och där många betalar sin skatt på danska sidan
              börjar dyka upp tecken på att ungarna kallas snyltare, på att
              man inte betalar för sin skola och allt sådant tal.
            </seg>
            <seg n="3fdab589">
              Föreningen Öresundsborgare ni på den borgerliga sidan här behöver
              inte se så glada ut för det; ordet borgare på danska betyder medborgare
              har allra högst på sin önskelista att man ska få betala skatt
              i den kommun där man bor.
            </seg>
            <seg n="a7dbce9a">
              Det här är inte bara en fråga om pengar, utan det är också en
              fråga om Öresundsintegrationen i framtiden kan fungera. I så fall
              måste det vara sjysta villkor. Folk måste få betala för den välfärd
              man utnyttjar där man bor. Sådan är inte ordningen i dag, men
              jag ska inte gå igenom hela konstruktionen och vad som gör att
              det blir så fel.
            </seg>
            <seg n="6990336a">
              Tänk er att vi i stället för att tala om Köpenhamn och Vellinge
              talar om Helsingfors och Solna. Och tänk er att alla som bor i
              Solna men jobbar i Helsingfors skulle betala kommunalskatt till
              Helsingforss kommun. Sedan skulle Helsingforss kommun skicka tillbaka
              8 kronor per hundralapp till Solna. Fullständigt orimligt, säger
              ni. Men det är precis så det fungerar. Det är naturligtvis fullständigt
              omöjligt att fortsätta på det här viset.
            </seg>
            <seg n="8bdf8ffe">
              Sent omsider har man nu begärt en utvärdering tillsammans med
              Danmark. Det är givetvis glädjande, men redan år 2007 utvärderade
              Skatteverket avtalet och kom fram till att det var orimligt. År
              2010 gick Statskontoret, på Skatteutjämningskommitténs initiativ,
              igenom gränspendlingens effekter och redovisade precis samma sak.
              Det är alltså inte så att vi inte har kunskap om hur det fungerar,
              utan det handlar faktiskt om att få till stånd en aktivitet, om
              att få någonting att hända.
            </seg>
            <seg n="9ebb40f0">
              Själv ställde jag i juni förra året en interpellation till Anders
              Borg om detta. Jag fick till svar att det inte fanns några problem
              med det här skatteavtalet, att det inte fanns anledning till någon
              omförhandling.
            </seg>
            <seg n="be20fcfd">
              Jag är väldigt glad över att Riksrevisionen kollat regeringens
              interpellationssvar. Effekten av det blev att jag när samma interpellation
              några månader senare ställdes fick ett något annorlunda svar.
              Men ännu har regeringen inte begärt den här omförhandlingen.
            </seg>
            <seg n="162f3e47">
              Jacob Johnson refererade till Skatteutjämningskommittén jag var
              ledamot i den kommittén till i går när vi överlämnade vårt betänkande
              och hänvisade till raderna om vem det egentligen är som drabbas,
              som får stå för förlusterna till följd av icke inkomna skatteinkomster.
            </seg>
            <seg n="98757284">
              Man måste läsa hela betänkandet, men det förstår jag att man
              inte hunnit med eftersom betänkandet kom i går. Här handlar det
              bara om inkomstskatteutjämningen. Läser man vidare under kostnadsutjämningen
              ser man att pendlarkommunerna förlorar oerhörda summor på grund
              av att man till exempel räknar barnomsorgsbehovet utifrån hur
              många som jobbar. Eftersom man inte räknar dem som jobbar och
              som pendlar till ett annat land blir det väldigt mycket mindre
              i utjämning. För de sydvästskånska kommunerna blir det stora förluster
              genom vår konstruktion av utjämningssystemet. Kommittén har föreslagit
              förändringar som delvis gäller detta.
            </seg>
            <seg n="8f272905">
              Det rimliga måste vara att få ett skatteavtal med Danmark som
              är sådant att skatteintäkterna går till den kommun där man bor.
              Därför måste vi utbyta inkomstutgifter det görs inte i dag. Att
              Utjämningskommittén kunde göra den här utredningen beror på att
              det under ett enda år fanns ett statistiskt fönster som gjorde
              att man hade tillgång till danska inkomstuppgifter och därför
              kunde placera inkomsterna på rätt kommun.
            </seg>
            <seg n="76fd0a1d">
              Det borde väl inte vara konstigt att byta inkomstuppgifter och
              att pengarna kommer till den kommun där man drar nytta av den
              välfärd som finns i form av skola, omsorg och annat som hemkommunen
              betalar.
            </seg>
            <seg n="33456586">
              Vad handlar det då om i dag, och vad handlar den omröstning om
              som vi om en stund ska ha?
            </seg>
            <seg n="e5a590d5">
              Ja, det handlar om ifall denna kammare ska säga till regeringen
              att det nu får vara nog. Det har slirats i den här frågan alldeles
              för länge. Nu är det dags att inte bara sitta och titta och utvärdera,
              utan nu gäller det att ge regeringen råg i ryggen och att ge det
              förhandlingsmandat som det handlar om genom att denna kammare
              säger: Nu vill vi ha en omförhandling!
            </seg>
            <seg n="ba5d5d56">
              Jag och många av er andra har säkert erfarenhet av att vara förhandlare
              och vet hur viktigt det är att när man hamnar i en förhandling
              ha dem som man förhandlar för riktigt på sin sida, gärna flåsande
              en i nacken, för då uppnår man bättre resultat i förhandlingen.
            </seg>
            <seg n="73ee2561">
              Av den anledningen och därför att regeringen än så länge inte
              klart uttalat att man avser att omförhandla avtalet det svar jag
              fått från Anders Borg är att det inte finns några konstigheter
              här och att man inte tänker omförhandla avtalet yrkar jag, herr
              talman, bifall till den socialdemokratiska reservationen i hopp
              om att det här går bra.
            </seg>
            <seg n="f52c7530">
              Men låt mig säga en sak till: Långt innan det blev aktuellt med
              Riksrevisionen och den här debatten har frågan diskuterats väldigt
              mycket i de sydsvenska kommunerna. Då gav regeringen genom statsministern
              signaler om att det är klart att det måste omförhandlas men att
              vi måste ha något att byta med. Det var då jag utbrast: Är det
              Ven man ska byta mot ett skatteavtal, eller vad?
            </seg>
            <seg n="3b4cbd82">
              När det är så uppenbara fel, så uppenbara obalanser, i ett avtal
              behöver man inte, tror jag, förutsätta att man har någonting att
              byta med eftersom bägge parter på både kort och lång sikt tjänar
              på att få något slags rättvist system. Det blir en vinn-vinn-situation.
              Därför tycker jag inte att man behöver resonera så som en del
              gör: Jaha, vad ska vi då ge danskarna?
            </seg>
            <seg n="ae6bb71b">
              Nej, för att kunna utveckla Öresundsregionen till den tillväxtmotor
              för Sverige som den kan vara måste vi ha ett rimligt och riktigt
              skatteavtal på plats.
            </seg>
          </u>
          <note n="edab639e">
            Anf. 76 GUNNAR ANDRÉN (FP) replik:
          </note>
          <u who="leif_jakobsson_79f517" xml:id="i-e789170555c96d5f-0" n="ab5729f0" prev="i-12b38134211696dc-0">
            <seg n="d9d07409">
              Herr talman! Det äger sin riktighet att jag har begärt replik
              på Leif Jakobsson. Jag övervägde dock på Karin Nilssons förslag
              att instämma i stället. Det hade varit en annan metod.
            </seg>
            <seg n="325aaf9e">
              Det Leif Jakobsson säger är nämligen i väldigt många avseenden
              exakt den position regeringen intar. Jag skulle alltså ha kunnat
              instämma ända fram till att han yrkade bifall till sin reservation.
              Det ska bli väldigt intressant att så småningom höra hur Sverigedemokraterna
              kommer att ställa sig till den, exakt formulerad.
            </seg>
            <seg n="23e5ec4a">
              Den aktiva glömskan är dock väldigt utpräglad just nu, Leif Jakobsson.
              Ni säger att ni polemiserar mot avtalet. Jag menar att det är
              viktigt att man vågar stå för de positioner man tidigare har intagit.
              Det gjorde jag verkligen; jag iklädde mig Bosse Ringholms mantel.
              Det är inte så lätt, men även Leif Jakobsson var ledamot, liksom
              Karlsson i Landskrona, vid det tillfälle då vi antog detta. Det
              gäller att stå för detta.
            </seg>
            <seg n="51cca5d9">
              Vad har regeringen sedan gjort? Den har tillskrivit Danmark,
              ungefär som Leif Jakobsson och jag tycker. Man har ingått ett
              oförmånligt avtal, vilket Moderaterna, Folkpartiet, Centerpartiet
              och KD tyckte redan 2003 när det antogs. Det är sanningen. Vi
              ställde upp på just de premisser som gällde.
            </seg>
            <seg n="de7a94ee">
              Jag tycker för min del att ni ska fundera på om det är rimligt
              att rösta för en sådan här reservation. Det är ju att sparka Bosse
              Ringholm på benen så det bara viner om det. Det är inte jag beredd
              att göra, utan vi står upp för vad vi har gjort. Vi tycker dock
              samma sak om detta avtal; det är inte det vi polemiserar om.
            </seg>
          </u>
          <note type="speaker" n="a32e5327">
            Anf. 77 LEIF JAKOBSSON (S) replik:
          </note>
          <u who="leif_jakobsson_79f517" xml:id="i-12b38134211696dc-1" n="ab5729f0" next="i-e789170555c96d5f-1">
            <seg n="e453a67d">
              Herr talman! Gunnar Andrén och jag har diskuterat detta förr,
              och då har jag använt tiden till att bland annat tala om mitt
              ansvar. Jag röstade nämligen, fastän vi inte ens hade en omröstning,
              ja till detta avtal en gång i tiden precis som hela kammaren,
              eftersom det var ett enhälligt beslut.
            </seg>
            <seg n="e8397013">
              Jag tror faktiskt att Bosse Ringholm skulle betacka sig för försvaret.
              Bosse Ringholm är en av dem som har stöttat mig i att driva denna
              fråga och uppfattar själv att när detta avtal en gång antogs av
              riksdagen var pendlingen på ungefär 10 procents nivå av vad den
              är i dag. Det är därför problemet verkligen uppmärksammas. Det
              handlar inte om några stycken som åker flygbåt till Köpenhamn,
              utan det handlar om tiotusentals människor som varje dag pendlar
              till ett annat land. Det är därför skatteavtalet har fått helt
              andra dimensioner i människors vardag. Det är naturligtvis det
              jag pratar om och tycker är viktigt.
            </seg>
            <seg n="11fbe135">
              Visst, det fanns varningssignaler. Min egen kommunstyrelseordförande
              Ilmar Reepalu var väldigt tydlig med att detta inte blev bra.
              Han såg bättre att pendlingen kommer att utvecklas väldigt kraftigt,
              och han hade rätt. Det ska jag ge honom. Denna kammare måste dock,
              när vi upptäcker att någonting inte blev bra, kunna göra någonting
              åt det. Vad det handlar om i detta läge är faktiskt att kammaren
              väldigt tydligt om vi röstar för denna reservation säger till
              danska staten att vi nu har gett vår regering i uppdrag att förhandla
              fram ett betydligt rimligare avtal.
            </seg>
            <seg n="e16e2ec8">
              Det kan bara stärka regeringen i detta jobb. Jag förstår inte
              varför det skulle vara något problem.
            </seg>
          </u>
          <note n="db8eaf1b">
            Anf. 78 GUNNAR ANDRÉN (FP) replik:
          </note>
          <u who="leif_jakobsson_79f517" xml:id="i-e789170555c96d5f-1" n="ab5729f0" prev="i-12b38134211696dc-1">
            <seg n="501bc246">
              Herr talman! Vi diskuterar i grund och botten två saker: dels
              formalia, som jag har sagt tidigare, dels realia.
            </seg>
            <seg n="c85c4340">
              Jag håller med Leif Jakobsson i väldigt stor utsträckning om
              att förutsättningarna har ändrats väldigt mycket. Det ser man
              inte minst i Riksrevisionens rapport där pendlingen från Danmark
              till Sverige år 2001, ungefär när detta avtal förhandlades fram,
              uppgick till 1 410. År 2007 var det 1 308. Det är ungefär samma
              siffror. Antalet som är bosatta i Sverige och arbetar i Danmark
              har däremot ökat från 4 636 år 2001 till 19 646. Det är helt olika
              dimensioner på detta. Riksrevisionen pekar på att man kan få ungefär
              39 00040 000 som pendlar i denna riktning. Det är till och med
              fler än det är som pendlar mellan Uppsala och Helsingfors i dag,
              vilket är ungefär 33 000.
            </seg>
            <seg n="43834c28">
              Detta är en grund. Jag håller alltså med, men jag tycker inte
              som ni att man ska rösta för reservationen, av den anledningen
              att detta är att slå in öppna dörrar. Man slår in öppna dörrar
              och partipolitiserar detta. Den svenska regeringen har gjort vad
              ni tycker att den ska göra. Den danska regeringen har, som ni
              säger, inte uppfattat att de vill förhandla för närvarande. De
              tycker nämligen att avtalet från 2003 är förmånligt, och det får
              man väl acceptera.
            </seg>
            <seg n="a098d653">
              Sedan vill jag slutligen säga, herr talman, att skatteutskottet
              inte har varit passivt i denna fråga. Vi åkte jag tror att Fredrik
              Schulte, Lena Asplund och flera andra var med till Malmö 2005
              och talade väldigt utförligt med just Ilmar Reepalu om detta och
              fick hela bilden klar för oss. Vi har alltså försökt göra vad
              vi kan, och vi har inte varit passiva. Jag vill bestrida detta.
            </seg>
            <seg n="cc86b892">
              Allra sist: Det har inte funnits någon skillnad mellan Socialdemokraterna
              och andra partier i denna fråga.
            </seg>
          </u>
          <note type="speaker" n="f275c22c">
            Anf. 79 LEIF JAKOBSSON (S) replik:
          </note>
          <u who="leif_jakobsson_79f517" xml:id="i-a7ebedb1a440b850-0" n="ab5729f0">
            <seg n="13eb5830">
              Herr talman! Allt stämmer, och allt är vi överens om, Gunnar
              Andrén ända tills vi säger att vi faktiskt vill ge regeringen
              ett uppdrag att förhandla. Om regeringen innan vi gick till votering
              i dag hade sagt att den hade begärt denna utvärdering tillsammans
              med Danmark därför att den kommer att begära en omförhandling
              hade vi varit väldigt nära. Så är det dock inte, utan det man
              har sagt är att man ska göra denna gemensamma utvärdering.
            </seg>
            <seg n="36f47ce9">
              Vi har material. Det är alldeles utmärkt att ni var i Malmö 2005;
              då har ni vetat i sex års tid hur skevt detta är och att det skenar
              för varje dag. Det är också det som är min poäng. Vi pratar nu
              om en lönesumma på antagligen omkring 10 miljarder om året. För
              varje år som detta fel, som jag vill kalla det, består blir det
              större och större. Det blir allt svårare för danska staten att
              gå med på ett rimligare avtal.
            </seg>
            <seg n="eb763197">
              Det är därför jag säger att detta är brott. Vi vet att det är
              fel. Öppna förhandlingarna och rösta för detta förslag!
            </seg>
          </u>
          <note type="speaker" n="a8fef278">
            Anf. 80 DAVID LÅNG (SD):
          </note>
          <u who="david_lang_c2b3c8" xml:id="i-08a06f0b7cfbec1e-0" n="c6f8d3ec">
            <seg n="e5047deb">
              Herr talman! När det gäller punkt 2 i betänkandet, sidoavtalet
              mellan Sverige och Danmark, är det som tidigare anförts positivt
              att regeringen har tagit steg i rätt riktning. Det är dock också
              angeläget att åtgärder vidtas i enlighet med vad som föreslås.
              Det är viktigt att regeringen så fort som möjligt går vidare med
              att omförhandla skatteavtalet mellan Sverige och Danmark. Detta
              är innebörden av Sverigedemokraternas reservation, och jag ber
              därför att få yrka bifall till reservation nr 3.
            </seg>
            <seg n="5e2d107b">
              Anledningen till att jag över huvud taget bemödar mig kommer
              jag väl in på när jag bemöter Gunnar Andréns anklagelse om plagiat.
              Det är mycket sant att innebörden av Sverigedemokraternas reservation
              är identisk med Socialdemokraternas. Jag anser dock inte att jag
              har plagierat någonting; jag har yrkat bifall till en motion.
              Jag ser inget egenvärde i att maximera antalet reservationer,
              utan min avsikt var att ta ställning i sakfrågan.
            </seg>
            <seg n="f6c7d4c5">
              Som jag förstod saken var det dock Socialdemokraterna som insisterade
              på att deras reservation skulle skilja sig från vår kanske för
              att markera något slags avståndstagande. Sådant är ju inte helt
              ovanligt bland er andra heller för den delen. Jag kan ha misstolkat
              situationen, men om jag har rätt är det inte jag som har plagierat
              utan andra som har ansträngt sig för att det ska finnas två reservationer.
            </seg>
            <seg n="f6f71113">
              Jag kanske agerar annorlunda nästa gång, det vill säga insisterar
              på att få ansluta mig till andras reservationer. Men då hoppas
              jag att det inte används som slagträ i debatten.
            </seg>
          </u>
          <note n="12629e64">
            Överläggningen var härmed avslutad.
          </note>
          <note n="72a9ed8f">
            9 § Förbättrat skydd mot stalkning
          </note>
          <note n="4c55d1f6">
            Föredrogs
          </note>
          <note type="speaker" n="80973f34">
            Anf. 81 PIA HALLSTRÖM (M):
          </note>
          <u who="pia_hallstrom_daae6f" xml:id="i-7c3b9e3977477e2d-0" n="cdfa4218">
            <seg n="5dbdb2ab">
              Herr talman! Nu kommer vi att debattera ett viktigt ämne som
              direkt berör människors rätt till ett fritt liv utan hot, våld
              och trakasserier. Skydd mot stalkning är en mänsklig rättighet
              som vi alla måste kämpa för. I det förslag vi ska ta beslut om
              yrkas på att ett nytt brott, olaga förföljelse, införs i brottsbalken.
            </seg>
            <seg n="cf612c75">
              Jag vill börja med att säga att Moderaterna ställer sig bakom
              förslaget i betänkandet och yrkar bifall till reservationen som
              berör rekvisitet påtaglig risk vid kontaktförbud avseende gemensam
              bostad.
            </seg>
            <seg n="268d95cd">
              Herr talman! Om man ger efter för stalkarens böner eller hot
              och stannar kvar hos denne vet offret vad som väntar. Det blir
              fortsatta hot och trakasserier, och ännu värre än förut, för nu
              ska offret också straffas för att hon tänkte bryta med förövaren.
              Om man separerar, försöker stalkaren kanske bryta sig in i offrets
              bostad för att trakassera och hota. Offret får utstå telefonterror
              och hotbrev. Personen som vill ha makt accepterar inte att bli
              lämnad. Att gärningspersonen fysiskt söker upp eller förföljer
              offret är vanligare ju närmare relation offer och gärningsperson
              har. Detta är bara ett exempel av fall som kan leda till vad vi
              i dag kallar för stalkning.
            </seg>
            <seg n="54573f63">
              Fenomenet stalkning har ingen klar avgränsning utan kan definieras
              på flera olika sätt. Att någon blir förföljd och bevakad, medvetet,
              upprepat och illvilligt av en annan person har blivit allt vanligare
              i Sverige. Stalkning har ett brett spektrum, från obehagliga försök
              till kommunikation till hot om våld. Det sker vid upprepade tillfällen
              som genom innehåll och omfattning uppfattas som störande, hotfullt
              och kränkande. Stalkare kan använda sig av flera olika metoder
              när de stalkar sina offer.
            </seg>
            <seg n="1c2cd00a">
              De som är utsatta för stalkning kan ha helt olika bakgrund. Det
              handlar vanligtvis om kvinnor som lever under hot från våldsamma
              män, men det kan också vara tidigare pojkvänner som är förföljda
              av försmådda kvinnor. Fenomenet gäller också kända personer som
              förföljs av någon. För stalkning handlar om makt.
            </seg>
            <seg n="d9f6aed0">
              Många av dem som blir offer för stalkning får sjukdomssymtom
              och störningar av typen depression, ångest, skamkänslor, sänkt
              självkänsla och kan förlora hela sin sociala identitet. De ser
              sig tvungna att sluta sitt jobb, lämna sitt sociala nätverk och
              flytta till annan ort. Att vara utsatt för stalkning gör i de
              flesta fall att offret får ett minskat livsutrymme.
            </seg>
            <seg n="182f6158">
              Ingen ska behöva begränsa sitt liv för detta. Alla ska kunna
              röra sig fritt utan att vara rädda för att bli utsatta för hot
              och trakasserier.
            </seg>
            <seg n="a5c53211">
              Det är därför av stor vikt med ett brottsförebyggande arbete,
              skydd till utsatta och att stalkaren kan stoppas och dömas till
              ett straff som motsvarar brottets allvar.
            </seg>
            <seg n="83779ec1">
              Brottsförebyggande rådet har haft i uppdrag av regeringen att
              kartlägga hur vanligt det är med stalkning i Sverige och att studera
              erfarenheter från andra länder. Man frågade 4 000 personer i åldern
              1875 om de hade varit utsatta för upprepade trakasserier. Den
              stora majoriteten av de utsatta var kvinnor. Hälften av de utsatta
              kvinnorna hade varit utsatta av förföljaren 30 gånger eller mer,
              och mediantiden som trakasserierna pågått var sex månader.
            </seg>
            <seg n="cd15d511">
              Resultatet från studien visar att det är ungefär lika vanligt
              med stalkning i Sverige som i de två länder där omfattningen tidigare
              studerats, England och USA. 9 procent av de svarande i Sverige
              hade blivit upprepat trakasserade av en person någon gång i livet.
              3 procent hade varit med om trakasserier som de upplevde som mycket
              skrämmande. I uppdraget ingick också att lämna förslag till åtgärder
              som skulle kunna förebygga och motverka stalkning.
            </seg>
            <seg n="1fb80333">
              Det visade sig att det vanligaste var att offret på något sätt
              kände stalkaren. Trakasseriernas karaktär var skiftande, allt
              från obehagliga telefonsamtal till hot om våld. Grova trakasserier
              som övergick i misshandel var vanligast när stalkaren var en tidigare
              partner. När stalkaren var en obekant var trakasserierna ofta
              av mindre allvarlig karaktär och pågick under en kortare tid.
              Brå har djupintervjuat tre personer som förföljts och trakasserats
              av obekanta inom ramen för sin yrkesverksamhet. Dessa intervjuer
              visar att sådan förföljelse, särskilt om den är långvarig, kan
              vara mycket skrämmande och psykiskt påfrestande.
            </seg>
            <seg n="1bc59210">
              Herr talman! Problemet med systematisk förföljelse är omfattande.
              Att komma till rätta med dessa frågor är en utmaning. Många myndigheter
              har redan tagit initiativ till att starta projekt och förändra
              sina arbetssätt till exempel kring frågor som berör skyddade personuppgifter.
              En del insatser finns beskrivna i regeringens handlingsplan för
              att bekämpa mäns våld mot kvinnor. Vi bedömer dock att dessa åtgärder
              inte är tillräckliga. Först och främst krävs det enligt vår uppfattning
              vissa helt nya bestämmelser.
            </seg>
            <seg n="bf648785">
              Insatser måste göras för att undanröja stalkning, det vill säga
              insatser direkt riktade mot stalkaren. Det kan dock i vissa fall
              vara omöjligt att komma till rätta med själva förföljelsen. Vissa
              gärningsmän slutar inte ens efter långa frihetsberövanden. Brottsoffret
              kommer i dessa fall att behöva skyddas. Det saknas i dag en särskild
              bestämmelse om straff för systematiserad förföljelse. Därför kommer
              ett nytt brott, olaga förföljelse, att införas.
            </seg>
            <seg n="8574db9c">
              Herr talman! Det är viktigt att det finns klara och tydliga regler
              för att skydda offret. Regeringen anser att kontaktförbud bättre
              beskriver de olika metoder som stalkaren utsätter sitt offer för.
              Besöksförbud kommer därför att ersättas med kontaktförbud.
            </seg>
            <seg n="8612f02c">
              I dag tillämpas proportionalitetsprincipen vid besöksförbud som
              gäller den egna bostaden och vid särskilt utvidgat besöksförbud.
              Vi är positiva till att proportionalitetsprincipen införs vid
              varje beslut om kontaktförbud.
            </seg>
            <seg n="0cc34c02">
              Statistiken visar att vart tredje besöksförbud överträds, många
              fler än en gång. Dessa överträdelser leder sällan till att någon
              lagförs då det oftast inte finns något vittne till händelsen.
              För att förbättra skyddet kommer elektronisk övervakning att införas.
              Uppgifter får tas fram bara när den övervakade träder in i eller
              vistas inom förbudsområdet eller hindrar övervakningen till exempel
              genom att förstöra utrustningen.
            </seg>
            <seg n="858d9035">
              Båda parters integritet måste beaktas. Vi bedömer därför att
              det är att gå för långt att helt ta bort rekvisitet påtaglig risk
              vad gäller kontaktförbud i den gemensamma bostaden. Ett lagförslag
              om att ta bort rekvisitet riskerar att få omfattande kritik av
              Lagrådet. En lagrådsprövning blir nödvändig eftersom det rör sig
              om inskränkning i den enskildes fri- och rättigheter.
            </seg>
            <seg n="50c12dc1">
              Många personer avstår från att ansöka om besöksförbud i den gemensamma
              bostaden på grund av den korta giltighetstiden. Därför välkomnar
              vi att giltighetstiden förlängs från en till två månader.
            </seg>
          </u>
          <note n="7a9aeb9b">
            I detta anförande instämde Helena Bouveng, Krister Hammarbergh
            och Patrick Reslow (alla M).
          </note>
          <note type="speaker" n="2e737fba">
            Anf. 82 ROGER HADDAD (FP):
          </note>
          <u who="roger_haddad_f79cd9" xml:id="i-d488db63e512eb47-0" n="18d1a58d">
            <seg n="7b74a1d9">
              Herr talman! För oss i Folkpartiet är det mycket positivt att
              detta lagförslag nu kommit så långt i processen att lagen kan
              träda i kraft den 1 oktober i år. Min utskottskollega Johan Pehrson
              var tidigt ute i denna fråga och drev på om behovet av att skärpa
              lagstiftningen kring systematisk förföljelse och trakasserier,
              även kallad stalkning. Stalkning är ett beteende som innebär att
              någon övervakar och förföljer en person, där förövaren tar upprepade
              kontakter med sitt offer. Brottsförebyggande rådets granskning
              visar att offren som utsatts för detta upplever det som störande,
              hotfullt, kränkande men också skrämmande.
            </seg>
            <seg n="50f73cf6">
              Visserligen finns det bestämmelser i dag i lagstiftningen kring
              misshandel, hemfridsbrott, olaga hot och ofredande, men det är
              uppenbart, herr talman, att nuvarande lagstiftning är otillräcklig
              och har i vissa fall varit tandlös.
            </seg>
            <seg n="aed74cb4">
              Stalkning omnämns ofta i sammanhang där vissa kändisar förföljs,
              så kallad kändisstalkning. Men det absolut vanligaste är faktiskt
              förföljelser och trakasserier som begås av personer i nära relationer.
              Främst är det män som utsätter kvinnor för den här typen av hot
              och förföljelser. Forskning bekräftar att det som utlöser stalkning
              är relationsrelaterat, till exempel när en före detta partner
              skaffar sig en ny relation. Utredningen som föregick lagförslaget
              konstaterar att flertalet av de brott som begås och de överträdelser
              som görs, trots ett besöksförbud, sker av personer där gärningsman
              och brottsoffer har eller har haft en nära relation till varandra.
            </seg>
            <seg n="9aa297cc">
              Därför är det viktigt med parallella insatser, som nämndes tidigare,
              för att förebygga våldsbrott i nära relationer vid sidan av det
              som förs fram i detta lagförslag. Här vill jag nämna regeringens
              handlingsplaner mot mäns våld mot kvinnor, arbetet mot hedersrelaterat
              våld och förtyck samt våld i samkönade relationer. Här har Rikspolisstyrelsen
              och Brottsförebyggande rådet ett viktigt uppdrag att genomföra
              aktiviteter och utbildningar och också följa upp de insatser som
              görs.
            </seg>
            <seg n="16cca670">
              Antalet personer som har utsatts för stalkning har ökat, och
              mörkertalet är fortsatt stort. Det finns många som systematiskt
              hotas men som av olika anledningar inte anmäler detta till polismyndigheterna.
              Brottsförebyggande rådet konstaterar att 25 procent av dem som
              har utsatts för stalkning också utsätts för våld.
            </seg>
            <seg n="239a035b">
              Herr talman! Detta är mycket allvarligt, och det är också en
              av orsakerna till att vi från Folkpartiet och Alliansen är angelägna
              om att förtydliga och skärpa lagen, vilket bland annat innebär
              att begreppet besöksförbud ersätts med kontaktförbud. Begreppet
              kontaktförbud är mycket tydligare och återspeglar bättre vad som
              anses med förbudet. Det är inte enbart fysiska besök i hemmet
              som omfattas av begreppet utan även trakasserier via e-post, telefon
              och sms. En belgisk studie som kom för några år sedan visade också
              att de som begick stalkning oftast använde sig av telefonsamtal.
            </seg>
            <seg n="f930b7ed">
              Herr talman! Få av överträdelserna leder till att personer lagförs.
              Därför är det viktigt att kontaktförbud meddelas där överträdelserna
              har varit återkommande och att polismyndigheterna kan ta till
              elektronisk övervakning, vilket också föreslås i betänkandet och
              vilket vi står bakom. I betänkandet finns förtydligat när och
              hur elektronisk övervakning får användas. Vi anser att detta är
              nödvändigt för att ännu bättre kontrollera efterlevnaden av insatserna.
            </seg>
            <seg n="bda3bdfa">
              Vi kommer nu genom denna lagändring att se helheten och därmed
              kunna bedöma de systematiska händelser som sker mellan gärningsman
              och brottsoffer oavsett om det handlar om trakasserier eller förföljelser
              eller till och med att man utsätter offret för våld.
            </seg>
            <seg n="a59255fc">
              Att utsättas för stalkning är oacceptabelt. För de drabbade kan
              det innebära att de får flytta från sin bostad. Uppgifter visar
              att 15 000 personer har tvingats flytta och lämna sitt hem på
              grund av detta. Personer kanske tvingas lämna sitt arbete eller
              till och med tvingas flytta från en kommun till en annan. Så ska
              det inte vara.
            </seg>
            <seg n="bca7d0dc">
              Genom detta förslag skärper vi vår och samhällets syn på detta
              allvarliga brott i och med att vi inför en ny brottsrubricering:
              olaga förföljelse. Den som gör sig skyldig till detta brott kommer
              nu att kunna dömas till fängelse i högst två år och i grövre fall
              till fängelse mellan sex månader och maximalt fyra år. Vi välkomnar
              denna skärpning och hoppas att polisväsendet blir ännu bättre
              på att hantera ärenden av denna karaktär.
            </seg>
            <seg n="53ea25b3">
              Herr talman! En lag kan inte förändra alla människors beteende.
              Men för de tusentals människor som drabbas av systematiskt förföljelse
              är detta en seger. Det välkomnar vi.
            </seg>
          </u>
          <note type="speaker" n="63e3f06f">
            Anf. 83 JOHAN LINANDER (C):
          </note>
          <u who="johan_linander_6c27ef" xml:id="i-a15db3265fd94e9d-0" n="3c9dba52">
            <seg n="79c7bd54">
              Herr talman! I april 2005 debatterade vi stalkning för första
              gången här i riksdagen. Då var det ett ord som var nästan okänt
              för de flesta. Jag gick tillbaka till protokollen och läste mitt
              eget anförande i debatten. Då använde jag i stället orden olaga
              förföljelse för att det skulle bli lite begripligare vad stalkning
              är.
            </seg>
            <seg n="6b939549">
              Nu är det april 2011. Det har gått sex år sedan vi debatterade
              detta begrepp och denna form av förföljelse för första gången.
              Då var vi tämligen överens om att något skulle ske, även om vi
              så klart från den dåvarande oppositionen tyckte att den socialdemokratiska
              regeringen var tämligen ointresserad av frågan. Sex år är definitivt
              för lång tid. Det är något som både den dåvarande S-regeringen
              och vi i alliansregeringen får ta på oss ansvaret för. Men nu
              har vi äntligen kommit fram till att införa ett nytt brott i brottsbalken.
              Det är olaga förföljelse ett brott som ska kunna ge upp till fyra
              års fängelse.
            </seg>
            <seg n="4d870e37">
              I dag fattar vi dessutom beslut om att det som i dag heter besöksförbud
              i fortsättningen ska heta kontaktförbud. Framför allt ska det
              kunna förenas med elektronisk övervakning, så kallad fotboja.
              Det tog alltså sex år att få fram en lagstiftning om olaga förföljelse,
              men det är inte ens halva tiden för hur lång tid det har tagit
              att ta fram en lag om att besöksförbud eller kontaktförbud, som
              det nu heter, ska kunna kombineras med fotboja.
            </seg>
            <seg n="8f1bed12">
              När jag kom in i riksdagen 2002 innehöll min allra första rättspolitiska
              motion ett yrkande om att besöksförbud skulle kunna kombineras
              med fotboja. Då avslog Socialdemokraterna, Miljöpartiet och Vänsterpartiet
              vårt förslag, vilket var tråkigt. Men jag var inte den första
              som motionerade om det här. Redan 1998 motionerade Centerpartiet
              i sin jämställdhetsmotion med Lennart Daléus som förstanamn om
              att de som överträder ett besöksförbud bör förses med elektronisk
              fotboja. Det har alltså tagit 13 år innan vi nu äntligen kommer
              dit.
            </seg>
            <seg n="cba97927">
              Det är med sorg jag kan konstatera att det under dessa 13 år
              har funnits utsatta och förföljda människor, framför allt kvinnor,
              som i onödan har tvingats att leva med denna oro och rädsla. Å
              andra sidan är det med glädje jag nu ser att alla dessa års tjat
              från Centerpartiets sida äntligen ger resultat.
            </seg>
            <seg n="e17d1171">
              Nu får vi ett mycket välbehövligt skydd för många förföljda personer.
              De kan känna tryggheten att den hotande personen den som har ett
              kontaktförbud som är kombinerat med elektronisk övervakning inte
              kan komma nära hemmet, arbetsplatsen eller kanske barnens skola
              utan att det direkt går en signal till polisen. Polisen får veta
              vad som är på gång. Detta kan betyda oerhört mycket för den hotade
              personens livskvalitet.
            </seg>
            <seg n="d9effc4d">
              Herr talman! Jag tycker att vi kan se det nya brottet olaga förföljelse
              som en fortsättning eller kanske som att vi täpper till en lucka
              som har skapats av begränsningar i de nuvarande brotten grov fridskränkning
              och grov kvinnofridskränkning. Dessa brott samlar precis som det
              nya brottet olaga förföljelse ihop flera, ofta mindre grova, brott
              till ett grövre när det innebär en upprepad kränkning. Skillnaden
              är att vid grov fridskränkning och grov kvinnofridskränkning krävs
              att det finns ett förhållande mellan personerna att det är någon
              närstående eller före detta närstående som är den hotande eller
              den som begår kränkningarna mot en annan person.
            </seg>
            <seg n="0641427e">
              Med det nya brottet olaga förföljelse omfattas även upprepade
              brott mot en person som inte är närstående. Det är egentligen
              det nya med detta brott. Det handlar om ett antal brott misshandel,
              olaga tvång, olaga hot, hemfridsbrott, ofredande, sexuellt ofredande,
              skadegörelse, åverkan och överträdelse av kontaktförbud. Det är
              brott som vart och ett för sig kan vara grovt men som ofta inte
              är brott som ger mer än böter i straff. Nu lägger vi i stället
              ihop dessa upprepade kränkningar. Man kan alltså lägga ihop flera
              olika brott så att de kan bedömas som ett grövre brott. Det är
              precis det som har skett med grov fridskränkning och grov kvinnofridskränkning.
              Nu tar vi alltså ett tredje steg med olaga förföljelse.
            </seg>
            <seg n="37fb3231">
              När det gäller överträdelse av kontaktförbud är det ett brott
              som just nu kan ge maximalt ett års fängelse. Det är en straffskala
              som vi inte föreslår någon förändring av just nu åtminstone. Det
              som sker gäller däremot när en person som överträder det som heter
              ett särskilt utvidgat kontaktförbud. Det handlar om när tidigare
              kontaktförbud har överträtts och utökats till ett större område,
              till exempel i bostadskvarteret där den hotade personen bor eller
              runt arbetsplatsen.
            </seg>
            <seg n="f38fa67a">
              När någon har överträtt den typen av besöksförbud, som nu kommer
              att heta kontaktförbud, kan det bli fråga om ett särskilt utvidgat
              kontaktförbud. När även det har överträtts kan det bli aktuellt
              med elektronisk övervakning. Det handlar om fall där någon har
              begått upprepade kränkningar, oftast under en längre tid.
            </seg>
            <seg n="9705d781">
              Samtidigt måste det framgå att det är fråga om en långtgående
              integritetsinskränkning att införa elektronisk övervakning för
              någon, men det är också en åtgärd för att skydda den hotade personens
              integritet. Frågan har skickats vidare till Lagrådet, och det
              måste också tilläggas att för den person som tvingas bära en elektronisk
              fotboja lagras inte positionen där personen befinner sig hela
              tiden. Det är först när personen överträder kontaktförbudet eller
              hindrar den elektroniska övervakningen som information om position
              börjar lagras. Det finns också en gräns på max två månader för
              hur länge uppgifterna får lagras.
            </seg>
            <seg n="b370a551">
              Även om det är fråga om en grov kränkning att förfölja någon
              måste vi ändå kravet finns i grundlagen göra en proportionalitetsbedömning
              mellan åtgärdens effektivitet och inskränkningen av mänskliga
              rättigheter. I det här fallet är det fråga om rörelsefriheten.
              Den delen får vi inte glömma bort. Det måste ske en proportionalitetsbedömning.
              Det ålägger grundlagen oss.
            </seg>
            <seg n="89663763">
              Herr talman! De här två nya lagförslagen, ett nytt olaga förföljelse-brott
              och att kontaktförbud ska kunna kombineras med elektronisk övervakning,
              är två viktiga steg för att samhället ska kunna skydda sina medborgare.
              De allra flesta av oss även jag har lyckligtvis aldrig behövt
              uppleva den här typen av hot, förföljelse och kränkningar, men
              för dem som lever i ständig oro och rädsla för en person är det
              här förslag och beslut om ny lagstiftning som ger nytt hopp. Det
              är hopp om ett liv utan rädsla och ett hopp om ökad trygghet.
              Det är helt enkelt ett hopp om att åter kunna börja leva ett normalt
              liv. Det är verkligen viktig lagstiftning som vi ska införa i
              dag.
            </seg>
          </u>
          <note type="speaker" n="e04d6cea">
            Anf. 84 CAROLINE SZYBER (KD):
          </note>
          <u who="unknown" xml:id="i-ad1e1ba9afa80322-1" n="fee285de">
            <seg n="f0a14913">
              Herr talman! Vi debatterar i dag stalkning. Alltför många har
              varit utsatta för detta. Stalkning är också för många känt som
              systematisk förföljelse, hot, trakasserier, besatthet av ett offer,
              att tvångsmässigt smyga sig på en annan person.
            </seg>
            <seg n="3956d1af">
              Med denna lagstiftning inför vi nu ett redskap som förhindrar
              att man kan utsättas för systematisk förföljelse. En liknande
              lagstiftning finns i flera andra länder men har tidigare inte
              funnits i Sverige. Jag har träffat flera personer som har varit
              utsatta för stalkning. Vad jag har hört är stalkning mycket plågsamt,
              mycket kränkande och tär på livskvaliteten. Vi har länge behövt
              en bättre lagstiftning som tar fasta på allvaret i detta. Ett
              offer ska inte vara tvungen att flytta eller ändra hela sitt liv.
            </seg>
            <seg n="df746e42">
              Samhället måste stå upp för den utsatte. Ett samhällsproblem
              är inget som kan lösas av en mindre grupp, av en myndighet, av
              kvinnor eller män själva. Hela samhället måste inse vidden av
              problemet, ta ansvar för det och inta rollen som goda medmänniskor
              för att trakasserierna ska upphöra. Därför ska vi skydda brottsoffren
              och ta hand om förövarna så att de inte begår samma brott igen.
            </seg>
            <seg n="6eefa9b3">
              Vi behöver en attitydförändring bland dem som arbetar med att
              stötta, skydda och förebygga våld mot kvinnor. Politiken är en
              oerhört viktig aktör som kan visa att frågan är viktig och prioriterad
              just för att bygga upp den vilja till förändring som gör att det
              mänskliga lidandet kan minska.
            </seg>
            <seg n="67946cb8">
              En person som har begått upprepade brottsliga gärningar av visst
              slag mot en annan person kan nu dömas för olaga förföljelse. Stalkning
              innebär exempelvis följande brott: hot, misshandel, olaga hot,
              hemfridsbrott, ofredande, sexuellt ofredande, skadegörelse och
              överträdelse av kontaktförbud. Det kan även handla om trakasserier
              i form av telefonsamtal, mejl, brev eller meddelanden på bilen
              eller dörren. Många tror att det handlar om kända personer vars
              fans blir besatta av dem och bryter sig in i deras lägenheter.
              Forskning och anmälningar visar att det ofta är fråga om personer
              som känner varandra och har haft en relation med men där en av
              personerna efter att relationen har avslutats börjar förfölja
              och trakassera den andra. Många kvinnor i Sverige har tvingats
              till orimlig ofrihet på grund av förföljelse från tidigare partner.
              Plötsligt händer det. Någon passerar en gräns och öppnar medvetet
              eller omedvetet en dörr på glänt till något som senare blir förödande.
            </seg>
            <seg n="d8b30c35">
              En otydlig lagstiftning har gett utrymme för godtyckliga och
              tveksamma bedömningar. En otydlig lagstiftning och tidigare avsaknad
              av politisk vilja och handlingskraft skyddar förövare och sviker
              brottsoffer. Tidigare har en särskild bestämmelse om straff för
              systematisk förföljelse inte funnits. Det ändrar vi nu i Alliansen,
              och vi lagstiftar nu mot olaglig förföljelse.
            </seg>
            <seg n="1ecae8b5">
              Herr talman! Ett så kallat besöksförbud innebär normalt att den
              som hotar och trakasserar dig förbjuds att besöka eller ta kontakt
              med dig även på andra sätt, till exempel per telefon. Förbudet
              kan också utvidgas till att en person som hotar dig inte får uppehålla
              sig i närheten av din bostad eller arbetsplats. Syftet med ett
              besöksförbud är att man vill undvika situationer som kan utvecklas
              i farlig riktning. Besöksförbud har i dag en trygghetsskapande
              effekt enligt Brå, och vi i alliansregeringen anser att den brottsförebyggande
              funktionen ska stärkas. Vi väljer nu att utveckla detta förbud
              till ett kontaktförbud för att komma till rätta även med mängder
              av sms och telefonsamtal. Det får inte bli som det tidigare har
              varit i till exempel skolan där den som har blivit mobbad har
              tvingats byta skola. Vi vill att den som utsätter den andra ska
              vara tvungen att flytta, inte att offret ska bli tvungen att byta
              telefonnummer, flytta eller ändra på sitt liv. De omständigheter
              som åklagaren ska beakta vid riskbedömning förtydligas, och proportionalitetsprincipens
              betydelse tydliggörs genom att varje kontaktförbud ska föregås
              av en proportionalitetsbedömning.
            </seg>
            <seg n="cd0ed0b8">
              Utsatta kvinnor ska inte behöva konfronteras med gärningsmännen.
              Därför väljer vi nu att förena ett besöksförbud med elektronisk
              övervakning. Detta är en åtgärd som enbart ska användas när överträdelse
              har skett eftersom det är förenligt men en stor inskränkning av
              den personliga fri- och rörligheten. Dock ska inte ett offer känna
              att man inte kan vara trygg i sitt eget hem. Denna utökade lagstiftning
              ger därför en möjlighet att ha koll på hur gärningsmannen har
              rört sig, och det kan senare användas som teknisk bevisning i
              en domstolsprocess.
            </seg>
            <seg n="459c87e4">
              Brå uppskattar att mellan en tredjedel och hälften av alla besöksförbud
              överträds. Dessa siffror visar vilket problem vi i dag diskuterar
              och att vi verkligen måste komma åt stalkningen. Det är viktigt
              att vi kan kontrollera efterlevnaden av ett förbud och skydda
              den utsatte. Teknik är inget hundraprocentigt skydd, men vi ska
              nyttja de möjligheter vi har.
            </seg>
            <seg n="9b17c1bc">
              Det har sagts att ansökan om besöksförbud inte kan ske om ett
              sådant enbart skulle gälla under kort tid. Detta är inte bra,
              och därför väljer vi i Alliansen att förlänga giltighetstiden
              för besöksförbud avseende gemensam bostad. Att utestängas från
              ett gemensamt hem innebär ett betydande integritetsintrång, och
              därför har Alliansen i likhet med JO kommit fram till att frågan
              bör prövas enligt rekvisitet påtaglig risk. Vi säger att om skäl
              finns ska en utvärdering göras som ska titta på om den effektiva
              preventiva åtgärden gällande besöksförbud i gemensam bostad har
              uppfyllts. Jag instämmer i det som tidigare anförts av mina allianskolleger
              gällande att rekvisitet påtaglig risk inte kan ersättas med en
              proportionalitetsbedömning.
            </seg>
          </u>
          <note n="665ce7e6">
            Jag yrkar därför bifall till reservationen under punkt 1.
          </note>
          <note n="608a000e">
            Ajournering
          </note>
          <note n="87643510">
            Kammaren beslutade kl. 15.49 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="unknown" xml:id="i-d5dd45e6ee4b8591-1" n="fee285de">
            <seg n="4f4aa2b6">
              Återupptagna förhandlingar
            </seg>
            <seg n="b44e2a5d">
              Fru talman! Jag vill börja med att yrka bifall till justitieutskottets
              betänkande Förbättrat skydd mot stalkning . Då det oftast är kvinnor
              som drabbas av hot och förföljelser från män som de har eller
              tidigare har haft en relation med är det detta som jag kommer
              att beröra under mitt anförande.
            </seg>
            <seg n="3d938fbc">
              Sverige är ett av världens mest jämställda länder. Men fortfarande
              har vi en lång väg att vandra innan män och kvinnor har samma
              möjligheter och samma rättigheter. Det yttersta uttrycket för
              ojämställdhet är mäns våld mot kvinnor.
            </seg>
            <seg n="de606a69">
              Vi kan nästan dagligen läsa om kvinnor som utsätts för hot och
              förföljelse av en man som de har älskat. Det är kvinnor som har
              fått sin rörelsefrihet inskränkt därför att deras före detta partner
              vägrar att lämna dem i fred. Det är män som gång på gång ringer,
              sms:ar och mejlar, och helt plötsligt kanske de står mittemot
              på gatan. Kvinnorna måste hela tiden se sig en extra gång över
              axeln.
            </seg>
            <seg n="28391a20">
              Det är oacceptabelt att kvinnor dagligen utsätts för en partners
              våld och att hemmet för många kvinnor är en av de farligaste miljöerna.
              De senaste tio åren har antalet misshandelsbrott mot kvinnor ökat.
              Ökningen beror delvis på att anmälningsbenägenheten har ökat hos
              kvinnorna. Men det finns även mycket som tyder på att det faktiska
              våldet har ökat. Mörkertalet beräknas vara mycket stort. Brå uppskattar
              att endast 20 procent av alla brott leder till en polisanmälan.
              Varje år dödas dessutom ca 17 kvinnor av en närstående man.
            </seg>
            <seg n="860bc3bb">
              Att våldet ofta utövas inom hemmets fyra väggar är en del av
              förklaringen till det stora mörkertalet. Den 1 september 2003
              blev det möjligt att utfärda besöksförbud i den gemensamma bostaden.
              För att ytterligare förstärka detta skydd tillsattes 2006 den
              så kallade Stalkningsutredningen. Utredningens uppdrag var att
              se över hur skyddet skulle kunna förstärkas för personer som utsätts
              för hot och förföljelse. År 2008 presenterade utredningen ett
              förslag om en ny lagstiftning mot olaga förföljelse, så kallad
              stalkning. Nu, först två år senare, presenterar regeringen ett
              förslag. Det välkomnar vi.
            </seg>
            <seg n="1eea2f78">
              Elektronisk övervakning har införts som ett verktyg för att kontrollera
              efterlevnaden av kontaktförbud. Det här är åtgärder som är bra.
              Samtidigt kan vi konstatera att det har funnits ett problem med
              den tidigare lagstiftningen om besöksförbud i gemensam bostad.
              Denna typ av besöksförbud har inte tillämpats i tillräckligt stor
              omfattning för att kunna ge ett bra skydd för personer som utsatts
              eller riskerar att utsättas för brott.
            </seg>
            <seg n="40e493c2">
              En genomgång av besöksförbuden i gemensam bostad sedan 2003 är
              nedslående. Av drygt 4 000 meddelade besöksförbud per år mellan
              2005 och 2009 är det endast 100 per år som rör den gemensamma
              bostaden. Det finns flera anledningar till att antalet besöksförbud
              i den gemensamma bostaden är så få. Men det är tydligt att kraven
              för att kunna få besöksförbud i gemensam bostad är så högt ställda
              att situationen ofta hinner bli så pass allvarlig att andra frihetsberövande
              åtgärder träder in.
            </seg>
            <seg n="1da8ff3e">
              Om besöksförbud i gemensam bostad ska kunna användas i ett mer
              förebyggande syfte med ett ökat brottsofferperspektiv så måste
              kravet för att få besöksförbud mildras. Utredningen gav förslag
              på hur detta skulle kunna ske genom att man tar bort begreppet
              påtaglig risk. Regeringen har valt att inte ta med detta i sitt
              lagförslag, vilket är beklagligt. I stället har regeringen föreslagit
              en förlängning av besöksförbudet från nuvarande 30 dygn till två
              månader. Det kan visserligen vara en förbättring, men det är inte
              tillräckligt. Den är inte den som utsätts för hot och brott som
              ska behöva flytta utan förövaren. Det är en viktig principfråga.
            </seg>
            <seg n="9d76fc3c">
              Vi socialdemokrater anser att det är dags att vända på detta.
              Samhällets möjlighet att erbjuda skydd för personer som utsätts
              för hot och våld i hemmet måste bli mycket bättre. Att en misshandlad
              kvinna tvingas fly från sitt hem för att söka skydd är orimligt,
              och att utsättas för våld av en person man lever med är integritetskränkande
              om något.
            </seg>
          </u>
          <note n="265ce913">
            Förhandlingarna återupptogs kl. 16.00.
          </note>
          <note n="78e51a50">
            10 § Beslut om ärenden som slutdebatterats den 27 april
          </note>
          <note n="17f60253">
            Punkt 3
          </note>
          <note n="c4e6e381">
            Punkt 4
          </note>
          <note n="64858890">
            Punkt 5
          </note>
          <note n="67ced80c">
            Punkt 7
          </note>
          <note n="91727cee">
            Punkt 8
          </note>
          <note n="3e6ae6c8">
            Övriga punkter
          </note>
          <note n="66a65802">
            Punkt 2
          </note>
          <note n="17f60253">
            Punkt 3
          </note>
          <note n="c4e6e381">
            Punkt 4
          </note>
          <note n="e7897cf5">
            Punkt 6
          </note>
          <note n="90ee1df6">
            Punkt 15
          </note>
          <note n="586bb3b8">
            Punkt 17
          </note>
          <note n="e1afbcf1">
            Punkt 18
          </note>
          <note n="3e6ae6c8">
            Övriga punkter
          </note>
          <note n="66a65802">
            Punkt 2
          </note>
          <note n="c4e6e381">
            Punkt 4
          </note>
          <note n="64858890">
            Punkt 5
          </note>
          <note n="aa70174a">
            Punkt 9
          </note>
          <note n="4b43b50e">
            Punkt 11
          </note>
          <note n="024c2de7">
            Punkt 12
          </note>
          <note n="3e6ae6c8">
            Övriga punkter
          </note>
          <note n="db9a6e8a">
            Punkt 1
          </note>
          <note n="66a65802">
            Punkt 2
          </note>
          <note n="67ced80c">
            Punkt 7
          </note>
          <note n="91727cee">
            Punkt 8
          </note>
          <note n="3e6ae6c8">
            Övriga punkter
          </note>
          <note n="7c6b7ee8">
            11 § Beslut om ärenden som slutdebatterats vid dagens sammanträde
          </note>
          <note n="db9a6e8a">
            Punkt 1
          </note>
          <note n="66a65802">
            Punkt 2
          </note>
          <note n="c4e6e381">
            Punkt 4
          </note>
          <note n="3e6ae6c8">
            Övriga punkter
          </note>
          <note n="db9a6e8a">
            Punkt 1
          </note>
          <note n="66a65802">
            Punkt 2
          </note>
          <note n="17f60253">
            Punkt 3
          </note>
          <note n="56fc204b">
            12 § (forts. från 9 §) Förbättrat skydd mot stalkning (forts.
            JuU5)
          </note>
          <note n="7ec0f6e2">
            Anf. 85 ANNA WALLÉN (S):
          </note>
          <note n="a0310a32">
            Utredningen fick även i uppdrag att utvärdera och komma med förslag
            på förbättringar gällande lagen om besöksförbud. I utredningen
            föreslogs att lagen om besöksförbud ersätts med en lag om kontaktförbud.
            I den proposition som regeringen nu lämnar förtydligas de omständigheter
            som åklagaren ska beakta vid riskbedömning, och proportionalitetsprincipens
            betydelse tydliggörs.
          </note>
          <note n="01f79c81">
            I detta anförande instämde Roza Güclü Hedin, Kerstin Haglö och
            Elin Lundgren (alla S) samt Maria Ferm (MP) och Marianne Berg
            (V).
          </note>
          <note type="speaker" n="109b35aa">
            Anf. 86 PIA HALLSTRÖM (M) replik:
          </note>
          <u who="pia_hallstrom_daae6f" xml:id="i-1049400b17966fe4-0" n="cdfa4218" next="i-c79dfa5ea0901d92-0">
            <seg n="011d91ee">
              Fru talman! Det är ett betydande integritetsintrång att bli utestängd
              från sin bostad. Om rekvisitet påtaglig risk skulle tas bort helt
              innebär det att det inte skulle krävas en allvarligare hotbild
              vid kontaktförbud avseende det egna hemmet än vad som krävs vid
              ett grundläggande kontaktförbud.
            </seg>
            <seg n="c04a1aa8">
              Flera remissinstanser, däribland Riksdagens ombudsmän, anser
              att rekvisitet påtaglig risk inte kan avvaras, och Sveriges Advokatsamfund
              riktar allvarlig kritik mot förslaget. Dessutom saknas det en
              konsekvensanalys av det skyddsnät som finns när en person blir
              utestängd från sitt hem. Detta lagförslag riskerar att få omfattande
              kritik vid en granskning av Lagrådet.
            </seg>
            <seg n="1df211da">
              Fru talman! Jag vill fråga Anna Wallén vilket ansvar Socialdemokraterna
              tar för det förslag man lagt fram som riskerar att få massiv kritik
              från Advokatsamfundet, JO och Lagrådet.
            </seg>
          </u>
          <note n="4ebb6523">
            Anf. 87 ANNA WALLÉN (S) replik:
          </note>
          <u who="pia_hallstrom_daae6f" xml:id="i-c79dfa5ea0901d92-0" n="cdfa4218" prev="i-1049400b17966fe4-0">
            <seg n="64ab8748">
              Fru talman! Tack för frågan från Pia Hallström! Det är lite anmärkningsvärt
              att man säger att det största skälet till att man ska ha kvar
              rekvisitet påtaglig risk är att det är integritetskränkande att
              bli utestängd från sin egen bostad.
            </seg>
            <seg n="bb78f110">
              Jag träffar många av de kvinnor som blivit misshandlade och som
              har levt i relationer där våld är en del av deras vardag. Den
              oerhörda integritetskränkningen som de beskriver måste ändå prioriteras
              i dessa fall. Det tycker jag är oerhört viktigt.
            </seg>
            <seg n="6a8444a6">
              Moderaterna verkar ha lite olika uppfattningar i den här frågan.
              Det finns en motion från Moderaterna där de håller med oss socialdemokrater.
              Det finns moderater som liksom vi ser hur viktigt det är.
            </seg>
            <seg n="bb2d2a72">
              Vi har även en kollega i justitieutskottet, Ewa Thalén Finné,
              som har skrivit en artikel i en tidning där hon jämför detta med
              att man ska flytta de som mobbar från skolan och inte den som
              mobbas. Hon jämför det med män som misshandlar och tycker att
              också de borde flyttas.
            </seg>
            <seg n="e9224a5b">
              Jag undrar hur diskussionerna egentligen går i ert parti. Det
              är synd att Pia Hallström inte har landat i samma slutsats.
            </seg>
          </u>
          <note type="speaker" n="8e12c995">
            Anf. 88 PIA HALLSTRÖM (M) replik:
          </note>
          <u who="pia_hallstrom_daae6f" xml:id="i-1049400b17966fe4-1" n="cdfa4218" next="i-c79dfa5ea0901d92-1">
            <seg n="13e6bbe2">
              Fru talman! Vi var helt överens i allianspartierna om att rekvisitet
              skulle finnas kvar. Du, Anna Wallén, räknar upp en massa saker
              i ditt anförande som är positivt. Det gäller bland annat att man
              har förlängt från en månad till två månader. Det var en av anledningarna
              till att så få kontaktförbud avseende det egna hemmet blivit godkända.
              Det har varit för kort tid. Det ser vi ändå som positivt, och
              det gör även du.
            </seg>
          </u>
          <note n="7e8ff464">
            Anf. 89 ANNA WALLÉN (S) replik:
          </note>
          <u who="pia_hallstrom_daae6f" xml:id="i-c79dfa5ea0901d92-1" n="cdfa4218" prev="i-1049400b17966fe4-1">
            <seg n="e5048224">
              Fru talman! Jag tolkar det lite som att ni skriver en sak i tidningarna,
              Pia Hallström, och försöker framställa er i Moderaterna som bättre
              än vad ni egentligen är. Det är märkligt att ni några veckor tidigare
              skriver att ni tycker att skyddet för kvinnor i hemmen ska öka.
              Men i riksdagen väljer ni att fatta andra beslut. Det är beklagligt.
            </seg>
            <seg n="83cdefec">
              Du talar också lite om Lagrådet. Det är märkligt. Vi här i riksdagen
              kan inte stå här och inte våga lägga fram viktiga förslag för
              att det, som du sade tidigare, finns en risk att Lagrådet kanske
              slår ned på det.
            </seg>
            <seg n="de52c704">
              Låt oss nu se hur det går. Den här frågan kommer att beredas
              vidare som alla andra lagförslag. Lagrådet kommer att ha möjlighet
              att uttala sig om det. Vi ska inte försöka gå förbi deras behandling
              och försöka vara Lagrådet. Det är vi inte. Den kompetensen har
              inte vi som är här i dag.
            </seg>
          </u>
          <note type="speaker" n="0e816b90">
            Anf. 90 MARIA FERM (MP):
          </note>
          <u who="maria_ferm_5a996c" xml:id="i-4ac71531bb470216-0" n="c75a7c56">
            <seg n="30b05e2e">
              Fru talman! Mäns våld mot kvinnor är ett utbrett och stort samhällsproblem
              såväl i Sverige som i övriga världen. Konsekvenserna av den könsmaktsordning
              som råder tar sig inte uttryck endast i lägre löner eller större
              ansvar för hushållsarbete utan innebär att många kvinnor misshandlas,
              våldtas och i värsta fall dödas av män som inte sällan är närstående
              kvinnorna.
            </seg>
            <seg n="3b695488">
              De senaste tio åren har misshandelsfallen mot kvinnor ökat med
              över 30 procent, och det handlar inte bara om att anmälningsbenägenheten
              har ökat utan även om att de faktiska misshandlarna har ökat.
              Utöver detta är mörkertalet stort, såväl när det gäller våldtäkter
              som när det gäller kvinnomisshandel.
            </seg>
            <seg n="49da93b6">
              För att ändra detta tillstånd krävs ett mer jämställt samhälle.
              För att kvinnor ska kunna ha fullständig makt över sina kroppar
              och över sina liv måste förtryckande normer och strukturer ändras.
              Skolan och arbetsmarknaden måste bli mer jämställd och förlegade
              attityder inom rättsväsendet förändras.
            </seg>
            <seg n="6c358edf">
              Men där är vi inte i dag. Varje år dödas kring 17 kvinnor i Sverige
              av en närstående man. Varje år tvingas kvinnor och barn till skyddade
              boenden och kvinnojourer av rädsla för misshandel och utnyttjande
              från närstående. Det är också främst kvinnor som utsätts för olaga
              förföljelse, eller stalkning, och en majoritet av förövarna är
              män.
            </seg>
            <seg n="5d1ba8a3">
              Sedan 1988 finns lagen om besöksförbud som kan ge visst skydd
              för personer som förföljs och trakasseras, ett skydd som har visat
              sig vara långt ifrån tillräckligt. Stalkningsutredningen tillsattes
              därför för två år sedan, och det är regeringens lagförslag mot
              bakgrund av den som vi nu debatterar.
            </seg>
            <seg n="22f866aa">
              Jag yrkar bifall till utskottets förslag i betänkandet som innebär
              några viktiga förbättringar jämfört med regeringens proposition.
              Flera talare före mig har berört innehållet i betänkandet, och
              jag vill lyfta fram den del som handlar om besöksförbud i hemmet.
              Det finns en majoritet i utskottet för att följa utredningens
              förslag i stället för regeringens proposition när det gäller att
              stryka kravet om påtaglig risk för utfärdande av besöksförbud
              för en boende i den gemensamma bostaden. Anledningen till detta
              är att det har varit för svårt att få besöksförbud i bostaden,
              vilket har lett till att utsatta och förföljda inte har fått det
              skydd som krävs.
            </seg>
            <seg n="cf28ee91">
              Av drygt 4 000 meddelade besöksförbud per år 20052009 avser endast
              runt 100 per år besöksförbud i den gemensamma bostaden. Ändå är
              den gemensamma bostaden många gånger det absolut farligaste stället
              för våldsutsatta personer att vistas i. Det är där de blir slagna,
              trakasserade, våldtagna och hotade. Många gånger har hemmet blivit
              personens största hot. Samtidigt är hemmet många gånger den enda
              fasta punkten i tillvaron.
            </seg>
            <seg n="06a13e4a">
              Svårigheten att få ett besöksförbud som omfattar den gemensamma
              bostaden leder till att den utsatta personen tvingas flytta från
              den gemensamma bostaden. Jag och mina kolleger i Socialdemokraterna
              och Vänsterpartiet anser att det är dags att vända på den här
              situationen.
            </seg>
            <seg n="94c87ffc">
              Om det vid en riskbedömning visar sig att det finns en så stor
              risk för fortsatta övergrepp att det i andra fall skulle föranleda
              ett kontaktförbud kan inte samhällets möjligheter att erbjuda
              dessa kvinnor skydd fortsätta att vara så pass mycket mindre vid
              ett besöksförbud för en boende i det gemensamma hemmet. En stor
              del av mäns våld mot kvinnor utförs ju just där.
            </seg>
            <seg n="87214069">
              Precis som utredningen påpekar innebär detta att såväl en proportionalitetsbedömning
              som en riskbedömning görs vid beslut om kontaktförbud. Skillnaden
              är att det inte krävs en ytterligare stärkt hotbild för att skyddspersonen
              ska kunna få kontaktförbud även i sitt hem. Genom vårt förslag
              kan utsatta kvinnor få det skydd i hemmet som de nu saknar.
            </seg>
          </u>
          <note n="840ee79b">
            I detta anförande instämde Mehmet Kaplan (MP), Kerstin Haglö
            och Anna Wallén (båda S) samt Marianne Berg (V).
          </note>
          <note type="speaker" n="8b1d3b1c">
            Anf. 91 MARIANNE BERG (V):
          </note>
          <u who="marianne_berg_919366" xml:id="i-8d66c97dda3ed14f-0" n="2714e6b0" next="i-c602ae1804b0b37d-0">
            <seg n="aa7e725e">
              Fru talman! Den vanligaste formen av våld i nära relationer i
              det här landet är mäns våld mot kvinnor. Naturligtvis förekommer
              det våld också i andra relationer, men när det gäller antalet
              polisanmälda fall är över 90 procent av de misstänkta gärningspersonerna
              män.
            </seg>
            <seg n="51128b76">
              Våld mot kvinnor är ett enormt samhällsproblem som signalerar
              att vi har ett samhälle som inte på något vis är jämställt. Signalen
              vi vill ge är naturligtvis röd, det vill säga stoppa våldet med
              alla medel som står till buds. Något annat är definitivt inte
              acceptabelt. Men signalen har hakat upp sig lite, och det är sorgligt.
              Den lyser hela tiden grönt nu, och våldet far fram i samhället
              och bara ökar.
            </seg>
            <seg n="8be8656d">
              De senaste tio åren har våldet mot kvinnor enligt Brottsförebyggande
              rådet, Brå, ökat med 34 procent. 34 procent är en skrämmande ökning!
            </seg>
          </u>
          <note n="462688a7">
            Under förra året polisanmäldes 27 312 fall av misshandel av kvinnor
            över 15 år, och i hela 20 422 av dessa fall var kvinnan i nära
            relation till förövaren.
          </note>
          <u who="marianne_berg_919366" xml:id="i-c602ae1804b0b37d-0" n="2714e6b0" prev="i-8d66c97dda3ed14f-0">
            <seg n="b181e602">
              Fru talman! Våldet kan ta sig olika djävulusiska uttryck, fysiskt
              våld som knuffar, sparkar och slag, trakasserier, hot, förföljelse
              och olika former av sexuella och psykiska övergrepp. Oavsett uttryck
              är syftet med våldet alltid detsamma, att etablera och utöva makt
              och kontroll genom att skada och skrämma.
            </seg>
            <seg n="797c249f">
              Fru talman! Ett hem ska vara en trygg, avkopplande, mysig och
              rolig plats att vara, leva och växa i. För många är det inte så
              i dag. Det har förvandlats till ett fängelse, en fängelsehåla,
              en skräckkammare, en tortyrkammare en mardröm utan dess like.
              Det kan vi aldrig acceptera.
            </seg>
            <seg n="0c6241a1">
              En genomgång gällande besöksförbud i den gemensamma bostaden
              har gjorts under flertalet år. Av drygt 4 000 meddelanden om besöksförbud
              per år avsåg endast 100 per år den gemensamma bostaden. Att det
              är så få beror bland annat på att kraven är så högt ställda. Vi
              kan i denna kammare se till att det ändras, att kraven mildras
              genom att begreppet påtaglig risk helt tas bort, helt i samklang
              med Stalkningsutredningen.
            </seg>
            <seg n="574b7035">
              Fru talman! Jag har under många år i mitt liv arbetat med utsatta
              kvinnor. Då fanns inte besöksförbudet gällande den gemensamma
              bostaden. Men jag kan säga till alla som sitter här och till er
              som lyssnar att alla de kvinnor som jag träffade hade varit i
              stort behov av att mannen fått besöksförbud i den gemensamma bostaden.
            </seg>
            <seg n="b7a5b01e">
              Med dessa fakta, fru talman, kan vi inte precis slå oss för bröstet
              och definitivt inte göra några glädjeskutt utan i stället se till
              att vi nu rättar till detta. Något annat är för mig inte acceptabelt.
            </seg>
            <seg n="2b394f53">
              Fru talman! Trots alla kända fakta föreslår regeringen i sin
              proposition att det även fortsättningsvis ska finnas så kallad
              påtaglig risk att ett brott ska begås för att en person ska kunna
              få kontaktförbud i det gemensamma hemmet. Regeringen motiverar
              sitt förslag så här: Det är ett betydande integritetsintrång att
              genom ett beslut om kontaktförbud avseende gemensam bostad bli
              utestängd från sitt hem. Men, fru talman, det är minst lika eller
              mer integritetskränkande att bli misshandlad i sin bostad och
              kanske också inför barnen.
            </seg>
          </u>
          <note n="961c7162">
            Fru talman! Jag yrkar bifall till utskottets förslag i betänkandet
            och avslag på reservationen.
          </note>
          <note n="0cf5df08">
            I detta anförande instämde Kerstin Haglö och Anna Wallén (båda
            S) samt Maria Ferm (MP).
          </note>
          <note n="12629e64">
            Överläggningen var härmed avslutad.
          </note>
          <note n="2b16b582">
            13 § Forskning och forskarutbildning
          </note>
          <note n="4c55d1f6">
            Föredrogs
          </note>
          <note type="speaker" n="3cfc169d">
            Anf. 92 THOMAS STRAND (S):
          </note>
          <u who="thomas_strand_7e1b27" xml:id="i-f517284dd2de60ea-0" n="9126d490">
            <seg n="9b0b55ea">
              Fru talman! Alla som tar del av det forskningsbetänkande som
              vi nu ska debattera märker att det råder en tämligen stor enighet
              om vikten av att prioritera och satsa på forskning och innovation.
              Vi är alla överens om att Sverige ska vara en ledande kunskaps-
              och forskningsnation. Däremot är vi inte alltid överens om forskningens
              strategiska inriktning eller hur och på vilket sätt vi ska stärka
              forskning och innovation.
            </seg>
            <seg n="0e711316">
              Jag är i dag särskilt glad över att utskottet enhälligt ställt
              sig bakom ett yrkande från oss socialdemokrater. Det är ett yrkande
              som säger att skolforskningen behöver utvecklas. Ett enigt utskott
              anser att regeringen bör vidta åtgärder så att de forskningsinstitutioner
              som bedriver skolforskning får en förstärkt och förtydligad samverkansuppgift
              för att garantera att nya forskningsresultat verkligen vidareförmedlas
              till dem som är verksamma i skolan och att kunskaperna omsätts
              i praktiken.
            </seg>
            <seg n="699af9a9">
              Vidare säger vi som utskott att fler yrkesverksamma lärare bör
              ges möjlighet till egen forskning som en del av eller parallellt
              med ett eget arbete.
            </seg>
            <seg n="fe344cfd">
              Med tanke på de alarmerande signaler vi fått om sjunkande kunskapsresultat
              i den svenska skolan är det både klokt och framsynt att utveckla
              skolforskningen och ge fler yrkesverksamma lärare möjlighet till
              egen forskning.
            </seg>
            <seg n="01543587">
              Jag vill uttrycka min uppskattning till de borgerliga partierna
              som nu röstar för vårt yrkande och inte emot som var fallet under
              den förra mandatperioden. Nu förväntar vi oss att den borgerliga
              regeringen återkommer till riksdagen med förslag på hur utskottets
              tillkännagivande kan förverkligas. Lämpligen kan det ske i höstens
              budgetförslag.
            </seg>
            <seg n="47df554c">
              Fru talman! Vart fjärde år har vi en större forskningspolitisk
              diskussion i denna kammare i anslutning till att sittande regering
              presenterar sin forskningspolitiska proposition. Det är nu drygt
              två år sedan vi hade en sådan diskussion. Då riktade vi socialdemokrater
              kritik mot centrala delar i den borgerliga regeringens forskningspolitik.
              I det utskottsbetänkande som vi diskuterar i dag finns en socialdemokratisk
              kommittémotion där denna kritik återkommer.
            </seg>
            <seg n="135b7482">
              Tiden medger inte att jag redogör för hela motionens innehåll,
              men jag vill utifrån våra reservationer säga några ord om den
              avgörande skillnad som finns mellan socialdemokratisk och borgerlig
              forskningspolitik.
            </seg>
            <seg n="2cac942d">
              För det första så anser vi att regeringens forskningspolitik
              är företagsfrånvänd genom att inte på ett djupare sätt involvera
              näringslivets organisationer i särskilt strategiska forskningsbranscher.
              Vi beklagar fortfarande att regeringen avskaffat de framgångsrika
              branschprogrammen. Dessa företagsnära forskningsprogram, som utvecklats
              tillsammans med branscherna, var mycket framgångsrika och uppskattades
              av näringslivets parter. Det handlade om program för flyg och
              rymd, metallurgi, fordon, skog och trä, läkemedel, bioteknik och
              IT och telekommunikation.
            </seg>
            <seg n="f5ac6776">
              Regeringens tydliga nedprioritering av dessa företagsnära forskningsprogram
              riskerar att få allvarliga långsiktiga konsekvenser för forskning,
              tillväxt och sysselsättning. Vi vill tvärtemot regeringen vidareutveckla
              dessa branschspecifika forskningsprogram och utveckla nya branschspecifika
              satsningar tillsammans med näringsliv och samhälle, till exempel
              inom tjänstesektorn och upplevelseindustrin.
            </seg>
            <seg n="a40a8a62">
              För det andra tycker vi att regeringen detaljstyr forskningen
              alltför mycket genom att peka ut en rad enskilda forskningsområden
              ned på budgetnivå. Det underminerar den akademiska friheten, riskerar
              kvaliteten och hindrar forskningssamhället att optimera resursanvändningen
              efter sina kvalificerade bedömningar.
            </seg>
            <seg n="14a19eee">
              Däremot har vi har inget att invända mot att regeringen valt
              att lyfta fram medicin, teknik och klimat som särskilt strategiska
              forskningsområden. Det ligger i linje med den forskningspolitik
              som bedrivits under tidigare socialdemokratiska mandatperioder.
            </seg>
            <seg n="6f2a9ee5">
              Vi ifrågasätter dock lämpligheten av att detaljstyra och regeringens
              kompetens att göra det. Vi föreslår därför att forskningsfinansiärerna
              får ett betydligt större utrymme för prioriteringar inom utpekade
              strategiska huvudområden.
            </seg>
            <seg n="66f97a28">
              För det tredje reser regeringens resursfördelningssystem frågetecken
              och riskerar att styra resurser mellan olika lärosäten och fakulteter
              på ett sätt som hindrar kvalitetsutveckling och kan tvinga lärosäten
              till interna omprioriteringar på grunder som inte är vetenskapligt
              motiverade.
            </seg>
            <seg n="324d2aa5">
              Det är bra att en del av fakultetsanslagen tilldelas efter kvalitetskriterier,
              men det är mycket svårt att överblicka de långsiktiga konsekvenserna
              av regeringens fördelningsmodell. Det är uppenbart att resursfördelningsmodellen
              missgynnar vissa lärosäten och inriktningar, och vi är oroliga
              för att det kraftigt kommer att missgynna forskningen vid de yngsta
              universiteten.
            </seg>
            <seg n="77004aeb">
              Vi socialdemokrater vill se en resursfördelningsmodell som garanterar
              forskning med bredd och djup i hela landet. Även mindre högskolor
              ska ges möjligheter att bedriva forskning. Vi behöver därför en
              strategi och ett resursfördelningssystem som både kan prioritera
              mångfald och ge tillräckliga resurser till excellenta forskningsmiljöer.
            </seg>
            <seg n="078127ea">
              Vi har därför i tidigare debatter i kammaren fört fram krav på
              att resursfördelningsmodellen måste utvärderas noggrant så att
              vi ska kunna vara säkra på att modellen premierar kvalitetsstärkande
              åtgärder men inte missgynnar vissa typer av lärosäten. Tillsammans
              med Miljöpartiet och Vänsterpartiet har vi yrkat på en utvärderande
              kontrollstation någon gång 20102011. Detta har dock avvisats av
              den borgerliga utskottsmajoriteten.
            </seg>
            <seg n="f927fc46">
              För det fjärde sviker regeringen unga forskare genom att passa
              i frågan om forskarnas villkor. Det är anmärkningsvärt med tanke
              på att en framgångsrik forskningspolitik inte är möjlig utan en
              genomtänkt politik för forskare. Om inte en akademisk karriär
              efter disputation är ett möjligt och attraktivt alternativ för
              våra mest lovande studenter kommer förutsättningarna för svensk
              forskning att försvagas. Trots att forskarkåren står inför ett
              massivt generationsskifte tycker vi att regeringen är alldeles
              för passiv för att tillgodose behovet på återväxt.
            </seg>
            <seg n="deb4ef12">
              Ungefär en tredjedel av doktoranderna saknar anställning. De
              är stipendiefinansierade, går på utbildningsbidrag eller saknar
              ordentlig finansiering knutet till sitt arbete. Dessa doktorander
              saknar tillgång till de sociala trygghetssystem och förmåner som
              är norm på arbetsmarknaden.
            </seg>
            <seg n="267e4f54">
              Vi socialdemokrater vill stärka doktorandernas sociala situation
              genom att göra doktorandtjänster mer lika regelrätta anställningar.
              Ett lärosäte ska inte kunna ge ersättning i form av utbildningsbidrag
              i mer än ett år och inte heller kunna ersätta doktorander genom
              egeninrättade stipendier.
            </seg>
            <seg n="701cc25b">
              Regeringen bör tillsammans med lärosäten och externa finansiärer
              utarbeta en överenskommelse för hur all stipendiefinansiering
              av forskarutbildning på heltid i framtiden ska kanaliseras genom
              lärosätena och bekosta lön och sociala avgifter.
            </seg>
            <seg n="c3e39cf5">
              Dessutom måste arbetsmarknadskopplingen bli tydligare i forskarutbildningen.
              Det är också viktigt att de nydisputerade ges ökade möjligheter
              till fortsatt forskning och meritering. Otrygg finansiering i
              början av forskarkarriären och otydliga karriärvägar där formella
              anställningsförfaranden saknas riskerar att innebära att många,
              framför allt kvinnor, väljer bort en akademisk karriär.
            </seg>
            <seg n="605c1067">
              Fru talman! Vi behöver också mer av samhällsvetenskaplig och
              humanistisk forskning för att förstå skeenden, utvecklas tillsammans
              som människor och se globaliseringens möjligheter.
            </seg>
            <seg n="c7896a79">
              Vi måste också bli mer aktiva på den globala arenan, för forskningen
              blir alltmer internationell. Vi måste vara där forskningsgenombrott
              sker. Vi måste bli bättre på att rekrytera internationella forskare
              till Sverige, och vi måste investera i mer infrastruktur, för
              då lägger vi en god grund för internationella samarbeten och utländskt
              forskningskapital. Därför vill vi etablera ett nationellt centrum
              för kompetensuppbyggnad och rådgivning till svenska forskningsfinansiärer.
            </seg>
            <seg n="72686b90">
              Vi socialdemokrater vill se en långsiktig forskningsstrategi
              som blir ett redskap för att möta de stora och globala samhällsutmaningarna.
              Dit hör bland annat vikten av en forskning som bidrar till en
              ekologiskt hållbar utveckling, en forsknings- och innovationspolitik
              som samtidigt stärker svenska företag och leder till fler företag
              och nya jobb. Fler jobb leder till en bättre samhällsekonomi.
              Det ger oss bättre förutsättningar att höja kvaliteten i sjukvården,
              omsorgen och skolan. Det leder till en ökad livskvalitet. Samtidigt
              är det viktigt att forskningen främjar ett öppet och demokratiskt
              samhälle, en forskning som vidgar tanken och perspektiven samt
              ökar förståelsen och samspelet oss människor emellan. Forskningen
              ska stå i människans tjänst för ett solidariskt och rättvist samhälle.
            </seg>
            <seg n="a355de50">
              Fru talman! Vi socialdemokrater står bakom alla våra reservationer,
              men för tids vinnande yrkar jag bifall till reservationerna 1
              och 8.
            </seg>
            <seg n="f7dfd55b">
              (Applåder)
            </seg>
          </u>
          <note type="speaker" n="81ab0b2a">
            Anf. 93 JABAR AMIN (MP):
          </note>
          <u who="jabar_amin_a483d5" xml:id="i-4d2eaf229c138113-0" n="e854b097">
            <seg n="f1a4e70f">
              Fru talman! Miljöpartiet är ett utvecklings- och forskningsparti.
              Vi tror att vi genom forskning bättre kan förstå den värld vi
              lever i och dessutom göra den bättre.
            </seg>
            <seg n="ca950bb2">
              Forskningen främjar det demokratiska samhället genom att stödja
              tanke- och yttrandefrihet och ett kritiskt tänkande. Forskningen
              bidrar till en hållbar utveckling ekologiskt, ekonomiskt och socialt.
              Därför är det viktigt att ha ambitionen att Sverige ska vara en
              ledande kunskaps- och forskningsnation. Det vidgar vår samhällsdebatt
              och stärker oss inför de utmaningar som vi står inför.
            </seg>
            <seg n="8d146ab8">
              Investeringar i forskning återbetalar sig i form av kunskap och
              utveckling av samhället. Det gäller över hela landet. I ännu högre
              grad än i dag behöver det gälla just hela landet. Ett gott forskningsklimat
              möjliggör spännande samarbeten mellan akademi, näringsliv och
              offentliga sektorn, vilket ger möjlighet till utveckling och nytänkande.
            </seg>
            <seg n="9354db85">
              Det är även så att den ideella sektorn i större utsträckning
              borde komma i fråga för samarbete mellan akademin och forskningen.
              48 procent av Sveriges befolkning uppger att de är ideellt engagerade.
              Men som forskningsfält är den ideella sektorn liten, och framför
              allt är återkopplingen till och appliceringen av forskningsresultat
              i organisationer och föreningar liten. Det är synd.
            </seg>
            <seg n="7b4e5660">
              Fru talman! Miljöpartiet vill se ett resursfördelningssystem
              där fakultetsanslagen tilldelas efter kvalitetskriterier. Vi var
              på väg att få ett sådant system under 2009 när Högskoleverket,
              SUHF och SFS tillsammans lade fram ett förslag om att resurser
              skulle fördelas efter utvärdering av enskilda utbildningars kvalitet
              på de olika lärosätena.
            </seg>
            <seg n="5bbf1b15">
              Regeringen gav då Högskoleverket i uppdrag att fortsätta utveckla
              utvärderingssystemet men behöll utformningen av resursfördelningssystemet
              hos sig själv på Utbildningsdepartementet. Resultatet blev en
              proposition som inte var förankrad i sektorn och som inte tog
              hänsyn till kvaliteten i utbildningen, utan tog mer hänsyn till
              genomströmningen. Högskoleverket beskrev förslaget som att departementet
              har lekt högskoleverk och tagit fram ett amatörmässigt förslag.
            </seg>
            <seg n="25e57a7c">
              Det är svårt att överblicka konsekvenserna av den fördelningsmodell
              som regeringen just har genomfört. Det kommer förmodligen att
              missgynna framför allt de yngsta universiteten. Därför är det
              viktigt att det utvärderas noggrant i syfte att se att utformningen
              tillgodoser de uppsatta syftena och premierar kvalitetsstärkande
              åtgärder på ett sätt som inte systematiskt missgynnar vissa typer
              av lärosäten.
            </seg>
            <seg n="651051a0">
              Det hade varit intressant att höra av regeringen varför den lägger
              mycket tid på att peta i detaljer och låter bli att lyssna på
              sektorn själv universiteten, studenterna och Högskoleverket.
            </seg>
            <seg n="0a4064d8">
              Fru talman! Doktoranders studie- och anställningsvillkor är en
              av förutsättningarna för kvalitativ forskning på universitet och
              högskolor. Det är viktigt att doktorander erbjuds en trygg anställning.
              En försörjning med stipendier och bidrag är alltför osäker; dessutom
              riskerar det att äventyra kvaliteten i forskningen. Om detta borde
              det inte råda något tvivel.
            </seg>
            <seg n="a376fec0">
              Miljöpartiet, Socialdemokraterna och Vänsterpartiet lade i utbildningsutskottet
              fram ett förslag som gick ut på att regeringen tillsammans med
              lärosäten och externa finansiärer ska utarbeta en överenskommelse
              kring hur dagens stipendier bättre kan kanaliseras genom lärosätena
              själva och på så sätt bli en del i fasta och trygga anställningar
              för doktoranderna. Det skulle vara ett första steg för att göra
              vägen till forskningen och universiteten mer attraktiv för ännu
              fler.
            </seg>
            <seg n="2ada2a4c">
              Allianspartierna motsatte sig dock en sådan ordning. I stället
              för att ta ställning för bra anställningsvillkor, en trygg forskarutbildning
              och ett gott forskningsklimat för doktoranderna valde allianspartierna
              att belägga förslaget med dimridåer genom att prata runt frågan.
            </seg>
            <seg n="c50bd41c">
              För att avskräcka oss och andra från att driva på för en överenskommelse
              kring stipendierna för doktoranderna har allianspartierna här
              och där hävdat att det kommer att kosta 200 miljoner kronor en
              summa som de inte har något riktigt underlag för.
            </seg>
            <seg n="32867321">
              Samtidigt finns nästan 13 miljarder kronor i forskningsmedel
              outnyttjade på universiteten och högskolorna, enligt Riksrevisionen.
              Även dessa medel kan nyttjas bättre om viljan finns. Jag kan bara
              tolka det som att allianspartierna inte är intresserade av att
              förbättra doktorandernas situation.
            </seg>
            <seg n="01cba2bf">
              Om Sverige ska förbli en stark forskningsnation har goda villkor
              för att rekrytera de bäst lämpade till forskningsutbildningen
              en central roll. Med vår reform skulle vi även kunna förbättra
              förutsättningarna för en mer lärarledd undervisning inom grundutbildningen,
              något som det finns stort behov av i dag.
            </seg>
            <seg n="4798dd35">
              Nära hälften av den undervisande och forskande personalen på
              högskolor och universitet i Sverige kommer att gå i pension inom
              tio år enligt uppgifter från Högskoleverket. Just därför är det
              hög tid att bereda väg för en ny generation forskare.
            </seg>
            <seg n="ddbcf63f">
              Fru talman! Med detta vill jag yrka bifall till reservationerna
              6, 8 och 10.
            </seg>
          </u>
          <note type="speaker" n="636e6a32">
            Anf. 94 ROSSANA DINAMARCA (V):
          </note>
          <u who="rossana_dinamarca_e992cf" xml:id="i-e875118ac8892fe0-2" n="704c77ae">
            <seg n="5fd7d1f3">
              Fru talman! Att finansiera sina studier på forskarutbildningen
              med stipendier innebär en rad nackdelar för den enskilda doktoranden.
              En av de mer allvarliga konsekvenserna är att de här doktoranderna
              inte har rätt till någon inkomstrelaterad ersättning vid sjukdom,
              föräldraledighet eller arbetslöshet. Dessutom räknas inte stipendiefinansierade
              studier som överhoppningsbar tid av Försäkringskassan, vilket
              gör att doktoranderna inte har någon vilande SGI.
            </seg>
            <seg n="b021967a">
              Stipendierna räknas inte som pensionsgrundande inkomst. Högskolorna
              kan inte teckna försäkringar för stipendiaterna. Stipendier berättigar
              inte heller till den automatiska övergång till doktorandtjänst
              som sker för doktorander med utbildningsbidrag när två år återstår
              av utbildningen.
            </seg>
            <seg n="4fcef139">
              Den enda regel som finns rörande stipendier är att statliga anslag
              inte får användas till stipendier. Vid högskolorna finns dock
              en rad stipendiefonder, och externa medel kan användas till stipendier.
              Siffran var 9 procent år 2009, enligt Högskoleverkets årsrapport.
              Det är en stigande siffra.
            </seg>
            <seg n="df67912f">
              Vänsterpartiet anser att målet måste vara att alla forskarstuderande
              ska ha en anställning. Vi har dock accepterat att en del doktorander
              finansieras med utbildningsbidrag under en övergångsperiod. I
              höst avser vi att kunna satsa 380 miljoner kronor per år för att
              inrätta doktorandtjänster.
            </seg>
            <seg n="1c191657">
              Vår bestämda mening är att stipendier inte är en acceptabel finansieringsform
              för forskarstuderande, dels med hänvisning till den sociala och
              ekonomiska otrygghet som de leder till, dels för att bristen på
              regler gör det alltför lätt att missbruka dem.
            </seg>
            <seg n="22ac4f65">
              Det finns inget att invända mot att stipendier används till särskilda
              kostnader i samband med forskarstudier, såsom resor och utrustning.
              Däremot ska de inte användas till de forskarstuderandes levnadsomkostnader,
              som det är i dag.
            </seg>
            <seg n="6a67b441">
              Vänsterpartiet har därför länge drivit att stipendier ska förbjudas
              som studiefinansieringsform inom forskarutbildningen.
            </seg>
            <seg n="37414f0d">
              En god forskningspolitik innefattar en strategisk politik för
              forskare. Det finns flera skäl till att stärka doktorandernas
              situation. Det viktigaste är naturligtvis principen om att alla
              som utför ett arbete har rätt till goda trygghetssystem. Den framtida
              kvaliteten inom forskningen är också beroende av god rekrytering
              till forskarutbildningen.
            </seg>
            <seg n="72774232">
              Forskarutbildningen måste därför vara ett attraktivt alternativ
              för de bäst lämpade. Högre utbildning och forskning står också,
              precis som det sades i ett tidigare inlägg, inför ett generationsskifte.
              Omkring 45 procent av den undervisande och forskande personalen
              kommer att ha gått i pension före 2020. För att få de mest framgångsrika
              studenterna att söka sig till forskarutbildningen måste villkoren
              vara tryggare, karriärvägarna efter disputation bättre och meritvärdet
              på den övriga arbetsmarknaden högre.
            </seg>
            <seg n="87ef8b95">
              Fru talman! Majoriteten i utskottet gör en minimal förflyttning
              om jag ens kan kalla det så i sin text. Men det innebär egentligen
              ingen förändring alls för doktorander med stipendier. Det finns
              inget som förpliktar till någonting. Utskottet skriver att det
              kan finnas skäl att överväga om den möjliga tiden med utbildningsbidrag
              bör förkortas. Så skriver man när det inte finns någon avsikt
              eller vilja att förändra.
            </seg>
            <seg n="7de715f0">
              Vi har i det här betänkandet anslutit oss till en socialdemokratisk
              motion, som inte går lika långt som vi vill men som vill stärka
              doktorandernas sociala situation genom att gå vidare med arbetet
              att göra doktorandtjänster mer lika regelrätta anställningar.
            </seg>
            <seg n="cf5625c4">
              Ett lärosäte ska inte kunna ge ersättning i form av utbildningsbidrag
              i mer än ett år och inte heller kunna ersätta doktorander genom
              egeninrättade stipendier. Vi vill att regeringen tillsammans med
              lärosäten och externa finansiärer utarbetar en överenskommelse
              för hur all stipendiefinansiering av forskarutbildning på heltid
              i framtiden ska kanaliseras genom lärosätena och bekostar lön
              och sociala avgifter.
            </seg>
            <seg n="f9aa037b">
              Arbetsmarknadskopplingen måste också bli tydligare i forskarutbildningen.
              De som söker forskarutbildning ska få en bra bild av hur kunskaperna
              kan användas inom andra delar av samhället, och en form av yrkesvägledning
              för doktorander behöver också inrättas på lärosätena.
            </seg>
            <seg n="853dfbfc">
              Otrygg finansiering i början av forskarkarriären och otydliga
              karriärvägar där formella anställningsförfaranden saknas riskerar
              att innebära att många, framför allt kvinnor, väljer bort en akademisk
              karriär.
            </seg>
          </u>
          <note n="a9388466">
            Därmed vill jag yrka bifall till reservation 8.
          </note>
          <note type="speaker" n="a07b1687">
            Anf. 95 BETTY MALMBERG (M):
          </note>
          <u who="betty_malmberg_f8f44c" xml:id="i-177eda87f3cf3dd6-0" n="77e20873">
            <seg n="6ab9e4ab">
              Fru talman! För någon månad sedan var jag på ett seminarium som
              ordnades av Stiftelsen för Strategisk Forskning. Seminariet kallades
              Svensk forskning näst bäst i klassen? Syftet var att diskutera
              vad som måste göras för att Sverige inte ska tappa mark när det
              gäller forskning och innovation. Det var idel kända frågor som
              dryftades: globaliseringen, hur Sverige ska bli duktigare på att
              nyttiggöra forskning och behovet av karriärvägar för unga forskare.
            </seg>
            <seg n="5c562ce6">
              Men det som väckte mest uppmärksamhet på seminariet var när ett
              av undervisningsråden från Skolverket beskrev resultaten från
              de senaste PISA-mätningarna. Han berättade om svenska elevers
              bristande kunskap på områden som läsförståelse och räkning, och
              det fick en märkbar effekt. Då det var dags att summera dagen
              tackade stiftelsens styrelseordförande honom för att han hade
              hjälpt seminariedeltagarna att se sanningen i vitögat.
            </seg>
            <seg n="ea784fa0">
              Även om kopplingen mellan kunskapsläget i svensk skola och avancerad
              forskning inte är så direkt och omedelbar är den det i högsta
              grad indirekt. Tjejen som i dag går i första klass och tycker
              matte är blä måste kunna motiveras under skolåren framöver, så
              att hon om 18 år kanske har upptäckt tjusningen med och sin egen
              fallenhet för ämnet och sin egen nyfikenhet, kanske att få forska
              om fraktaler.
            </seg>
            <seg n="07600f93">
              Hela utbildningskedjan måste hänga ihop! Vi får inga forskare
              utan en god grundutbildning. Det var den sanningen som deltagarna
              såg.
            </seg>
            <seg n="65b9bd5d">
              Då vi debatterar forskningsfrågor här i riksdagen lyfts det ofta
              fram hur betydelsefull forskningen är för Sveriges ekonomiska
              tillväxt och konkurrenskraft. Det är vi, precis som Thomas Strand
              sade, tack och lov överens om.
            </seg>
            <seg n="c9a565b4">
              Men i debatten lyfter vi sedan upp andra exempel det handlar
              om medicin och om framsteg inom teknik och naturvetenskap och
              sådana frågeställningar. Deras betydelse kan inte nog uppskattas
              och har rent historiskt betytt otroligt mycket för vårt land och
              gör det också framgent. Men ett område vi sällan nämner är skolforskningen.
              Det är märkligt, för det är egentligen just den som är den första
              länken i kedjan till en positiv tillväxt för Sverige och för samhället.
            </seg>
            <seg n="33e134cf">
              I den nya skollagen, som börjar gälla den 1 juli, slås det fast
              att skolan ska vila på vetenskaplig grund och beprövad erfarenhet.
              Det borde vara självklart, men så är det inte och så har det inte
              varit. Tvärtom anser jag och många med mig att utvecklingen i
              skolan traditionellt sett har styrts av ideologier snarare än
              forskningsresultat. Men det håller inte för framtiden.
            </seg>
            <seg n="27e1f3bc">
              Nu kan vi dess värre konstatera att den forskning som Sverige
              har på skolområdet är otillfredsställande. Det råder kanske ingen
              brist på forskning, men få avhandlingar är inriktade på att hitta
              metoder som främjar elevernas inlärning eller utveckling.
            </seg>
            <seg n="da381de7">
              När Knut Sundell, docent i psykologi, tidigare i år kartlade
              över 1 400 avhandlingar inom sju till skolan närliggande discipliner
              fann han att när det gällde pedagogik var det bara 6 procent av
              uppsatserna som hade fokus på metoder för att förbättra inlärning.
              Däremot fanns det gott om avhandlingar som tog upp alltifrån rektorns
              roll på 1900-talet till hur skolan skulle kunna bidra till att
              göra svenska elever mer demokratiska.
            </seg>
            <seg n="27de4f8d">
              Sundell fann också att den svenska skolforskningen ytterst sällan
              citerades internationellt. Under nioårsperioden 2000 2009 skedde
              det sju gånger! Internationell publicering är viktig eftersom
              det är ett sätt för att kollegialt granska vad forskningen innehåller.
              Det är en viktig kvalitetsfaktor.
            </seg>
            <seg n="367d9971">
              Nu har Thomas Strand nämnt att utskottet har ansett det viktigt
              med skolforskningen. Regeringen har redan sett den här sanningen
              i vitögat och vidtagit åtgärder. Men jag tycker att det är väldigt
              märkligt att inte mer har gjorts under alla decennier som oppositionen
              har styrt vårt land.
            </seg>
            <seg n="8d340055">
              Strand uppmanade regeringen att återkomma med förslag. Det kan
              vi göra redan i dag. En hel del är nämligen på gång. Det handlar
              bland annat om den kraftiga ökningen av medel för forskning som
              gjordes redan 2009. Det gynnar naturligtvis också den utbildningsvetenskapliga
              forskningen. Redan 2008 såg Alliansen också till att starta fler
              forskarskolor för att lärare och sedermera också förskollärare
              skulle kunna få en chans att få en koppling till forskarvärlden.
              Forskande lärare och förskollärare kan hjälpa till att bygga broar
              till högskolan samtidigt som det öppnar en ny karriärväg inom
              läraryrket som kanske också kan vara attraktiv för att locka nya
              studenter.
            </seg>
            <seg n="a746e0fc">
              Att få fler lektorer i skolan är en viktig ambition. En annan
              åtgärd som är på gång är den utvärderingsfunktion som vi har varslat
              om, som ska komma i början av nästa år, 2012. Det handlar om att
              framvaska evidensbaserade studier inom pedagogik och utbildning.
              Ett liknande syfte finns när nu Vetenskapsrådet får en något förändrad
              instruktion, där man säger att den utbildningsvetenskapliga forskningen
              inte bara ska vara strikt kopplad till lärarutbildningen, utan
              den ska faktiskt också kunna öppna för andra vetenskapliga discipliner
              som kan bidra med viktig kunskap till förskolans och utbildningsvetenskapens
              utveckling. Det är bra, för det händer mycket på det här området.
              Forskning på tvären kan ta ett helhetsgrepp på kunskap om hjärnan,
              skolan, informations- och kommunikationsteknik och kreativitet.
              Det här är något som ni också kan komma att få höra om ni kommer
              på ett seminarium som vi moderater ordnar i riksdagen den 10 maj.
            </seg>
            <seg n="022af194">
              Fru talman! Det har nyligen presenterats en vårproposition. Också
              i den fanns aptitretare med anspelning på forskningsområdet. Det
              ska bli lättare att förstå vilka som kan räkna med att få expertskatt.
              Det gör det lättare att kunna rekrytera utländska forskare och
              andra talanger till Sverige.
            </seg>
            <seg n="ee105c12">
              Dessutom vill Alliansen möjliggöra för fler att bidra med att
              skänka pengar för att få ytterligare forskning gjord i Sverige.
              Man kommer att se över företagens avdragsrätt för utgifter för
              forskning och utveckling. Man kommer också att se till hur privatpersoner
              faktiskt kan finnas med och bidra till ny forskning. Och det kommer
              att tas upp i den forskningspolitiska propositionen, som kommer
              hösten 2012.
            </seg>
            <seg n="b1c213ff">
              Det här är ytterligare välkomna åtgärder som har varit efterfrågade
              i många år. Och i vårpropositionen får vi alltså en föraning om
              att något äntligen ska ske.
            </seg>
            <seg n="27cc65ff">
              Vad är då oppositionens budskap? Thomas Strand har redogjort
              för några punkter, men jag vill personligen hävda att jag tycker
              att det är tunt, och jag tycker att det är splittrat. Det är många
              fina ord, men det är svårt att läsa ut var idéerna finns, var
              visionerna finns och var resurserna finns för att säkra en kvalitativ
              forskning i Sverige. Jag hoppas att vi kan återkomma till det
              i replikskiftet.
            </seg>
            <seg n="1a876f28">
              Fru talman! På det här seminariet, som jag nämnde i början, framträdde
              också utrikesminister Carl Bildt i inspelad form. Han tillfrågades
              om globaliseringen och hur han bedömde att Kina skulle påverka
              Sveriges konkurrenssituation i världen. Han uttryckte något mycket
              klokt, tycker jag. Han sade att Kina visserligen kan satsa mycket
              pengar men att forskning och innovation produceras bäst i fria
              miljöer. Ett land med mycket pengar men utan fri tillgång till
              exempelvis Skype och Google blir begränsat.
            </seg>
            <seg n="1a33e02c">
              Nu har vi i Sverige den fria miljön, och under alliansregeringen
              har det skett stora ekonomiska satsningar på forskningen. Låt
              oss därför se till att vi inte bara blir näst bäst utan att vi
              blir bäst i klassen på forskning inom allt från medicin till lärande!
            </seg>
          </u>
          <note n="88c5b102">
            Fru talman! Jag yrkar bifall till förslaget i betänkandet.
          </note>
          <note n="7b1769c0">
            I detta anförande instämde Jan Ericson och Camilla Waltersson
            Grönvall (båda M), Emil Källström (C) och Yvonne Andersson (KD).
          </note>
          <note type="speaker" n="8f8e0761">
            Anf. 96 THOMAS STRAND (S) replik:
          </note>
          <u who="thomas_strand_7e1b27" xml:id="i-f517284dd2de60ea-1" n="9126d490">
            <seg n="c5a5900a">
              Fru talman! Jag tror aldrig att jag har hört en borgerlig skolpolitiker
              tala sig så varm för skolforskning som Betty gjorde i dag. Vi
              har lyft fram den här frågan gång på gång ända sedan ni vann valet
              2006, att vi behöver stärka skolforskningen. Och vi har aldrig
              mött någon sådan entusiasm över det som Betty nu visar.
            </seg>
            <seg n="ff69370e">
              Jag är väldigt glad över denna entusiasm, för det visar på att
              det yrkande som vi lade fram har fallit i god jordmån, och vi
              är glada över att det finns en samstämmighet.
            </seg>
            <seg n="67eeb995">
              Jag tycker därför inte att det här stämmer riktigt. Vi har lyft
              upp skolforskningen gång på gång, men då har vi talat mer för
              döva öron.
            </seg>
            <seg n="5530681f">
              Nu skulle jag också vilja fokusera på en annan punkt som Betty
              inte nämnde så mycket om i sitt anförande. Det gäller de yngre
              forskarna och de yngre forskarnas situation. Här finns det en
              tydlig skillnad mellan socialdemokratisk och borgerlig skolpolitik
              eller forskningspolitik.
            </seg>
            <seg n="2c95a014">
              Nu säger vi att vi måste sätta ned fötterna. Vi måste ta skarpa
              beslut som gör att vi förbättrar situationen för doktorander.
              När vi säger det får vi inte det stöd som vi fick när det gäller
              skolforskning, utan ni vill fortsätta att ha en låt-gå-mentalitet:
              Det kanske löser sig, men vi tar inga beslut.
            </seg>
            <seg n="6c01eb3a">
              Därför säger vi: Nu måste vi få en situation där man bara får
              gå på utbildningsbidrag i ett år. Vi måste se till att lärosäten
              och externa finansiärer utarbetar en överenskommelse om hur stipendiesituationen
              ska hanteras och att det övergår mer i regelrätta anställningsformer.
            </seg>
            <seg n="2637943b">
              Det yrkandet har vi lagt fram. Tyvärr säger ni nej. Det visar
              att det finns en stor skillnad mellan borgerlig och socialdemokratisk
              forskningspolitik.
            </seg>
          </u>
          <note type="speaker" n="f3a75c6f">
            Anf. 97 BETTY MALMBERG (M) replik:
          </note>
          <u who="betty_malmberg_f8f44c" xml:id="i-177eda87f3cf3dd6-1" n="77e20873">
            <seg n="2795e9c0">
              Fru talman! Thomas Strand nämner att man sedan 2006 gång på gång
              har lyft fram frågeställningen om behovet av utbildningsvetenskaplig
              forskning och att vi kanske inte har lyssnat. Men vad hände före
              2006, Thomas Strand? Det är min retoriska fråga. Det är väl det
              som är det intressanta, varför fokus flyttas när det blir ett
              regeringsskifte.
            </seg>
            <seg n="f689df9d">
              Det jag ville poängtera i mitt anförande var att vi redan har
              mött en del av de behov som vi har sett på det utbildningsvetenskapliga
              området genom reformer. Dem såg vi inte före år 2006.
            </seg>
            <seg n="b7b6dda5">
              Vi delar naturligtvis uppfattningen att vi måste ha rimliga anställningsvillkor
              för unga forskare, men vi landar i lite olika slutsatser. Jag
              vet inte om vi har olika bakgrundsinformation, men det som jag
              tycker är lite intressant är att lärosätena vidtar en hel del
              av dessa åtgärder redan i dag.
            </seg>
            <seg n="cb0b4098">
              Senast för några veckor sedan valde Lunds universitet att plocka
              bort allt som handlade om utbildningsbidrag. Vi vet att Chalmers
              har gjort det. Vi vet att Linköpings universitet har gjort det.
              Vi vet att de yngre högskolorna och de yngre universiteten har
              gjort det. Sedan ser det lite olika ut. På KTH finns doktorandanställningar
              till ungefär 50 procent. Det här är i gång, och det har löst sig
              på frivillig väg.
            </seg>
            <seg n="d0a42843">
              Men jag vill poängtera att det inte bara handlar om att man kan
              ta bort den här möjligheten. Det kostade Lunds universitet 60
              miljoner att lösgöra utbildningsbidragen. Vi måste ha en bättre
              konsekvensanalys. Vi måste ha bättre underlag. Det är nämligen
              färre forskare som får tillträde till forskningen. År 2003 blev
              det striktare krav på doktorandfinansieringen. Då hade vi 4 000
              nybörjardoktorander. Några år senare är vi nere på 3 000, eftersom
              pengarna inte räcker.
            </seg>
          </u>
          <note type="speaker" n="f82c875b">
            Anf. 98 THOMAS STRAND (S) replik:
          </note>
          <u who="thomas_strand_7e1b27" xml:id="i-f517284dd2de60ea-2" n="9126d490">
            <seg n="f65540b5">
              Fru talman! Det som Betty började med att säga, att vi inte har
              satsat på utbildningsvetenskaplig forskning före 2006, är inte
              sant. Jag satt med i LUK 97, som utredde lärarutbildningen, som
              resulterade i en proposition 2001. Det var då som den socialdemokratiska
              regeringen började med Utbildningsvetenskapliga kommittén vid
              Vetenskapsrådet och förde in pengar till utbildningsvetenskaplig
              forskning. Det har alltså funnits före 2006. Jag vill bara göra
              en korrigering på den punkten. Jag vill nog påstå att vi socialdemokrater
              har varit väldigt medvetna om att vi måste satsa på skolforskning.
            </seg>
            <seg n="a7c283c1">
              Vi har gång på gång tjatat om detta. Nu har ni till och med gått
              med på våra yrkanden, och det är jag glad över.
            </seg>
            <seg n="bde86c0d">
              Sedan är det väldigt bra att lärosäten reagerar och tar bort
              utbildningsbidragen och ser till att doktorander får en bättre
              situation. Det är jättebra. Dock är det så att det fortfarande
              finns de som går på utbildningsbidrag, de som går på stipendier,
              de som är skuggdoktorander. Det är inte perfekt överallt.
            </seg>
            <seg n="93a6ace6">
              Därför menar vi att vi måste våga fatta ett beslut. Det här är
              något som SFS vill ha. I går var jag på ett mingel med SULF, och
              de presenterade sitt forskningspolitiska program. Där säger de
              också att doktorander måste få anställning och trygghet.
            </seg>
            <seg n="70b91c0b">
              Det här ropet kommer från flera håll. Det sker mycket, och vi
              vet att forskningen har fått mycket medel. Vi vet till och med
              att det finns överskott i forskningsmedlen, och därför kan detta
              inte vara något större problem om man vill.
            </seg>
            <seg n="2b7fc076">
              Jag tänker på Olof Palme och hans ord: Politik är att vilja.
              Det är precis det det handlar om. Politik är att vilja. Vill man
              dra åt tumskruvarna och tydligt säga att nu får det vara slut,
              och nu måste vi ha en anställningssituation för doktorander så
              kan man få det.
            </seg>
          </u>
          <note type="speaker" n="2a9c158d">
            Anf. 99 BETTY MALMBERG (M) replik:
          </note>
          <u who="betty_malmberg_f8f44c" xml:id="i-177eda87f3cf3dd6-2" n="77e20873">
            <seg n="aa796090">
              Fru talman! Visst handlar politik mycket om att vilja, men det
              handlar också om att hålla sig till de ramar och restriktioner
              som faktiskt finns. Jag tänkte på det när även Jabar Amin lyfte
              upp det här med de oförbrukade forskningsresurserna ute på lärosätena.
              Men det är inga tillgängliga medel utan anslag som har getts för
              att man ska få forskning för dem. Dessa medel är inte tillgängliga
              för den typ av lösningar som Thomas Strand proklamerar.
            </seg>
            <seg n="f6cf0307">
              När jag talade om att Lunds universitet hade räknat fram att
              det här skulle kosta 60 miljoner är det inte sådana pengar de
              tar, utan det är pengar som lärosätet har kvar, ett överskott
              som myndighetskapital. Vi får hålla oss till de regler och strikta
              delar som finns.
            </seg>
            <seg n="b41ab37e">
              Varför jag ändå säger att det finns en oro och att man måste
              ha lite bättre konsekvensunderlag för att göra en sådan här drastisk
              reform är att när nu till exempel Chalmers har sagt att man ska
              förbjuda sina stipendier innebär det att man stryper denna möjlighet
              för många som kanske kommer från andra länder, kanske från utvecklingsländer,
              och som har behov av att få en ny miljö att verka i och få den
              internationella erfarenheten. Många av dem har nämligen bara stipendiepengar
              med sig från sitt hemland. Det här kan få ganska drastiska effekter,
              för det innebär också att de har svårare att verka på hemmaplan,
              och det försvårar möjligheten till utveckling.
            </seg>
            <seg n="070924c8">
              Därför är inte verkligheten så svart och vit som vi gärna skulle
              vilja se den, utan det handlar om att vi ska fatta beslut på goda
              grunder. Det regeringen har sagt är att vi har för avsikt att
              återkomma i frågan när den forskningspolitiska propositionen kommer
              hösten 2012.
            </seg>
          </u>
          <note type="speaker" n="a15e6bf3">
            Anf. 100 EMIL KÄLLSTRÖM (C):
          </note>
          <u who="emil_kallstrom_82c898" xml:id="i-3ad4dbb34b976312-0" n="5e644ef9">
            <seg n="e4106ea4">
              Fru talman! En modern politik för forskning och innovationer
              och högre utbildning det är svårt att separera dessa områden;
              det har vi inte minst sett här i debatten i dag bör ha målsättningen
              att i dag och i framtiden skapa nytta, utveckling och välstånd
              i Sverige och för hela världen.
            </seg>
            <seg n="22a39b0e">
              Den senaste forsknings- och innovationspropositionen innebar
              en historisk satsning på svensk forskning och på arbete med innovationer.
              Nu påbörjas så smått arbetet med dess efterföljare, men det kan
              vara värt att se tillbaka på de målsättningar som präglade den
              proposition vi nu har och som bör prägla forsknings- och innovationspolitiken
              ett bra tag framöver.
            </seg>
            <seg n="3eb710bd">
              Ett av målen är att stärka forskningen, både grundforskning och
              tillämpad forskning. En grundforskning av hög kvalitet är själva
              basen för forskningen, men samtidigt behöver vi stärka insatserna
              för att nyttogöra forskningsresultaten. Här har vi sett en kraftig
              förstärkning av medlen.
            </seg>
            <seg n="c20d210f">
              Det andra målet är hög kvalitet och relevans i forskningen. Vi
              kan inte vara bäst i världen på alla områden. Vi är väldigt bra
              på många områden, och vi har en hög lägstanivå, men vi behöver
              fler områden där Sverige kan toppa resultatligan. Det har skett
              tidigare och kommer också att ske framöver i samverkan med näringslivet
              som också har investerat väldigt mycket i forskningsmedel.
            </seg>
            <seg n="608b1ba0">
              Det tredje målet som man bör lyfta fram är att forskningen ska
              komma till nytta. Vi blir i en globaliserad värld allt mer beroende
              av att våra exportprodukter har ett högt kunskapsinnehåll. Det
              förutsätter satsning på forskning av hög kvalitet och att näringslivet
              omsätter ny kunskap i varor och tjänster för världsmarknaden.
              Det är viktigt med ett väl fungerande system för kunskapsöverföring
              mellan lärosäten och näringsliv. Det är en av grunderna för att
              forskningsbaserade innovationer ska komma fram och utvecklas.
            </seg>
            <seg n="eeba0aa3">
              Det är inte sällan de nya lärosätena är vassast på denna tredje
              uppgift som jag lyfte fram. Det kallades också en gång i tiden
              just den tredje uppgiften. Jag var i förra veckan i Karlstad.
              Där jobbar man mycket bra och integrerat med vad man kallar företagskluster
              inom fyra områden: IT, papper, förpackningar samt stål och verkstad.
              Där jobbar man integrerat med allt från små företag till världsledande
              företag tillsammans med samhället och universitetet.
            </seg>
            <seg n="1acb0ba6">
              Jag tycker att det är imponerande att ett nytt lärosäte som Karlstad
              kan matcha forsknings- och samverkansbehov för internationella
              företag som ligger i internationell framkant så som Uddeholm,
              Metso, Rolls Royce med flera.
            </seg>
            <seg n="b9b4b19e">
              I Karlstad jobbar man alltså med företagskluster. I Luleå talar
              man om centrumbildningar. Runt om i Sverige finns det väldigt
              bra exempel på hur man jobbar med just samverkan och med att forskning
              ska bli innovationer.
            </seg>
            <seg n="654cbaa1">
              Vi i Centerpartiet och Alliansen anser att förstklassig forskning
              och forskarutbildning ska bedrivas vid såväl mindre lärosäten
              som större. Det finns anledning att ta till vara det som de mindre
              lärosätena är bra på inte för att de är mindre, men de råkar vara
              det, kanske för att de är nyare. De är ofta väldigt vassa på att
              jobba just med samverkan i samhället, att sprida idéer och resultat
              till att bli inte bara forskning i en byrålåda utan även ny kunskap,
              nya jobb och nya företag.
            </seg>
            <seg n="8efabd6d">
              Det finns all anledning att fundera vidare på hur man kan stimulera
              och ge incitament till samverkan och tillämpning. Ett exempel
              på hur denna process redan nu stärks är innovationskontoren. Innovationskontoren
              uppskattas mycket. De fungerar bra, och jag tror att det behövs
              fler. Vi i Centerpartiet ser att fler lärosäten behöver få tillgång
              till sitt eget innovationskontor. Detta behov måste mötas.
            </seg>
            <seg n="0c9ce3ef">
              Fru talman! Jag tror det var Bjørn Asheim som lanserade begreppet
              en lärande ekonomi. Detta begrepp innebär att institutioner, företag
              och individer hela tiden måste vara öppna för och tillskansa sig
              ny kunskap för att fortsätta vara framgångsrika.
            </seg>
            <seg n="80e5e0d9">
              Just samverkan och samarbete mellan högre utbildning, forskning
              och samhälle är en vital del i detta. Det här brukar man också
              tala om som kunskapstriangeln eller triple helix. Det är vitalt
              att denna triangel är komplett med högre utbildning, forskning
              och innovationer, och eftersom svenskt näringsliv finns och vårt
              välstånd byggs i hela landet är det viktigt att vi har en fungerande
              kunskapstriangel i hela landet. Här måste som sagt svenska lärosäten
              prioritera att tillhandahålla relevant forskning och utbildning
              i anslutning till Sveriges tillväxtnoder så att vi kan möta det
              behovet.
            </seg>
            <seg n="f54b9a66">
              Jag tycker att det är bra att vi har en regering som arbetar
              för detta, inte bara i Sverige. Vi har, som ni ser i betänkandet,
              tillsatt en interdepartemental arbetsgrupp för att jobba med detta.
              Det är ett fint ord som man kan säga snabbt interdepartemental.
              Dessutom har vi jobbat med detta på den europeiska arenan. Jag
              tänker givetvis främst på vårt arbete under ordförandeskapet.
            </seg>
            <seg n="804f0778">
              Detta kan alla läsa sig till i betänkandet, och jag avslutar
              med att yrka bifall till förslaget i betänkandet.
            </seg>
            <seg n="f7dfd55b">
              (Applåder)
            </seg>
          </u>
          <note n="fb8262e8">
            I detta anförande instämde Jan Ericson och Camilla Waltersson
            Grönvall (båda M).
          </note>
          <note type="speaker" n="1a4a027d">
            Anf. 101 THOMAS STRAND (S) replik:
          </note>
          <u who="thomas_strand_7e1b27" xml:id="i-f517284dd2de60ea-3" n="9126d490">
            <seg n="2e9ff5fc">
              Fru talman! Jag tycker att det är roligt att lyssna till Emil
              Källström som talar sig så varm för företagsnära forskning. Det
              är någonting vi kan mötas kring, för det är någonting som ligger
              oss socialdemokrater också varmt om hjärtat.
            </seg>
            <seg n="38621530">
              Det ger mig ju hopp om att Emil och hans parti i den borgerliga
              alliansen vill driva branschprogramsatsningar som var så framgångsrika.
              De var företagsnära. Företag, både ledning och fackliga organisationer,
              mötte akademi och samhälle i en fruktbar dialog för att skapa
              fler nya jobb och se till att svensk export växte. Jag hoppas
              att Emil vill driva de frågorna också i den borgerliga alliansen.
            </seg>
            <seg n="8ca14e1a">
              En fråga som jag vill återkomma till därför att jag tycker att
              den är så viktig Betty Malmberg berörde den är skolforskningen.
              Det är ändå ett genombrott att vi som opposition får med oss en
              borgerlig allians på att stärka skolforskningen. Jag sade innan
              att det här var någonting som vi jobbade hårt med i LUK 97, där
              just uppdraget var att stärka skolforskningen, se till att vi
              fick ett kunskapsunderlag som på sikt skulle leda till att vi
              höjde kunskapsresultaten i svensk skola.
            </seg>
            <seg n="eaa8774c">
              Det är mot den bakgrunden vi har lagt fram vårt förslag, som
              vi nu är glada över att ni i den borgerliga alliansen står bakom,
              att regeringen bör vidta åtgärder så att skolforskningen förstärks
              och vi får flera yrkesverksamma lärare som får chans att forska.
            </seg>
            <seg n="4a16711d">
              Därför blir min fråga till Emil: Hur tänker ni i den borgerliga
              alliansen jobba för att det här blir konkret och synligt och inte
              bara tomma ord? Vad kommer att hända med tillkännagivandet?
            </seg>
          </u>
          <note type="speaker" n="62b7b1bb">
            Anf. 102 EMIL KÄLLSTRÖM (C) replik:
          </note>
          <u who="emil_kallstrom_82c898" xml:id="i-3ad4dbb34b976312-1" n="5e644ef9">
            <seg n="509653b6">
              Fru talman! Angående den företagsnära forskningen verkar vi vara
              väldigt samstämmiga. Däremot tror jag inte att man ska backa in
              i framtiden. Jag tror inte att en återgång till de branschprogram
              som Socialdemokraterna hade som sin politik riktigt är vägen framåt.
            </seg>
            <seg n="ad0f6d1b">
              Däremot tror jag stenhårt på just det jag nämnde, att lärosätena
              fungerar och får ytterligare incitament att just fungera som de
              tillväxtnoder som de är, att man regionalt fungerar som ett drivhus
              som bidrar till regional tillväxt. Den regionala tillväxten kommer
              givetvis att bidra till nationens tillväxt.
            </seg>
            <seg n="45148e90">
              I ett tidigare replikskifte hävdade ju Thomas Strand att det
              alltid är fel med detaljstyrning. Men branschprogrammen är tvärtom
              ett exempel på en ganska ordentlig detaljstyrning av forskningsanslagen.
              Jag tror att man får bestämma sig för hur det är egentligen.
            </seg>
            <seg n="e530ef2a">
              När det gäller skolforskningen och att tidigare socialdemokratiska
              regeringar har jobbat hårt med frågorna kan jag säga att det bevisligen
              inte gick så bra. Betty Malmberg redogjorde för hur det låg till
              med publicering och citering av svensk forskning på området.
            </seg>
            <seg n="8724a456">
              Exakt hur vi ska jobba nu kan inte jag redogöra för, av naturliga
              skäl. Jag tycker inte att jag ska redogöra för detta. Vi går mot
              alltmer autonoma lärosäten. Det innebär att politiken inte ska
              detaljreglera. Vi ska ge lärosäten, vi ska ge rektorer och vi
              ska ge människor på lärosätena mål, medel och möjligheter att
              utforma detta. Det är med varm hand jag räcker över den bollen
              till dem som faktiskt jobbar med frågorna.
            </seg>
          </u>
          <note type="speaker" n="388c425c">
            Anf. 103 THOMAS STRAND (S) replik:
          </note>
          <u who="thomas_strand_7e1b27" xml:id="i-f517284dd2de60ea-4" n="9126d490">
            <seg n="dc4b040d">
              Fru talman! Nej, vi ska inte backa in i framtiden. På den punkten
              kan vi vara överens och eniga.
            </seg>
            <seg n="be40928f">
              Jag säger inte att vi ska återuppväcka exakt de gamla branschprogrammen.
              Däremot är något som motsvarar branschprogrammen en bra idé. Det
              var en bra idé och det kommer att vara en bra idé, tror jag. När
              man lyssnar på både fackliga organisationer och företagarrepresentanter
              kan man höra att de tycker att det här var bra.
            </seg>
            <seg n="6594af04">
              Det var faktiskt ingen detaljstyrning därför att branscherna
              själva problemformulerade och hittade lösningar. Det är det som
              är vitsen med branschprogrammen. Man möts från företagssidan,
              från akademin och från samhället och ser tillsammans hur man kan
              utveckla svenskt näringsliv och svensk exportindustri. Det tror
              jag är jätteviktigt.
            </seg>
            <seg n="ba46d386">
              När det gäller just skolforskningen tror jag inte heller att
              Emil Källström och de borgerliga vill detaljstyra, men ni tillhör
              ändå regeringssidan och har ingång direkt till utbildningsministern.
              När man nu antar ett sådant här yrkande bör man ju fundera över
              det. Det är ett tillkännagivande där vi ju tillsammans säger att
              vi inte är riktigt nöjda med det som har varit hittills. Då har
              ni ändå haft makten i fem år. Vi hade den innan. Då kan vi enas
              om att vi inte är nöjda med tingens ordning. Det säger ni också.
            </seg>
            <seg n="4690fef0">
              Hur kan vi då stärka samverkansuppgiften? Hur kan vi se till
              att forskning kommer skolan mer till del? Hur kan vi få fler yrkesverksamma
              lärare? Det är en viktig fråga. Jag förväntar mig att Emil Källström
              ihop med kollegerna i den borgerliga alliansen nu sätter sig ned
              med Jan Björklund och säger: Nu måste vi göra någonting åt detta,
              för vi är eniga i utskottet om att det inte är bra som det är
              nu. Den förväntan har jag på er.
            </seg>
          </u>
          <note type="speaker" n="e5912869">
            Anf. 104 EMIL KÄLLSTRÖM (C) replik:
          </note>
          <u who="emil_kallstrom_82c898" xml:id="i-3ad4dbb34b976312-2" n="5e644ef9">
            <seg n="e97ceef1">
              Fru talman! Då vill jag bolla tillbaka samma förväntan. Eftersom
              vi är eniga i den här frågan gäller det givetvis alla som är intresserade
              av frågeställningen.
            </seg>
            <seg n="722b26aa">
              När det däremot gäller det andra vi pratade om, det som Thomas
              talar om som den företagsnära forskningen jag väljer att mer prata
              om innovationer och nya företag tror jag att det finns en hel
              del att göra. Jag tror att det behövs fler innovationskontor.
              Jag tror att de behöver bättre resurser. Jag tror att vi ska kolla
              på incitamentssystemen. Det kanske finns anledning att hitta andra
              parametrar som på ett bättre sätt stimulerar arbetet med innovationer
              och våra lärosätens samarbete med det omkringliggande näringslivet
              till exempel.
            </seg>
            <seg n="aa24c06f">
              Det skulle vara väldigt intressant att fortsätta jobba med detta.
              Kommer Socialdemokraterna och Thomas Strand med någon god idé
              lovar jag att sno den rakt av.
            </seg>
          </u>
          <note type="speaker" n="a9c71504">
            Anf. 105 RICHARD JOMSHOF (SD):
          </note>
          <u who="richard_jomshof_d1023a" xml:id="i-5af75d50e73708e6-0" n="9b9ba889">
            <seg n="531ae9f5">
              Fru talman! Jag tycker att det är jätteintressant att lyssna
              till den här debatten. Jag har konstaterat tidigare att det är
              väldigt mycket åsikter man har haft innan man kom in i riksdagen.
              Det är först nu när man sitter här som man inser att det krävs
              mer än åsikter. Men man får börja någonstans och jag tycker att
              det är jättekul att verkligen lyssna på er.
            </seg>
            <seg n="a23c23db">
              Det är också rätt intressant att ni ofta hamnar i samma hjulspår,
              att ni talar om vem som styrde för två mandatperioder sedan och
              vem som styr nu. Jag tycker ändå att jag finner vissa korn i debatten
              som är väldigt intressanta att lyssna till, och jag är helt övertygad
              om att den nuvarande regeringen gör vad den kan för att hitta
              lösningar på alla de problem vi står inför.
            </seg>
            <seg n="4ecff0d0">
              Vad gäller mitt parti så jobbar vi stenhårt med att arbeta fram
              ett program även i de här frågorna. Jag kan instämma i mycket
              av det som har sagts tidigare. Det är klart att Sverige ska vara
              en ledande kunskaps- och forskningsnation. Det är självklart.
              Jag tror att vi är helt överens om det. Vi vet också att vi står
              inför en allt hårdare internationell konkurrens, inte minst från
              delar av Asien, Kina till exempel. Det gör att vi är absolut tvungna
              att sätta in alla de resurser vi har för att vår högre utbildning
              och vår forskning och forskarutbildning ska kunna hålla en fortsatt
              hög kvalitet. Även vi förordar fortsatta investeringar på området.
              Jag tror som sagt att vi är helt överens på det området.
            </seg>
            <seg n="65ab4b83">
              Sverige har en stark tradition av högre utbildning som ligger
              på en hög nivå även internationellt sett. Det ska vi vara mycket
              stolta över. Men det finns en hel del att göra på området. Det
              märker vi att det finns, inte minst i den debatt som har förts.
            </seg>
            <seg n="60a2dec5">
              Något som jag tycker är väldigt intressant i sammanhanget är
              det åttonde ramprogrammet som är på gång det är planerat till
              januari 2014 inte minst vad gäller synergier i den så kallade
              kunskapstriangeln, som inte minst Emil har berört, med utbildning,
              forskning och innovation. Det här åttonde ramprogrammet tycker
              jag verkar jätteintressant, inte minst för att man verkligen vill
              möta de samhällsutmaningar som vi står inför genom att försöka
              få till ett bättre forskningssamarbete i Europa. Det handlar om
              klimat- och energiområdet, en del har som sagt redan berörts,
              transportområdet, frågor kring den åldrande befolkningen, hur
              vi ska kunna stärka vår konkurrenskraft, uppnå en hållbar tillväxt,
              välfärd och så vidare.
            </seg>
            <seg n="80c482eb">
              Vi är positiva till det här ramprogrammet, även om både jag och
              mitt parti i grund och botten har en väldigt kritisk hållning
              till det alltmer federalistiska EU.
            </seg>
            <seg n="52a081d5">
              Så länge det handlar om ett mellanstatligt samarbete tycker jag
              att vi ska gå all-in här. Det här är jättebra. Ska vi kunna klara
              oss och ska många av länderna i Europa ha en chans i framtiden
              måste vi samarbeta.
            </seg>
            <seg n="3a4022d4">
              Fru talman! Jag har tidigare här i talarstolen deklarerat att
              vi kommer att satsa stora resurser på vuxenutbildning, inte minst
              på Myndigheten för yrkeshögskolan. Det finns mycket att göra här.
            </seg>
            <seg n="06345b23">
              Jag och mitt parti tänker också verka för att vi inför den kommande
              höstbudgeten ska få till en ordentlig satsning på högre utbildning
              och forskning. Sverige högskolors och universitets forskningsverksamheter
              är oerhört viktiga för att Sverige ska kunna underhålla och återskapa
              en särskild spetskompetens som är nödvändig för att skapa nya
              innovationer och ny kunskap och utveckla den kunskap vi redan
              har.
            </seg>
            <seg n="e84d4ff5">
              Jag vill hänvisa till en rapport som de flesta av er säkert har
              tagit del av, Utbildning utbyggnad urholkning av Ann Fritzell
              och Björn Birath. Den vittnar om kurser på våra högskolor och
              universitet med så få lärarledda lektioner och så stora studentgrupper
              att den viktiga interaktionen mellan lärare och elev i det närmaste
              är helt eliminerad. Lärare vittnar om stora mängder obetald arbetstid.
              Arbetsgivare vittnar om svårigheter att behålla kompetent personal
              på grund av bristande konkurrensfördelar rörande såväl lön som
              arbetsmiljö och studenter. Deras organisationer vittnar om allt
              större grupper och allt färre lektioner.
            </seg>
            <seg n="39ca3c32">
              Kostnadsnivån har under den senaste 15-årsperioden vida överstigit
              anslagsnivån, i synnerhet vad gäller naturvetenskapliga ämnen.
              Den så kallade Grundbultens beräkningar om minsta godtagbara undervisningsnivå,
              det vill säga att komma åter till 1994 och 1995 års köpkraft,
              indikerar ett tillskottsbehov till de högre lärosätena på omkring
              5 miljarder kronor. Det är enorma pengar.
            </seg>
            <seg n="50c95de9">
              Jag tänker verka för att vi ska se till att Sverige ska vara
              en framträdande kunskapsnation. Jag tänker göra vad jag kan för
              att vi ska öka de här anslagen för forskningen om högskolorna
              och universiteten. Ambitionen är att till den kommande höstbudgeten
              försöka tillföra de medel som Grundbulten äskar på.
            </seg>
            <seg n="5dc2ff3c">
              En sak ska vi ha klart för oss. Jag tror att det var Betty Malmberg
              som tog upp att ska vi ha en hög kvalitet på vår forskning och
              våra forskare framgent måste vi satsa på hela utbildningskedjan.
              Det är helt rätt. Det gäller även högskolor och universitet. Jag
              menar att om vi fortsätter att svika våra studenter på högskolor
              och universitet kommer vi att få väldigt svårt att fylla de behov
              vi har på forskningsområdet. Det här är ett måste. Det finns ett
              enormt glapp här, och det måste fyllas. Jag tänker göra vad jag
              kan för att vi ska göra det.
            </seg>
            <seg n="bbb3f1a3">
              Jag vill ta upp det som Socialdemokraterna har lyft fram om att
              doktorandtjänsterna ska göras mer lika regelrätta anställningar.
              Jag håller med om det. Jag tycker att det är jätteviktigt. Problemet
              med det förslag som ligger är att det oklart vad det kommer att
              kosta. Vi hade en diskussion om det här i utskottet, och jag blev
              inte klok på vad det här skulle kosta. Alliansen talar om siffror
              på uppemot 200 miljoner. Socialdemokraterna säger att så är det
              inte alls, men jag har inte hört något motbud. För att vi ska
              kunna stödja ett sådant förslag måste vi också veta vad det kommer
              att kosta. Någonstans måste man ställa sig frågan. Det är klart
              att vi kan stödja en massa förslag från oppositionen som är kostnadsdrivande,
              men vi har trots allt en alliansregering och en budget. Till slut
              blir det oansvarigt. Jag vill veta vad det kostar och vilka följder
              det kommer att få.
            </seg>
            <seg n="e4905e76">
              Jag frågade Vänsterpartiet som tidigare har tittat på vad det
              skulle kosta att ta bort möjligheten att ge stipendier helt och
              hållet. Jag tror att det var det RUT-uppdraget ni hade gett. Det
              var nog uppemot 380 miljoner. Nu vill inte Socialdemokraterna
              gå så långt, men det är väldigt mycket pengar. Vad kostar det?
              Det är frågan. Och det vill jag veta innan jag kan stödja förslaget.
              Det är slutsatsen.
            </seg>
            <seg n="635f14de">
              Jag vill ta en sak till som har varit uppe till diskussion här.
              Jag tycker att samhället måste våga tala om inom vilka områden
              vi vill se forskning och inom vilka områden vi vill se framsteg
              och utveckling. Jag tycker inte att det är att på något sätt göra
              forskningen ofri. Ska vi verkligen kunna möta våra stora samhällsutmaningar
              måste samhället också klart och tydligt kunna staka ut vägen och
              klart och tydligt staka ut inom vilka områden vi vill se framstegen.
              Jag tycker att det är en självklarhet. Det är inte detsamma som
              att forskningen skulle vara ofri på något sätt. Jag tycker tvärtom
              att det vore oansvarigt att inte tala om vilka de här områdena
              är och vilken väg vi gärna vill se att forskningen tar.
            </seg>
          </u>
          <note type="speaker" n="1853a9a4">
            Anf. 106 YVONNE ANDERSSON (KD):
          </note>
          <u who="yvonne_andersson_3449f2" xml:id="i-8e6d793e7b849247-2" n="fa57b804">
            <seg n="97cccdde">
              Fru talman! Det här är sista inlägget i den här debatten. Jag
              finner anledning att uppmärksamma fru talmannen på vad vi egentligen
              diskuterar. Det är ett betänkande byggt på motioner. Vi ska ha
              klart för oss vilka förändringar som är gjorda på forskningsområdet.
              Utifrån vilken nivå diskuterar vi förändringar i dag? Jag vill
              påminna fru talmannen om att det kom en forskningsproposition
              som gav 5 miljarder ytterligare till forskning. Vi gav alltså
              pengar. Vi hade tydliga utgångspunkter för den forsknings- och
              innovationspropositionen, nämligen klimat, energi, fattigdom och
              demografiska förändringar. Vi valde ut tre väldigt viktiga områden,
              nämligen medicin, teknik och klimat. Sedan fick våra forskningsfinansierade
              myndigheter uppdrag utifrån olika pengar att rikta in sin forskning.
            </seg>
            <seg n="75e1337c">
              Det är väldigt mycket som händer och sker. Det har blivit en
              förändring sedan Alliansen arbetade fram den forsknings- och innovationspropositionen.
              Jag vill gärna lägga fast detta. Jag är också väldigt glad för
              allt det vi tycks vara överens om i utskottet, och det är den
              stora delen.
            </seg>
            <seg n="50db49c9">
              Sedan finns det några saker som diskuteras och som man gör en
              motsättning av. Jag tänker närmast på replikskiftet mellan min
              kollega Betty Malmberg och Thomas Strand från oppositionen när
              det gäller skolforskning. Det är inte så att Alliansen någonsin
              har varit emot eller ens negligerat skolforskningen. Det är inte
              heller så att Socialdemokraterna med stöd från V och MP alltid
              har lyft fram skolforskningen.
            </seg>
            <seg n="6453d3ba">
              När Utbildningsvetenskapliga kommittén bildades var det ett sätt
              att få fram vissa delar i skolforskningen, men man trodde inte
              så mycket på det. Det var under socialdemokratiskt styre. Jag
              tror att det var Thomas Östros som var utbildningsminister då.
              Man trodde inte så mycket på det, så man gav det ett ämnesområde.
              Man skulle testa det, och det fick bli en kommitté. Vad utvecklades
              den forskningen till? Det var ett slags skolforskning.
            </seg>
            <seg n="22008335">
              Vad är skolforskning? Vi har haft mycket pedagogisk forskning.
              Vi har haft metodologisk forskning. I har haft forskning inom
              de olika ämnena som också finns i skolan, och den har vi stöttat
              fullt ut. Nu tycker vi att det är bra att det finns skolforskning,
              men vi vill ha en lärandeforskning om inlärning. Varför skulle
              Moderaterna anordna ett seminarium den 10 maj om det inte handlade
              om lärandets processer och hjärnans utveckling? Rifo, Riksdagsmän
              och forskare, har ett seminarium den 11 maj med världsunika forskare
              som tar upp detta. Hjärnans utveckling har legat mycket på den
              medicinska forskningen tidigare.
            </seg>
            <seg n="743f901a">
              Vi ska ha klart för oss att vi har haft skolforskning, men i
              en annan form, som gynnat lärandet. Ytterst är det elevernas resultat
              och de bästa metoderna för att eleverna ska lära sig som vi i
              Alliansen har tagit ett ansvar för. Vi vill med tillkännagivandet
              visa att området som sådant fortfarande är väldigt viktigt men
              att det kanske inte är rimligt på sikt att det enbart ska ligga
              i en kommitté. Det kan jag tycka, och det kan vi diskutera. Därför
              har vi inte satt ned foten och talat om hur den forskning som
              rör elevers lärande i en miljö som kallas skola ska ligga framöver,
              men att den ska finnas har vi i Alliansen alltid lyft fram.
            </seg>
            <seg n="1c49a5d8">
              Sedan har vi mycket ämnesforskning som måste in. Eleverna ska
              ju lära sig någonting. Vi vill att all ämnesutveckling i skolan
              ska ske utifrån vetenskaplig grund och beprövad erfarenhet. Det
              ska gälla. Då kanske det är inom fysikdelen som just fysikämnet
              utvecklas. Den didaktiska forskningen ligger på olika ställen.
              Det är synd om vi begränsar all den forskning som har med skolan
              att göra till att vara en snäv forskning som ligger på UVK. Så
              är självklart inte fallet. De stora forskningsdelarna som har
              med barns lärande och skolframgångar att göra ligger på många
              olika ställen.
            </seg>
            <seg n="e518cfd7">
              I själva verket, fru talman, är det viktigt att säga att oppositionen
              i huvudsak tycks vara överens med oss om de steg vi har tagit.
              Den opposition som fanns mot forsknings- och innovationspropositionen
              finns inte i dag. Det vi kan läsa i betänkandet och i de reservationer
              som finns till betänkandet är att det egentligen handlar om relativt
              små delar.
            </seg>
            <seg n="f83c6533">
              När det gäller doktorandernas situation finns det en förväxling
              mellan vad en forskare och en doktorand är. Jag är glad att vi
              kommit överens om en skrivning där Regeringskansliet kan jobba
              vidare med vårt arbete. Går man på en forskarutbildning är det
              just en utbildning. Det är en utbildning som förmodligen alla
              de lärare som ska bli lektorer behöver gå, och det är en utbildning
              man går om man ska arbeta fritt som forskare.
            </seg>
            <seg n="b90da627">
              Det är viktigt att vi ser till att vi inte nonchalerar olika
              grupper som går samma utbildning. Då tänker jag på blivande gymnasielektorer
              som måste gå på en forskarutbildning och till exempel läsa kurser
              i historia. Ska de hanteras på ett annat sätt än de som från början
              kallar sig doktorander? Det är jätteviktigt att alla har en trygghet,
              men samtidigt är det viktigt att vi tänker igenom konsekvenserna
              och har en långsiktighet i detta.
            </seg>
            <seg n="f949f55b">
              Vi var under många år trötta på att Socialdemokraterna gjorde
              snabba klipp på hur det skulle vara. När man sedan märkte att
              det inte fungerade fick man bromsa det hela. Vi gör en utbyggnad
              vad gäller tryggheten för studenter, doktorander och lärare som
              ska vidareutbilda sig som är hållbar över tid. Det, fru talman,
              tror jag är jätteviktigt att peka på i de här sammanhangen.
            </seg>
            <seg n="893946d9">
              Jag vill gärna uppmärksamma det som vi också tar tag i, men inte
              tillräckligt, vilket är en stor brist. Det gäller hur vi ska lyckas
              behålla våra nydisputerade doktorer. De postdoktorala tjänsterna
              måste vi göra mycket åt så att de får fäste i forskarvärlden.
              Färdiga forskare ska ha ett fäste. Våra unga forskare måste vi
              ge ett fäste. Det är jätteviktigt att vi på sikt kommer tillbaka
              till detta.
            </seg>
            <seg n="77fe8f44">
              Låt mig också säga att vi naturligtvis har med de internationella
              delarna som Richard nämnde inledningsvis. Vårt system ska finnas
              när det gäller strukturfonderna, åttonde ramprogrammet på samma
              sätt som det sjunde och EU:s forskningsråd. Självklart måste vi
              hela tiden matcha vår utveckling med den internationella utvecklingen.
            </seg>
            <seg n="084f46cb">
              Med detta vill jag yrka bifall till utskottets förslag i betänkandet
              och avslag på samtliga reservationer.
            </seg>
          </u>
          <note n="80163b75">
            I detta anförande instämde Emil Källström (C).
          </note>
          <note type="speaker" n="4b0acf9d">
            Anf. 107 THOMAS STRAND (S) replik:
          </note>
          <u who="thomas_strand_7e1b27" xml:id="i-f517284dd2de60ea-5" n="9126d490">
            <seg n="51d3c5bc">
              Fru talman! Allra först har jag en invändning mot den historieskrivning
              som Yvonne Andersson gör i sitt inlägg. Det är faktiskt inte småsaker
              vi i oppositionen orerar om i talarstolen. I så fall har Yvonne
              Andersson inte läst vår kommittémotion. Jag gick igenom den och
              lyfte fram fyra stora punkter som gällde invändningar mot strategiska
              val i forskningspolitiken. Det är inga småsaker vill jag påstå.
              Jag skulle därför vilja rekommendera Yvonne Andersson att läsa
              vår kommittémotion en gång till.
            </seg>
            <seg n="966a3e6d">
              När det gäller skolforskningen säger Yvonne Andersson att man
              inte är emot det. Det har flera talare från den borgerliga alliansen
              sagt, men vartenda år som vi föreslagit detta med skolforskning
              har man sagt nej. Nu säger man ja, och det är mycket bra. Det
              var en diskussion vi hade 19971998 och som handlade om hur vi
              stärker forskningen, hur vi får den reflekterande, forskande läraren.
            </seg>
            <seg n="94335de7">
              Då mejslades begreppet utbildningsvetenskap fram. Det skulle
              vara ett begrepp för att stärka detta. I dialog med forskarsamhället
              fick vi den utbildningsvetenskapliga kommittén som skulle härbärgera
              inom Vetenskapsrådet och som fortfarande finns där. Det ska påpekas
              att när detta skulle kreeras skedde det i en dialog mellan politiker
              och forskarsamhället. Utbildningsvetenskapen är ett brett område.
              Skolforskningen, som vi lyfter fram, är en del av den. Lärarförbundet
              har gång på gång påpekat att det behövs mer satsningar. Det är
              det vi återkommer till, att vi måste satsa mer på skolforskning.
            </seg>
            <seg n="032b65a9">
              Vi är glada för att Alliansen stöder skolforskningen. Tidigare
              har man sagt nej varenda gång vi lyft fram den frågan. Nu säger
              man ja, och det är jättebra. Det har varit ett målmedvetet arbete
              från Socialdemokraternas sida under många år.
            </seg>
          </u>
          <note type="speaker" n="8f94ae29">
            Anf. 108 YVONNE ANDERSSON (KD) replik:
          </note>
          <u who="yvonne_andersson_3449f2" xml:id="i-8e6d793e7b849247-3" n="fa57b804">
            <seg n="be1fc27c">
              Fru talman! Vad jag försökte säga var att skolforskning inte
              är något enhetligt begrepp. Det handlar om lärarforskning och
              om hur läraren skulle kunna bli en reflekterande lärare om man
              hade det portföljsystem som man lärt sig från Australien. Det
              var där UVK kom till med Berit Askling som ordförande. Jag var
              med i den politiska debatten om UVK, men det var inte Thomas Strand.
              Då handlade det inte om skolforskning i alla dess former.
            </seg>
            <seg n="9aeab80b">
              Det jag säger är att en del av den utbildningsvetenskapliga forskningen
              har legat där, men den återkommer på många andra ställen inom
              forskningen som är disciplininriktad. Den del av forskningen som
              gäller den reflekterande läraren skulle ha sitt ursprung i lärarutbildningen.
              Det har vi aldrig någonsin sagt nej till.
            </seg>
            <seg n="d8a3389d">
              När Alliansen kom till makten ville Socialdemokraterna helt plötsligt
              göra UVK till ett ämnesråd och ge det samma tyngd som övriga ämnesråd
              vid Vetenskapsrådet. Vi har inte tyckt att det varit läge för
              det, vilket inte heller Socialdemokraterna tyckte på sin tid.
              Det har nämligen inte lyckats få den omfattning och den tyngd
              och storlek som skulle göra det jämförbart med andra ämnesråd.
              Det är det diskussionen har gällt, inte den skolforskning som
              finns på många andra ställen.
            </seg>
            <seg n="10bb251d">
              Vi har hela tiden velat ha en utveckling på lärandet och lärarens
              roll liksom på undervisningens och utbildningens roll i ett föränderligt
              samhälle. Vi har verkligen satt framtidens glasögon på dagens
              problem, för att tala klartext. För att vi inte ska fastna i ett
              gammalt mönster som bara lappas och lagas har vi tagit nya tag
              inom alla områden.
            </seg>
          </u>
          <note type="speaker" n="1204e519">
            Anf. 109 THOMAS STRAND (S) replik:
          </note>
          <u who="thomas_strand_7e1b27" xml:id="i-f517284dd2de60ea-6" n="9126d490">
            <seg n="d8a335b5">
              Fru talman! Det är intressant att se tillbaka på detta. När den
              utbildningsvetenskapliga kommittén startade sitt arbete fick den
              ett antal miljoner av den socialdemokratiska regeringen för att
              bygga upp forskningsarbetet. Sedan ökade förväntningarna på arbetet
              kring forskning. När den borgerliga regeringen tillträdde 2006
              fanns det en förväntan om mer resurser till just utbildningsforskning,
              skolforskning.
            </seg>
            <seg n="d2735a8c">
              Men i den borgerliga regeringens första budget 2006 kom det inga
              speciella pengar till det området. De kom inte heller i nästa
              budget hösten 2007, inte heller 2009 eller 2010. Då ska vi veta
              att vi hade en lärarutbildningsutredning med Sigbrit Franke, som
              hade ett bra avsnitt om forskning och ville stärka utbildningsvetenskaplig
              forskning och skolforskning. Hon nämnde en summa på 175 miljoner
              kronor för stärkande av utbildningsvetenskaplig forskning, basanslag
              för uppbyggnad av kapacitet för lärosäten och så vidare. Detta
              var en förväntan. Men inte ens det har gett några resultat i mer
              forskningspengar till UVK i budgetar som har kommit efter det.
            </seg>
            <seg n="0e554d96">
              Man kan tala vackert om detta, men när man sedan går till en
              verkstad blir det inte mer pengar till detta. Det är det vi kritiserar.
              Nu har vi en förväntan, när vi är eniga om skolforskningen och
              ni säger att ni inte heller är nöjda med regeringens arbete. Vi
              behöver ha ännu mer tryck och förstärkning av samverkan för att
              förbättra resultaten, ännu fler yrkesverksamma lärare som blir
              forskare i sin egen praktik. Det vore intressant att veta vad
              som kommer att hända då.
            </seg>
          </u>
          <note type="speaker" n="0f3835c9">
            Anf. 110 YVONNE ANDERSSON (KD) replik:
          </note>
          <u who="yvonne_andersson_3449f2" xml:id="i-c63e9bfc32cc0ddf-0" n="fa57b804" next="i-0d645e64c9c4392b-0">
            <seg n="954ccc79">
              Fru talman! Precis här finns kärnan. Vi har inte tyckt att en
              kommitté under Vetenskapsrådet ska vara den form som får pengar
              för att bedriva all denna forskning. Vi tillåter att det finns
              en mångfald i vårt samhälle också på det här området. Det innebär
              inte att vi nonchalerar det. Den forskningen finns, som jag sade
              tidigare, på väldigt många olika ställen, inte minst i teman.
              Därför tror jag att det är jätteviktigt att till exempel den didaktiska
              forskningen får genomslag på de speciella ämnesområden som barn
              ska lära. Forskningen om läraren är jätteviktig, men den är särskilt
              viktig i hur den möts av elevernas nyfikenhet att lära, så att
              vi får den höga kvaliteten inte enbart i forskningen som sådan
              utan framför allt i att det kommer tillbaka i form av bättre elevresultat
              och högre kvalitet i utbildningen.
            </seg>
            <seg n="f194ac84">
              Det är dit vi vill nå. Vi har ett mål som går längre också med
              forskningen. Därför tror jag att det är viktigt att se att vi
              kommer att öka trycket på att få pengar till sådana här områden
              och lyfta upp det för att kanske få fler forskarskolor eller fler
              möjligheter och nischer inom inte minst didaktiken. I matematik,
              teknik och naturvetenskap behöver vi väldigt mycket mer för att
              det ska möta barns behov och därmed visa sig i elevresultaten.
              Det kommer vi att jobba hårt med.
            </seg>
          </u>
          <note n="12629e64">
            Överläggningen var härmed avslutad.
          </note>
          <note n="84578fcd">
            14 § Bordläggning
          </note>
          <note n="6e203391">
            Anmäldes och bordlades
          </note>
          <note n="2efbb05e">
            15 § Anmälan om frågor för skriftliga svar
          </note>
          <note n="6aeddcdc">
            Anmäldes att följande frågor för skriftliga svar framställts
          </note>
          <note n="a02440fb">
            den 28 april
          </note>
          <note n="080fc026">
            Krister Örnfjäder
          </note>
          <note n="080fc026">
            Krister Örnfjäder
          </note>
          <note n="89f9ad4a">
            Frågorna redovisas i bilaga som fogats till riksdagens snabbprotokoll
            tisdagen den 3 maj.
          </note>
          <note n="6e55b474">
            16 § Anmälan om skriftliga svar på frågor
          </note>
          <note n="9f258800">
            Anmäldes att skriftliga svar på följande frågor inkommit
          </note>
          <note n="a02440fb">
            den 28 april
          </note>
          <u who="yvonne_andersson_3449f2" xml:id="i-0d645e64c9c4392b-0" n="fa57b804" prev="i-c63e9bfc32cc0ddf-0">
            <seg n="396f531d">
              Luciano Astudillo
            </seg>
          </u>
          <note n="5267f8ef">
            Jabar Amin
          </note>
          <note n="1088b54e">
            Svaren redovisas i bilaga som fogats till riksdagens snabbprotokoll
            tisdagen den 3 maj.
          </note>
          <note n="adad1106">
            17 § Kammaren åtskildes kl. 18.23.
          </note>
          <note n="7ce09794">
            Förhandlingarna leddes
          </note>
          <note n="cbbdfa7e">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
