<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--89</head>
          <docDate when="2010-04-15">2010-04-15</docDate>
        </div>
      </front>
      <body>
        <div>
          <note n="6851c4da">
            ﻿
          </note>
          <note n="02f39e14">
            Riksdagens protokoll
          </note>
          <note n="6b96c7e5">
            2010/11:89
          </note>
          <note type="date" n="3d1bf1f6">
            Fredagen den 15 april
          </note>
          <note n="d82d18cb">
            Kl. 09:00 - 10:20
          </note>
          <note n="997bd731">
            1 § Avsägelse
          </note>
          <note n="6d194912">
            Talmannen meddelade att Bodil Ceballos (MP) avsagt sig uppdraget
            som suppleant i justitieutskottet.
          </note>
          <note n="0f8ac9a8">
            Kammaren biföll denna avsägelse.
          </note>
          <note n="33da4aa6">
            2 § Anmälan om kompletteringsval till justitieutskottet
          </note>
          <note n="69c39d8e">
            Talmannen meddelade att Miljöpartiet de grönas riksdagsgrupp
            på grund av uppkommen vakans anmält Mehmet Kaplan som suppleant
            i justitieutskottet.
          </note>
          <note n="c69bfdba">
            Talmannen förklarade vald till
          </note>
          <note n="57d4fc62">
            suppleant i justitieutskottet
          </note>
          <note n="bd98cb77">
            3 § Utökning av antalet suppleanter i konstitutionsutskottet
            och kulturutskottet
          </note>
          <note n="7983a905">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter skulle utökas enligt följande:
          </note>
          <note n="9b2801f5">
            Kammaren medgav dessa utökningar.
          </note>
          <note n="877c1b47">
            4 § Val av extra suppleanter i konstitutionsutskottet och kulturutskottet
          </note>
          <note n="64c4a60e">
            Företogs val av extra suppleanter i konstitutionsutskottet och
            kulturutskottet.
          </note>
          <note n="eb6e2778">
            Kammaren valde i enlighet med valberedningens förslag till
          </note>
          <note n="84640064">
            suppleant i konstitutionsutskottet
          </note>
          <note n="7d86407d">
            suppleant i kulturutskottet
          </note>
          <note n="c59f1db9">
            5 § Svar på interpellation 2010/11:255 om avgifter i skolan
          </note>
          <note type="speaker" n="7f8d3af4">
            Anf. 1 Utbildningsminister JAN BJÖRKLUND (FP):
          </note>
          <u who="unknown" xml:id="i-a8ea81943c1bc03a-0" n="b512d591">
            <seg n="1cebd9fb">
              Herr talman! Rossana Dinamarca har frågat om jag avser att ta
              initiativ till att utvärdera vilka effekter den ändring i skollagen
              får som gör det möjligt att ta ut avgifter i skolan. Vidare har
              jag fått frågan om vilka åtgärder jag kommer att vidta för att
              elever inte ska tvingas avstå från aktiviteter i skolan med mera
              för att de inte har råd och om jag ska verka för att det införs
              en övre gräns för den maximala kostnaden som en elev eller dess
              föräldrar kan bli skyldiga att betala.
            </seg>
            <seg n="8e1ebe18">
              Herr talman! Principen om en avgiftsfri utbildning är en av hörnstenarna
              inom den svenska utbildningspolitiken. Rätten till likvärdig utbildning
              av hög kvalitet får aldrig vara beroende av den enskilda individens
              ekonomiska förutsättningar. För att ytterligare betona detta har
              regeringen i den nya skollagen infört ett uttryckligt förbud mot
              att ta ut avgifter i samband med ansökan om plats vid en skola
              oavsett huvudman.
            </seg>
            <seg n="8f4a2f7b">
              Både 1985 års skollag och den nya skollagen, som träder i kraft
              i år, medger att det får förekomma enstaka inslag i utbildningen
              som kan medföra en obetydlig kostnad för eleverna eller deras
              föräldrar. Statens skolinspektion har dock uppmärksammat att allt
              fler skolor arrangerar aktiviteter och skolresor som medför kostnader
              som kan vara betungande för elever och föräldrar. Dessa skolor
              erbjuder ofta kostnadsfria alternativ för dem som inte vill delta,
              men Skolinspektionen har i tillsynsbeslut ansett att detta inte
              är förenligt med skolans värdegrund.
            </seg>
            <seg n="b272b4c8">
              Det är mycket vanligt att elever och föräldrar genom frivilliga
              aktiviteter hjälper till med att samla in pengar till aktiviteten.
              Denna typ av frivilliga aktiviteter som insamlingar och liknande
              får dock aldrig hamna i konflikt med principen om en avgiftsfri
              utbildning. Det får heller inte finns någon koppling mellan hur
              mycket en elev bidrar med och elevens möjligheter att få delta
              i aktiviteten.
            </seg>
            <seg n="78e9788e">
              Min uppfattning är att skolresor och liknande aktiviteter är
              naturliga inslag i utbildningen som kan ge eleverna värdefulla
              erfarenheter och kunskaper. Av den nya skollagen framgår att det
              i samband med skolresor och liknande aktiviteter, i enstaka fall
              under ett läsår, får förekomma kostnader som ersätts av vårdnadshavare
              på frivillig väg. Enligt den nya lagen ska sådana aktiviteter
              vara öppna för alla elever oavsett om elevens vårdnadshavare väljer
              att bidra eller inte. Av lagens förarbeten framgår att det inte
              är godtagbart att skolan erbjuder kostnadsfria alternativ för
              de elever vars vårdnadshavare inte vill betala.
            </seg>
            <seg n="47d75906">
              Bidraget från vårdnadshavaren måste både vara och framstå som
              helt frivilligt. Skolinspektionen har i tillsynsbeslut uttalat
              att en skola som tar emot bidrag måste försäkra sig om att det
              organiseras på sådant sätt att bidraget upplevs som frivilligt
              och inte som en avgift. Ersättningen från elevens vårdnadshavare
              får inte överstiga självkostnaden för aktiviteten. Det är Skolinspektionen,
              herr talman, som utövar tillsyn över att bestämmelser om avgiftsfrihet
              följs och att vårdnadshavarnas bidrag till skolresor och andra
              aktiviteter är frivilliga.
            </seg>
          </u>
          <note type="speaker" n="f9a7e739">
            Anf. 2 ROSSANA DINAMARCA (V):
          </note>
          <u who="rossana_dinamarca_e992cf" xml:id="i-4a2a907b729e1cbf-0" n="27c28440">
            <seg n="2280f6a6">
              Herr talman! I går började försäljningen av majblommor, och vi
              såg ett pressmeddelande från Regeringskansliet om att man skulle
              köpa en. Det här förpliktigar också. Vi har i övrigt alla de andra
              dagarna sett hur man bedriver en politik som gör att barnfattigdomen
              ökar. Det är en barnfattigdom som handlar om 220 000 barn, och
              det är en ökande siffra. Det är ett faktum, och det är framför
              allt i skolan som det blir extra tydligt.
            </seg>
            <seg n="ccdcc5e0">
              Det finns många exempel på att barn inte kunnat delta på utflykter.
              Det handlar inte alltid om att lärare inte är engagerade, det
              handlar om att föräldrar och barn gör allt för att dölja sin fattigdom.
              Därför behövs ökad kunskap om detta, och det behövs en lagstiftning
              som är tydlig. Jag vill gärna att Jan Björklund svarar på om det
              kan finnas ett tak. Det är dags att sätta in ett tak, vad som
              ska gälla. Jag vill att det ska vara så att man inte tar ut några
              avgifter.
            </seg>
            <seg n="c8460e89">
              Precis som Jan Björklund kan jag tycka att det är viktigt med
              skolutflykter. De kan vara värdefulla erfarenheter och ge goda
              kunskaper. Men de måste vara till för alla, det ska inte bero
              på pengarna. Det handlar sällan om som Jan Björklund uttryckte
              det att man inte vill betala som förälder utan om att man inte
              har den möjligheten. Det kan te sig för oss två som en liten kostnad
              att fixa en matsäck, men det är de små utgifterna tillsammans
              som blir ett problem.
            </seg>
            <seg n="484d3abe">
              Jag ska ta ett exempel från mig själv som förälder. I november
              förra året fick vi ett brev från skolan där man skulle ha skridskoåkning.
              Man bad föräldrarna om att skicka med skridskor. Man skulle åka
              två gånger före jul och efter. Jag följde med vid ett av dessa
              tillfällen. Det var två barn som inte hade skridskor, och de satt
              vid sidan av rinken i två timmar.
            </seg>
            <seg n="4ae51889">
              Det här är inte acceptabelt. Regeringen har en politik som är
              lite å ena sidan och å andra sidan. Varför ska det ligga på föräldrarna
              att bekosta det som är så värdefullt?
            </seg>
          </u>
          <note type="speaker" n="5b2f2c30">
            Anf. 3 Utbildningsminister JAN BJÖRKLUND (FP):
          </note>
          <u who="unknown" xml:id="i-a8ea81943c1bc03a-1" n="b512d591">
            <seg n="9e69bcf7">
              Herr talman! Rossana Dinamarca och jag har samma utgångspunkt.
              Det ska vara avgiftsfritt, alla ska delta och ingen ska behöva
              stå vid sidan av för att föräldrarna inte har råd. Vi har samma
              utgångspunkt.
            </seg>
            <seg n="66963840">
              Skridskoåkning togs som exempel. Jag kan inte göra Skolinspektionens
              jobb, men jag föreställer mig att en sådan sak skulle få kritik
              enligt dagens lagstiftning. Alla ska ha samma möjligheter att
              delta oavsett föräldrarnas ekonomiska förutsättningar.
            </seg>
            <seg n="fe49b293">
              Om vi är överens om den utgångspunkten, hur konstruerar man ett
              regelverk? Det är lite grann det vi diskuterar här. Jag menar
              att det blir för fyrkantigt att säga att man inte får göra sådant.
              Jag kan ta ett exempel från min egen familj. I morse skulle äldsta
              grabben ha med sig matsäck, för de skulle göra en utflykt. Jag
              gjorde därför pannkakor i morse. Ska det vara förbjudet?
            </seg>
            <seg n="11e1bd9c">
              Var går gränsen? Böckerna ska klädas i skyddande plast eller
              papper, som de flesta föräldrar fått göra, och annat sådant har
              de fått göra. Ska det vara förbjudet? Det blir en orimlig effekt.
              Man måste skjutsa barnen till skolan. Det är en viss kostnad förenat
              med det, men barnen ska till skolan. Det finns kostnader som är
              mycket små som följer av föräldraskapet. Det blir helt orimliga
              effekter att förbjuda detta att skicka med barnen pannkaka för
              att de ska på en utflykt.
            </seg>
            <seg n="f74604dc">
              Att sätta noll och förbud är inte rimligt, det får för långtgående
              konsekvenser, såvida Rossana Dinamarca tycker att det är rimligt
              att förbjuda pannkakorna. Om man inte tycker det måste man fundera
              på: Hur ska det konstrueras? Då menar jag att det inte är möjligt
              att sätta ett exakt belopp. Man har principer och regler, och
              jag tycker att den riktigaste principen att det aldrig får organiseras
              på ett sådant sätt att några hamnar utanför. Det får inte organiseras
              så. Det är principen, och sedan måste inspektionen följa detta.
              Sedan måste vi i huvudsak utgå från att rektorer och lärare har
              sunt förnuft, och har de inte det har vi en skolinspektion som
              inspekterar och korrigerar.
            </seg>
            <seg n="8478afab">
              Det finns nio miljoner medborgare i Sverige. Det finns över en
              miljon ungar i den svenska skolan. Det går inte att lagreglera
              varje detalj, utan man måste utgå från att det finns ett sunt
              förnuft i tillämpningen av lagar och regler. Det skulle vara för
              långtgående att förbjuda föräldrar att skicka med en matsäck på
              morgonen. Det går liksom inte.
            </seg>
            <seg n="1ad0f00b">
              I mina grabbars klass spelar man nu kulspel. Det betyder att
              alla har med sig några puttekulor de har köpt i affären, naturligtvis
              för privata pengar. Är det förbjudet eller är det tillåtet? Det
              är inte möjligt att reglera allting i detalj.
            </seg>
            <seg n="7a931141">
              Principen är att ingen får hamna utanför. Sedan måste vi utgå
              från att det finns sunt förnuft i tillämpningen. Sedan har vi
              en inspektion som granskar, och när det blir galet ska inspektionen
              ha tuffa maktmedel att ta till. Det är min åsikt.
            </seg>
          </u>
          <note type="speaker" n="cdbe7783">
            Anf. 4 ROSSANA DINAMARCA (V):
          </note>
          <u who="rossana_dinamarca_e992cf" xml:id="i-4a2a907b729e1cbf-1" n="27c28440">
            <seg n="59185d39">
              Herr talman! Det här handlar om vad man utsätter barn för. Som
              barn gör man allting för att dölja den situation man lever i.
              Man är i allra högsta grad medveten om sina föräldrars dåliga
              ekonomiska situation.
            </seg>
            <seg n="b4849dce">
              Jag träffade en åttaåring för ett tag sedan som hade hål i både
              tröja och byxor och var ledsen för att hans pappa var sjukskriven
              och hade väldigt dåligt med pengar. Han berättade att hans pappa
              var så ledsen och ville att han skulle vara glad igen.
            </seg>
            <seg n="d70a790d">
              Jan Björklund drar upp ett exempel med pannkakor och undrar om
              det är så farligt. Men vore det inte bättre att skolan stod för
              de där matsäckarna, att man hämtade sin matsäck där på morgonen?
              Då blir det inte någon utsatthet för barnen. Jag tycker att det
              blir en lite raljant ton när man inte ser detta. Du och jag, Björklund,
              har råd att fixa de där pannkakorna och kanske till och med lite
              extra. Men tänk att det är lov och man är på fritis, och så frågar
              några av barnen: Får jag ta med mitt Nintendo DS? Ett Nintendo
              DS kostar runt 1 500 kronor. Det är inte alla som kan ha det.
              Här blir det väldigt tydligt vilka som har och vilka som inte
              har. Detta är en situation som vi måste undvika att utsätta barn
              för.
            </seg>
            <seg n="de10377e">
              Sedan handlar det naturligtvis också om en politik för att minska
              barnfattigdomen och se till att barnens föräldrar har en rimlig
              levnadssituation.
            </seg>
            <seg n="43bd914a">
              Som sagt är det framför allt i skolan som barnfattigdomen blir
              extra tydlig. Jag blir väldigt beklämd när Jan Björklund inte
              vill ta tag i det. Jag tycker inte att skolan ska ta ut några
              som helst avgifter, om det nu är pannkakor eller vad det kan handla
              om. Det är de små avgifterna sammanlagt som blir ett problem för
              en familj.
            </seg>
          </u>
          <note type="speaker" n="cc0ea066">
            Anf. 5 Utbildningsminister JAN BJÖRKLUND (FP):
          </note>
          <u who="unknown" xml:id="i-a8ea81943c1bc03a-2" n="b512d591">
            <seg n="15a11e74">
              Herr talman! Det var ju väldigt klargörande, men jag tror att
              det är ett väldigt kontroversiellt budskap som Rossana Dinamarca
              nu kommer med: Det ska vara förbjudet i Sverige att be föräldrarna
              att skicka med en matsäck när man ska göra en utflykt vid något
              enstaka tillfälle. Jag tror att Sveriges föräldrar tycker att
              en sådan politik skulle vara fullständigt verklighetsfrämmande.
              Men jag tackar för det raka beskedet. Det är väldigt klargörande
              för synen på ansvarsfördelningen mellan hem och skola. På den
              punkten har vi olika uppfattningar.
            </seg>
            <seg n="43ac0230">
              Min uppfattning är att detta aldrig får organiseras på ett sådant
              sätt att några känner sig utanför. Det är det vi försöker fånga
              i lagstiftningen. Ni styrde ju i tolv år med Socialdemokraterna.
              Det är samma lagstiftning. Vi förtydligar den nu ännu mer. Det
              har förekommit situationer som inte har varit bra, och därför
              görs nu lagstiftningen ännu tydligare. I stället för att bara
              skriva att det får vara obetydliga kostnader skriver vi nu att
              det inte får organiseras så att någon känner sig utanför. Det
              är i de termerna det beskrivs.
            </seg>
            <seg n="185e8dc3">
              Sedan är det naturligtvis en fråga om sunt förnuft hos lärare
              och rektorer. Rossana Dinamarca utgår från att lärare och rektorer
              är något slags korkade personer som organiserar saker så att barn
              ska känna sig utanför, och så vill hon reglera varje sak. Går
              du ut på en skola kan du se att några har dyrare jackor än andra.
              Hur långt ska man gå i regleringen av detta? Det måste finnas
              ett sunt förnuft, ett föräldraansvar och ett ansvar från de professionella
              i skolan. Det finns lagar och regler. Vi har våra moraliska utgångspunkter,
              som är i stort sett likartade, nämligen att ingen får ställas
              utanför. Vi har också en inspektion som granskar detta och kritiserar
              när det görs fel.
            </seg>
            <seg n="51d391ab">
              Det Rossana Dinamarca föreslår är väldigt långtgående. Så långt
              är inte jag beredd att gå. Men jag är absolut beredd att försvara
              en politik som tar sin utgångspunkt i värderingen att ingenting
              får organiseras så att några känner sig utanför.
            </seg>
            <seg n="4f3dea5b">
              När det till sist gäller barnfattigdomen, som Rossana Dinamarca
              återkommer till, är det riktigt att den ökade 2008 jämfört med
              2007 eftersom vi gick in i en ekonomisk kris. Den är dock lägre
              både 2008 och 2007 än under vart och ett av de tolv år som Vänsterpartiet
              stöttade regeringspolitiken. Den har alltså sjunkit successivt.
              Men det är riktigt: Mitt under den ekonomiska krisen ökade arbetslösheten
              något, och då ökar per definition också barnfattigdomen.
            </seg>
            <seg n="170fd7a2">
              Det är en allvarlig utmaning att människor är arbetslösa. Ofta
              är det ensamstående föräldrar som blir arbetslösa, och det är
              det som genererar barnfattigdom: Man har svag inkomst från början
              och får naturligtvis svaga ersättningar när man blir arbetslös,
              och så hamnar barnen under en viss ekonomisk nivå. Detta ökade
              något under lågkonjunkturen. Min bedömning är att när konjunkturen
              tar fart igen minskar barnfattigdomen. Men trots finanskrisen
              är barnfattigdomen väsentligt lägre än under vart och ett av de
              tolv år som Vänsterpartiet var med och organiserade den ekonomiska
              politiken i Sverige. Detta är dock en viktig utmaning, och den
              ska vi ta tag i.
            </seg>
            <seg n="221c0c72">
              Sammanfattningsvis: Undervisningen i Sverige ska vara kostnadsfri.
              Skolan ska vara kostnadsfri. Enstaka inslag av typen att man skickar
              med eleverna matsäck tycker inte jag går att förbjuda. Men ingen
              verksamhet i skolan får organiseras så att enskilda barn på grund
              av föräldrarnas inkomstnivå känner sig utanför.
            </seg>
          </u>
          <note type="speaker" n="4b54e2cf">
            Anf. 6 ROSSANA DINAMARCA (V):
          </note>
          <u who="rossana_dinamarca_e992cf" xml:id="i-4a2a907b729e1cbf-2" n="27c28440">
            <seg n="7e6506a4">
              Herr talman! Verksamheten ska organiseras så att ingen känner
              sig utanför, säger Jan Björklund. Men på vilket sätt gör man det
              då? Det är inte bara matsäcken det handlar om; det kanske handlar
              om en biobiljett, en teaterbiljett eller en museibiljett.
            </seg>
            <seg n="d87a87a9">
              Jag tror inte att det handlar om att lärare eller rektorer är
              korkade, men det finns en okunskap om barnfattigdomens villkor.
              Därför hade det varit önskvärt om regeringen hade kunnat vara
              tydligare. Det vi såg med den gamla skollagen var att den inte
              var tillräckligt tydlig, och den nya skollagen har inte blivit
              tydligare. Det hade varit bra om Jan Björklund åtminstone tydligt
              hade sagt: Detta är högstanivån för vad det får kosta under ett
              läsår. Men inte ens det kan Jan Björklund sträcka sig till.
            </seg>
            <seg n="8507021f">
              Låt oss återigen ta det här matsäcksexemplet: Varför är det inte
              rimligt att skolans bespisning erbjuder varje elev en matsäck
              innan man sticker på morgonen? Vad är problemet med det? Vi betalar
              ju ändå med skattemedel för skolluncherna.
            </seg>
            <seg n="be6767d9">
              Det handlar om de sammanlagda små utgifterna. De är små för dig
              och mig, Jan Björklund, men det finns 220 000 barn som lever i
              fattigdom på grund av att deras föräldrar inte har ekonomi. Då
              är 20 spänn eller 50 spänn väldigt mycket pengar, särskilt om
              man dessutom har flera barn.
            </seg>
            <seg n="01f69825">
              Jag vet att detta inte går att driva så långt som att reglera
              vilka kläder barn ska ha på sig, men den verksamhet som skolan
              erbjuder måste vara avgiftsfri. De här skolutflykterna, museibesöken
              och vad det kan vara är viktiga för alla barn; det säger Jan Björklund
              själv. Men låt då alla kunna vara med på samma villkor! Sätt inte
              barn i en situation där de skäms och väljer att hitta på saker
              som de gjort under en utflykt eller ett skollov därför att de
              inte vill visa sin fattigdom!
            </seg>
          </u>
          <note type="speaker" n="d9c0af4d">
            Anf. 7 Utbildningsminister JAN BJÖRKLUND (FP):
          </note>
          <u who="unknown" xml:id="i-a8ea81943c1bc03a-3" n="b512d591">
            <seg n="ea3d1c34">
              Herr talman! Det där tycker jag är ett problem. När man till
              exempel kommer tillbaka från sommarlovet berättar några att de
              har varit utomlands och andra har inte haft resurser att göra
              det utan hittar på. Jag håller med om att det är ett stort problem.
              Men hur motverkar vi det med att man inte får skicka med en matsäck?
              Det har väl inte med det att göra?
            </seg>
            <seg n="83c87710">
              Rossana Dinamarca radar upp mängder av problem, och jag håller
              med om huvuddelen av dem. Men de löses väl inte med detta? Det
              här blir bara att man med petimäterregleringar stoppar saker som
              nästan alla tycker är helt rimliga för att försöka hindra något
              som inte alls träffas av de här regelförändringarna. Ska det i
              framtiden vara förbjudet att be föräldrarna att plasta in boken
              för att skydda den, Rossana Dinamarca?
            </seg>
            <seg n="2704f9e0">
              Varför kan inte skolköket skicka med frukost? Ja, det kanske
              det kan. Det är väl tillåtet. Men vi vet ju allihop att skolköket
              inte är i gång på morgonen. Det går i gång inför lunchen. Det
              skulle väl i praktiken betyda att dessa utflykter inte kommer
              att ske. Det blir verkligheten om man stramar åt detta för mycket.
              Nu vet jag inte exakt hur det var med den här utflykten i dag
              i min sons skola, men om det inte hade varit möjligt att skicka
              med pannkakor till den hade man förmodligen fått avstå från den.
              Det hade blivit en för stor apparat att dra i gång skolköket för
              att några barn skulle på utflykt. Då blir det ingenting i stället.
            </seg>
            <seg n="1d87f01d">
              Det är den avvägningen vi måste göra, och jag tycker att det
              är rimligt att föräldrar för det är föräldrarnas barn står för
              vissa obetydliga kostnader av typen klä in böcker och skicka med
              matsäck någon gång. Gymnastikkläder förväntas man väl som förälder
              köpa åt barnen; det är i regel ingenting som skolan tillhandahåller.
              Det är den typen av mycket små, blygsamma kostnader. Säger man
              att allt detta ska vara förbjudet hamnar vi i en skola som jag
              tror att väldigt få föräldrar vill ha.
            </seg>
          </u>
          <note n="e875cbe7">
            Överläggningen var härmed avslutad.
          </note>
          <note n="3b8b4da8">
            6 § Svar på interpellation 2010/11:303 om Iterprojektet
          </note>
          <note type="speaker" n="95308f51">
            Anf. 8 Utbildningsminister JAN BJÖRKLUND (FP):
          </note>
          <u who="unknown" xml:id="i-a8ea81943c1bc03a-4" n="b512d591">
            <seg n="e4071fff">
              Herr talman! Jonas Sjöstedt har frågat mig om jag kommer att
              driva en linje där man motsätter sig ytterligare finansiering
              till Iter och hur länge jag och den svenska regeringen är beredd
              att stödja Iterprojektet om inte konkreta framsteg påvisas.
            </seg>
            <seg n="42763897">
              Iter är ett globalt projekt för att gemensamt konstruera och
              använda en forskningsanläggning för kärnfusion det vill säga sammanslagning
              av atomkärnor som energikälla. Processen för kärnfusion skulle
              i framtiden kunna erbjuda möjlighet till en säker, ren och i princip
              gränslös källa för energiproduktion. Den skulle kunna ge förutsättningar
              för långsiktig energiförsörjning som är klimatvänligare än de
              flesta i dag kända och brukade alternativ. I det sammanhanget
              har Iterprojektet en avgörande roll.
            </seg>
            <seg n="d82663ab">
              I dag drivs fusionsforskningsanläggningen Joint European Torus,
              den så kallade Jet, utanför Oxford i Storbritannien som ett europeiskt
              samarbete. Där har konkreta framsteg påvisats, men för att komma
              vidare med forskningen krävs det en betydligt större anläggning
              än Jet. Detta är bakgrunden till att Iter byggs.
            </seg>
            <seg n="3930655e">
              Europeiska atomenergigemenskapen, Euratom, som består av EU:s
              medlemsstater, undertecknade tillsammans med Kina, Indien, Japan,
              Sydkorea, Ryssland och USA i november 2006 ett avtal om Iter.
              Enligt avtalet är Euratom värdpart, och det är Frankrike som är
              värdstat för Iterprojektet. Avtalet ger inte värdparten någon
              rätt att dra sig ur under de 35 år som avtalet löper.
            </seg>
            <seg n="ac6a752a">
              Det europeiska bidraget finansieras till 80 procent av Euratom
              och till 20 procent av värdstaten Frankrike. Det innebär att Europa,
              inklusive Sverige, genom Euratom måste följa sina åtaganden enligt
              de internationella avtal som har ingåtts med syftet att utveckla
              energi ur kärnfusion.
            </seg>
            <seg n="f6b018f7">
              Iteravtalet grundade sig vid undertecknandet på kostnadsuppskattningar
              från 2001, som i sin tur utgick från en preliminär design. Efter
              uppdaterad design stod det under våren 2010 klart att den totala
              kostnaden för det europeiska bidraget till Iterkonstruktionen
              skulle öka från 2,7 miljarder euro till 7,2 miljarder euro.
            </seg>
            <seg n="35b73e75">
              Efter behandling i Konkurrenskraftsrådet enades EU:s medlemsstater
              i juli 2010 om rådsslutsatser enligt vilka det europeiska bidraget
              till konstruktionsfasen måste begränsas till ett belopp på 6,6
              miljarder euro, i stället för rapporterad kostnadsuppskattning
              på 7,2 miljarder euro.
            </seg>
            <seg n="8c12bd8c">
              Enligt rådets slutsatser ska också en plan för kostnadskontroll
              och besparingar genomföras och rapporteras årligen.
            </seg>
            <seg n="f724fd6f">
              Rådet har enats om att ökade anslag om maximalt 1,3 miljarder
              euro inom ovan nämnda ram behövs för åren 20122013 i förhållande
              till det som redan har anslagits genom EU:s innevarande finansiella
              perspektiv 20072013. För regeringen är det högst angeläget att
              EU:s medlemsstater gemensamt strävar efter fortsatt kostnadsreduktion
              och förbättrad styrning i syfte att minska de totala kostnaderna
              för projektet.
            </seg>
            <seg n="65b20d23">
              Sverige har i direkta kostnader för perioden 20072010 bidragit
              med 148 000 euro i årsavgifter för medlemskap i den organisation
              som utgör Euratoms så kallade interna Iterorgan, Fusion for Energy.
              Bidraget från Euratom till Iter finansieras via EU:s budget.
            </seg>
          </u>
          <note type="speaker" n="8f8295a1">
            Anf. 9 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-b128f0a579f99643-0" n="57cd3bf7">
            <seg n="264189a8">
              Herr talman! Jag vill tacka statsrådet Björklund för svaret.
            </seg>
            <seg n="5cf6e85a">
              Jag tror inte att det är någon överdrift att säga att Iter är
              på väg att utvecklas till något av ett europeiskt sorgebarn när
              det gäller forskningspolitiken. Jag tycker att en mening i statsrådets
              svar är speciellt värd att lyfta fram en gång till. Den lyder:
              Efter uppdaterad design stod det under våren 2010 klart att den
              totala kostnaden för det europeiska bidraget till Iterkonstruktionen
              skulle öka från 2,7 miljarder euro till 7,2 miljarder euro.
            </seg>
            <seg n="fa9202fa">
              På ren svenska kan man säga: Hoppsan, det blev 40 miljarder kronor
              dyrare. Det visar att projektet är bortom rimlig ekonomisk kontroll.
              Annars kan man inte plötsligt komma till en konklusion om att
              oj, här rök 40 miljarder kronor hastigt. Frågan är hur detta hanteras.
              Konkurrenskraftsrådet har satt en ram på 6,6 miljarder euro. Det
              är en svindlande summa. Frågan är om den kommer att räcka, när
              man ser på Iterprojektets historia.
            </seg>
            <seg n="69c3da21">
              Man kan jämföra med hur EU satsar på energiforskning generellt.
              Under det sjunde ramprogrammet finns ett Tema Energi som får 2,3
              miljarder euro runt 20 miljarder kronor mellan 2007 och 2013.
              En betydande andel av dessa pengar går till olika typer av kärnforskning.
              Detta leder osvikligen hur man än räknar till en konklusion att
              kärnforskningen, inklusive fusionsforskningen, får mångdubbelt
              mer än all annan energi sammantaget inom den europeiska unionen.
            </seg>
            <seg n="b6c321f6">
              Frågan är om detta är rimligt. Den frågan vill jag gärna ställa
              till Jan Björklund: Är detta en rimlig prioritering från Europeiska
              unionens sida?
            </seg>
            <seg n="dd92efee">
              En annan viktig fråga att ställa sig är hur utsikterna för rimliga
              vetenskapliga resultat från reaktorn ser ut. Det skulle vara intressant
              att höra ministerns bild av hur man ser på de vetenskapliga framstegen.
              Vad hoppas ni på, ministern? Vilket år kommer det att bli produktion,
              genombrott eller någonting annat i denna forskningsverksamhet?
            </seg>
            <seg n="7196b9ca">
              Detta sker mot bakgrund av att vi lever i en akut klimatkris
              där vi måste minska utsläppen av växthusgaser. Vi har också skenande
              oljepriser som tär hårt på den europeiska ekonomin. I detta läge
              skulle vi behöva omfattande investeringar i förnybara energikällor.
              Det finns i dag beprövade sådana som har kostnader som snabbt
              faller. Där ingår vindenergin, solenergin och naturligtvis möjligheterna
              att spara energi genom energieffektivisering.
            </seg>
            <seg n="d0692873">
              Om man satsade motsvarande belopp som man satsar på Iter skulle
              man nå ganska stora resultat i att minska beroendet av fossila
              bränslen och minska beroendet av oljeimport till den europeiska
              unionen. Därmed kommer frågan om inte detta är en gigantisk felsatsning
              om man inte kan förutse de vetenskapliga resultaten och om man
              lägger lejonparten av forskningspengarna till energiforskning
              på detta projekt.
            </seg>
            <seg n="98b96287">
              Jag menar alltså att det finns allt starkare skäl att ifrågasätta
              om Iterprojektet är rimligt. Jag tror det är nog ingen vild gissning
              att man om några år igen kommer att be om mer pengar till detta
              projekt.
            </seg>
            <seg n="2c6895e8">
              De två frågor jag skulle vilja fokusera denna del av diskussionen
              på är om ministern anser att det är en rimlig mix av energiforskningsmedlen
              från EU:s sida och hur man bedömer möjligheterna till vetenskapliga
              resultat i detta projekt.
            </seg>
          </u>
          <note type="speaker" n="0b3483c3">
            Anf. 10 Utbildningsminister JAN BJÖRKLUND (FP):
          </note>
          <u who="unknown" xml:id="i-a8ea81943c1bc03a-5" n="b512d591">
            <seg n="f05dd662">
              Herr talman! Ja, jag anser att detta är rimligt. Det är väldigt
              dyra investeringar, det är ingen tvekan om det, men den stora
              anläggning för naturvetenskaplig forskning som Sverige nu tar
              på sig att bygga utanför Lund kommer att gå på 1520 miljarder.
              Jonas Sjöstedt kan ju fråga om det är rimligt och vad som är de
              garanterade vetenskapliga resultaten. Jag kan säga: Ja, det är
              rimligt, men jag kan inte garantera några vetenskapliga resultat.
            </seg>
            <seg n="090881d1">
              Det är nämligen innebörden i forskning. Om jag som politiker
              stod här och garanterade vetenskapliga resultat skulle jag grovt
              överskrida mina egentliga möjligheter att styra och påverka. Det
              är inte jag som åstadkommer vetenskapliga resultat. Vi gör dock
              självklart detta för att vi bedömer det som sannolikt att det
              går att få resultat och därför att de resultat man skulle kunna
              uppnå är så stora och omfattande att det bedöms rimligt gentemot
              investeringen.
            </seg>
            <seg n="f3ca8e1b">
              Om mänskligheten knäcker denna energiform så att vi kan använda
              den skulle, vad vi kan överblicka i dag, en mycket stor del av
              världens energibehov tillgodoses med en ny energikälla som i praktiken
              är oändlig. Kan jag garantera detta? Nej, det kan jag inte. Möjligheten
              är dock väldigt stor. Jag vet inte vad Jonas Sjöstedt har för
              erfarenhet av forskning. Min egen är begränsad, men jag är ansvarig
              för den och förstår så mycket att man inte kan garantera resultat
              av forskning.
            </seg>
            <seg n="c867cbc8">
              Det är klart att det är klimatkrisen som är själva utgångspunkten.
              Det är det som är själva utgångspunkten för detta, i alla fall
              för oss i Sverige. En energikälla som är i princip oändlig och
              i princip utan klimatpåverkan det finns säkert någon liten någonstans
              i hela kedjan, men den är mycket liten jämfört med de flesta energikällor
              vi använder i dag vore ett fantastiskt genombrott för mänskligheten
              och för klimatet. Det är, precis som Jonas Sjöstedt säger, det
              som måste vara vår utgångspunkt.
            </seg>
          </u>
          <note type="speaker" n="5aaaf557">
            Anf. 11 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-b128f0a579f99643-1" n="57cd3bf7">
            <seg n="db951bb1">
              Herr talman! Jag inser mycket väl att man inte kan förutse vetenskapliga
              framsteg. Det ligger i sakens natur i forskningen. Men det är
              ändå rimligt att den som betalar försöker göra en sorts rimlig
              bedömning av när detta kan fungera och när det kan bli verklighet
              och hur stor sannolikheten är. Det är närmast vår skyldighet som
              politiker att göra det.
            </seg>
            <seg n="e1285d34">
              Både jag och Jan Björklund är gamla nog att ha upplevt folkomröstningen
              om kärnkraft i Sverige 1980. Jag minns så väl hur argumentationen
              gick då: Snart är fusionsenergin här. Det är en fråga om något
              årtionde eller två kanske så har vi löst frågan om fusionsenergin,
              och då kommer den.
            </seg>
            <seg n="cc29e080">
              Man kan säga att det som är säkert med prognosen om fusionsenergi
              är att den alltid är densamma men att tidpunkten flyttas framåt
              i tiden, och därmed stämmer den inte speciellt bra.
            </seg>
            <seg n="c134d243">
              Frågan är då: Vad är en rimlig kalkyl i fråga om när fusionsenergin
              faktiskt kan fungera? Jag medger gärna att man ska forska om den.
              Men det måste vara rimliga kostnader.
            </seg>
            <seg n="07f304a3">
              Men om man ställer detta i ett klimatperspektiv och tror att
              detta kanske kan fungera om 30 år är den trista nyheten att det
              då är för sent. Då måste vi nämligen ha ställt om vårt energisystem,
              annars har vi förstört jordens klimat för evigt. Därför duger
              det inte att säga att fusionsenergin ska fixa detta åt oss någon
              gång i framtiden. Därför är det så akut att vi nu måste storinvestera
              i de förnybara energikällorna och i energibesparing.
            </seg>
            <seg n="65fc6cca">
              Jag menar att när man nu lägger lejonparten av EU:s forskningspengar
              i ett sådant osäkert projekt medan behoven är gigantiska av forskning
              för att ta fram tillämpningar när det gäller de förnybara energislagen,
              inte minst mot bakgrund av eurokrisen som trasar sönder ekonomin
              i medlemsländerna och som gör att man behöver få investeringar
              för att minska oljeberoende och modernisera sina ekonomier, pekar
              alltmer på att detta är en gigantisk felsatsning.
            </seg>
            <seg n="7bf6b33c">
              Jag skulle därför vilja fråga om vår ansvarige minister har någon
              sorts uppfattning om vilket år som han räknar med att detta ska
              vara i funktion. Vad är målet? Det måste rimligen finnas ett mål
              att detta ska fungera ungefär 2030, 2040 eller 2050. Finns det
              inget mål blir man ännu mer tveksam.
            </seg>
          </u>
          <note type="speaker" n="42d4b07c">
            Anf. 12 Utbildningsminister JAN BJÖRKLUND (FP):
          </note>
          <u who="unknown" xml:id="i-a8ea81943c1bc03a-6" n="b512d591">
            <seg n="6be08def">
              Herr talman! Vi talar naturligtvis om årtal på så pass lång sikt
              som Jonas Sjöstedt själv nämner. Detta kommer inte att finnas
              på plats operativt förrän då. Just denna försöksreaktor kommer
              naturligtvis att vara i gång om ett antal år. Men att detta sedan
              i nästa steg skulle kunna gå att kommersialisera och driva, då
              talar vi inte om att det kan ske i vår generation utan i nästa
              generation.
            </seg>
            <seg n="08dd6dc5">
              Men vi måste jobba både långsiktigt och kortsiktigt. Jag var
              med 1980. Då sade alla att vi om några år skulle kunna ersätta
              kärnkraften med vind- och solenergi. Ursäkta mig, men det är inte
              riktigt så. Vindkraften byggs ut nu bara därför att vi hårdsubventionerar
              den. Hade vi inte gjort det hade det inte byggts en enda vindsnurra.
              Solkraft på våra breddgrader funkar inte därför att det inte är
              tillräckligt med sol, åtminstone inte när vi behöver energi, nämligen
              under den kalla vintern.
            </seg>
            <seg n="2b53de1e">
              Men det handlar om Sverige. Sverige har en förhållandevis mycket
              klimatvänlig energiförsörjning därför att vi har kärnkraft och
              vattenkraft. Men så är det inte globalt. I Kina öppnas nya kolkraftverk
              varje vecka. De är nybyggda, och de kommer tyvärr att finnas kvar
              2030. Men det kommer att vara så. I Tyskland öppnar man nya kolgruvor.
              Det är till och med svenska statliga företag som gör det. Att
              man gör det i Tyskland beror på att man har bestämt sig för att
              avveckla kärnkraften.
            </seg>
            <seg n="49cd7a5d">
              Vi måste alltså jobba både långsiktigt och kortsiktigt. Vi måste
              jobba kortsiktigt med att investera i det som vi känner till och
              som vi kan. Vindkraften byggs ut i Sverige och även fjärrvärmesystem
              och annat. Vi har olika uppfattningar om kärnkraften, men vi har
              ändå släppt fram möjligheten att bygga nya reaktorer. Klimatfrågan
              är naturligtvis en utgångspunkt. Sedan har vi kanske olika uppfattningar
              om kärnkraften. Men det är därför som vi gör detta. Nya reaktorer
              som börjar byggas om några år kan leverera el på 2020-talet och
              dra ned vårt fossilberoende.
            </seg>
            <seg n="588d23c6">
              Men sedan måste vi också jobba mer långsiktigt. När det gäller
              de kärnkraftverk som vi har i dag började forskningen under andra
              världskriget, kan man säga. Då var det en militär nytta som man
              såg framför sig. Det var 70 år sedan. Men så småningom blev det
              en civil nytta.
            </seg>
            <seg n="a92fe0ed">
              Det är klart att forskning för stora forskningsgenombrott är
              mycket långsiktig. Man kan inte bara vara kortsiktig och säga
              att det som vi forskar om ska ge effekt nästa år, året därpå eller
              om tre år. Vi i vår generation måste också ta på oss att göra
              stora forskningsåtaganden för att problemen för våra barn och
              barnbarn ska kunna lösas. Det är mycket forskning.
            </seg>
            <seg n="4e55e992">
              Jonas Sjöstedt vill väl misstänkliggöra detta för att det går
              att koppla till kärnkraft som han är emot, och därför är just
              detta tveksamt. Men det finns mycket långsiktig forskning, bland
              annat medicinsk forskning, till exempel hur man ska bota cancer
              och annat. Alla förstår naturligtvis att det tar årtionden innan
              man slutligt löser detta. Men vi satsar mycket stora resurser
              på det ändå därför att forskning inte bara är kortsiktig. Vi måste
              också knäcka de stora gåtorna för framtiden för att se till att
              barn och barnbarn lever i en ännu bättre värld.
            </seg>
          </u>
          <note type="speaker" n="deb8c18a">
            Anf. 13 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-b128f0a579f99643-2" n="57cd3bf7">
            <seg n="41edc890">
              Herr talman! Jag har en grundläggande annorlunda syn på om fördelningen
              av resurser är rimlig. Är det rimligt att en så stor andel av
              EU:s forskningspengar går till kärnforskning och till fusionsenergi,
              medan man redan nu pressar kostnaderna på vind- och solenergi
              snabbt? Vindkraften är i dag rent ekonomiskt utan subventioner
              väl konkurrenskraftig i jämförelse med byggande av kärnkraft.
              Det är en väldigt snabb utveckling.
            </seg>
            <seg n="43541a61">
              Jag menar att man inte ska sitta fast i gammalt tänkande.
            </seg>
            <seg n="65629706">
              En svag punkt i ministerns resonemang är bristen när det gäller
              att kunna förutse när detta kan bli tillämpligt eller när man
              kan nå något som helst resultat. Om man bygger sin argumentation
              på hänsyn till klimatet, vilket ministern gör, är den frågan avgörande.
              Den är helt avgörande. När man inte ens kan höfta på ett årtionde
              när då detta kan vara möjligt, då är detta sannolikt ingen väg
              att lösa den klimatkris som vi egentligen måste lösa under det
              närmaste årtiondet om vi ska hitta hållbara energisystem. Där
              är nog jag och ministern i grunden oeniga.
            </seg>
            <seg n="e6ba2301">
              Jag skulle vilja ställa en sista fråga. Om det som hände 2010
              händer igen, om man kommer från Iter och säger att det kostar
              40 miljarder kronor till, vad säger Sverige då? Är vi med tanke
              på EU:s hårt trängda finanser beredda att säga att vi ska använda
              så stora resurser till projekt som vi inte vet om eller när de
              över huvud taget kommer att leda till någon typ av resultat?
            </seg>
          </u>
          <note type="speaker" n="a789cdd0">
            Anf. 14 Utbildningsminister JAN BJÖRKLUND (FP):
          </note>
          <u who="unknown" xml:id="i-a8ea81943c1bc03a-7" n="b512d591">
            <seg n="aa28815b">
              Herr talman! Jag har stor respekt för att inte alla håller på
              med forskningspolitik. Men en sak har jag lärt mig. Om man skulle
              säga att man bara ska ösa in forskningsresurser i det som vi vet
              ger resultat och som man kan säga vilket år det blir, då kan vi
              lägga ned hela den svenska forskningspolitiken. Forskning fungerar
              inte så.
            </seg>
            <seg n="e13ecfdc">
              Jag kan säga så mycket som att detta naturligtvis är mycket långsiktiga
              forskningsinvesteringar. De kommer inte att ge resultat i närtid.
              Det som vi satsar på solenergiforskning kanske aldrig ger resultat.
              Ska vi dra in det då? På våra breddgrader kan man förmodligen
              använda solenergi för att värma vatten på sommaren. Men när vi
              verkligen behöver mycket energi när det är kallt och mörkt på
              vintern duger inte solenergin på våra breddgrader. Ska vi dra
              in alla anslag till denna forskning då, Jonas Sjöstedt, därför
              att vi inte kan förutsäga när den ger resultat? Men vi lägger
              forskningspengar på den ändå därför att det kanske finns en chans
              att den någon gång i framtiden ska ge avkastning.
            </seg>
            <seg n="524f8f50">
              Detta har betydligt större möjligheter. Det är krångligt, det
              är stort, och det är dyrt. Men det finns en möjlighet att lösa
              stora delar av de globala energiproblemen i framtiden för kommande
              generationer genom dessa projekt. Det är därför som vi är beredda
              att göra detta.
            </seg>
            <seg n="277fc4f5">
              Varför en stor andel av EU:s budget går till detta beror på att
              vi har gjort den ansvarsfördelningen i Europa. Att forska om vindkraft
              och solkraft är billigare. För detta behövs inte denna typ av
              jätteanläggningar. Denna forskning betalar länderna själva. Sverige
              betalar ganska lite av sin forskningsbudget. Det är EU som finansierar
              detta, därför att vi har en gemensam anläggning, och då blir det
              en stor andel där.
            </seg>
            <seg n="5bc57a71">
              Sedan tycker vi båda förmodligen att mer av EU:s budget borde
              gå till forskning och mindre till jordbruksstöd och annat. Men
              det är en annan diskussion.
            </seg>
            <seg n="bf0d2412">
              Om vi har attityden att vi ska anslå forskningsmedel bara till
              projekt som vi vet exakt vilket årtal som de ger resultat och
              som vi är säkra på ger resultat, då kan vi lägga ned all forskning
              över huvud taget, för så fungerar inte forskning.
            </seg>
          </u>
          <note n="e875cbe7">
            Överläggningen var härmed avslutad.
          </note>
          <note n="46d2aa88">
            7 § Svar på interpellation 2010/11:314 om föräldraskap vid assisterad
            befruktning
          </note>
          <note type="speaker" n="9f49a970">
            Anf. 15 Justitieminister BEATRICE ASK (M):
          </note>
          <u who="unknown" xml:id="i-a8ea81943c1bc03a-8" n="b512d591">
            <seg n="9686f384">
              Herr talman! Jonas Gunnarsson har frågat mig om jag avser att
              ta initiativ till ett förslag till riksdagen som säkerställer
              att Sverige får en lagstiftning som ger barn födda av en kvinna
              som lever i ett samkönat förhållande rätt till sina två föräldrar.
            </seg>
            <seg n="8cae8404">
              Jag svarade på en fråga i samma ämne tidigare i år (2010/11:218).
            </seg>
            <seg n="1ffe2961">
              Sedan den 1 juli 2005 får assisterad befruktning med donerade
              spermier utföras i svensk sjukvård beträffande en kvinna som är
              registrerad partner eller sambo med en annan kvinna. Numera gäller
              detta även om kvinnorna är gifta. Makan, partnern eller sambon
              anses som förälder till det barn som föds, förutsatt att hon har
              samtyckt till behandlingen och att det är sannolikt att barnet
              har avlats genom den. Föräldraskapet fastställs genom bekräftelse
              eller dom.
            </seg>
            <seg n="56d9e571">
              De nu gällande bestämmelserna är således relativt nya. De innebar
              ett viktigt steg framåt när det gäller föräldraskap vid assisterad
              befruktning.
            </seg>
            <seg n="4430f62d">
              Betänkandet Föräldraskap vid assisterad befruktning (SOU 2007:3)
              innehåller förslag till ytterligare utveckling av lagstiftningen.
              Det föreslås att bestämmelserna om föräldraskap för en kvinna
              i ett samkönat par ska utvidgas till att gälla även vid assisterad
              befruktning utanför svensk sjukvård så att något faderskap inte
              heller i dessa fall ska fastställas. Om modern är gift eller partner
              med en kvinna föreslås också att den kvinnan automatiskt ska anses
              vara barnets förälder, på samma sätt som en man presumeras vara
              barnets far när modern är gift med en man.
            </seg>
            <seg n="fb0b8499">
              Frågor om föräldraskap är av stor betydelse. Liksom när det gäller
              andra frågor som berör barn är det viktigt att det finns ett tydligt
              barnperspektiv. Regelsystemet måste utformas så att barnets intressen
              tillgodoses på bästa sätt. Betänkandet innehåller en rad svåra
              frågor som kräver noggranna överväganden.
            </seg>
            <seg n="c08f4117">
              Jag kan i dagsläget inte ange någon närmare tidsplan för arbetet
              med frågorna.
            </seg>
          </u>
          <note type="speaker" n="47df2c3d">
            Anf. 16 JONAS GUNNARSSON (S):
          </note>
          <u who="jonas_gunnarsson_a35317" xml:id="i-ad02143b55038273-0" n="97741578">
            <seg n="bfd37ff9">
              Herr talman! Jag vill börja med att tacka justitieministern för
              svaret.
            </seg>
            <seg n="f3ea12db">
              Sverige har kommit ganska långt vad gäller hbt-personers rättigheter
              och framför allt hbt-personers barns rättigheter och deras möjligheter
              att betraktas som likvärdiga med barn som lever i familjer med
              en mamma och en pappa. Jag har förståelse för att det här är svåra
              frågor och att det kan vara juridiskt krångligt, men det är trots
              allt många som väntar på besked.
            </seg>
            <seg n="112cdb93">
              Problem kan uppstå när ett kvinnligt par väljer att till exempel
              använda sig av möjligheten som finns att åka till Danmark eller
              att lösa sin barnlöshet på något annat vis. Det är möjligheter
              som heterosexuella par kan använda sig av, och om de gör det erkänns
              det barn som kommer till som bådas, men det gör det inte för ett
              lesbiskt par. Det är det som är så underligt och som jag tycker
              att vi måste kunna lösa ganska snart. Problem kan till exempel
              uppstå vid skilsmässa innan barnets födelse eller om någon av
              de båda föräldrarna går bort.
            </seg>
            <seg n="53dae208">
              Sverige och regeringen brukar ha ganska hög svansföring vad gäller
              hbt-personers rättigheter men också barns rättigheter, och här
              sammanfogas de här frågorna på ett ganska intrikat sätt. Även
              justitieministern själv har uppmärksammats för sitt engagemang
              i de här frågorna, bland annat på QX Gaygala, och det tycker jag
              är jättebra.
            </seg>
            <seg n="cca4f047">
              Nu har vi ändå väntat i fyra år. Utredningen lade fram sina förslag
              2007. Fyra år är en ganska lång tid. Ända sedan den nya lagstiftningen
              kom på plats, 2007, har kritiken funnits i sex år. Även om den
              nya lagstiftningen självklart var en förbättring mot den tidigare
              kvarstår fortfarande de här problemen. De måste vi lösa, och det
              vore bra om vi kunde lösa dem så fort som möjligt. Därför tycker
              jag att det är ganska underligt att justitieministern inte åtminstone
              kan sätta en tidpunkt när vi kan förvänta oss ett förslag.
            </seg>
          </u>
          <note type="speaker" n="2412cc23">
            Anf. 17 Justitieminister BEATRICE ASK (M):
          </note>
          <u who="unknown" xml:id="i-a8ea81943c1bc03a-9" n="b512d591">
            <seg n="0f7af344">
              Herr talman! Man kan tycka att det borde finnas en tidsplan.
              Men det som är huvudfrågan här, och det kan vi vara överens om,
              är att här har vi problem när det gäller kvinnliga par som åker
              utomlands till Danmark och andra länder, därför att då har vi
              plötsligt ett barn som inte har samma trygghet och rättigheter
              som barn som kommer till genom assisterad befruktning på ett svenskt
              universitetssjukhus.
            </seg>
            <seg n="fbf39328">
              Det finns två grunddelar i den svenska lagstiftningen som jag
              tycker är viktiga. Den ena är barnets rätt att ha två föräldrar
              och den trygghet som det innebär att göra det så enkelt som det
              bara går. Det är viktigt. Den andra är barnets rätt till sitt
              genetiska ursprung. Där gäller den svenska lagstiftningen. Man
              kan, när man blir vuxen, ta reda på vem som är den biologiska
              fadern, om man nu har intresse av det.
            </seg>
            <seg n="916b1a2f">
              Assisterad befruktning utomlands eller på andra sätt innebär
              svårigheter när det gäller att två partner ska godkänna det hela.
              De kan ju skaffa barn på mer än ett sätt, och det måste vara troligt
              att barnet kommer till genom den assisterade befruktningen. Det
              gör att man får vara lite formalistisk för att säkerställa det.
            </seg>
            <seg n="05423608">
              Det blir bekymmersamt när man åker utomlands och där man inte
              har samma tillgång till fakta om ursprung och annat som kan vara
              viktigt. Sedan har vi en problematik som jag tycker är riktigt
              knepig, och det är att det inte är ovanligt att homosexuella par
              väljer att bli föräldrar tillsammans med andra homosexuella par.
              Man gör en assisterad befruktning på lite privat väg, om jag får
              uttrycka det så. Då är det ofta så att den genetiska pappan vill
              vara pappa. Då har vi ytterligare ett problem. Det är då det tricksiga
              med juridiken kommer in: Hur gör man då? Vi anser ju att man har
              rätt till sin genetiska bakgrund, men samtidigt vill vi inte låsa
              dörren för män i den här delen. Det är alltså ett antal parametrar
              som är rätt besvärliga.
            </seg>
            <seg n="965b046e">
              Sedan är det ingen hemlighet att de här frågorna är kontroversiella
              och att det finns väldigt många uppfattningar. Och frågor av det
              här slaget brukar ta rätt lång tid. Jag har i färskt minne det
              arbete som vi har bedrivit för en könsneutral äktenskapslagstiftning.
              Det tar tid, men det blir väldigt bra i slutändan när alla har
              fått gå igenom och resonerat igenom det hela.
            </seg>
            <seg n="c19cc9e6">
              Jag tycker inte att fyra år är en evinnerlighet, även om jag
              förstår att det finns människor som är angelägna om att det ska
              gå snabbare. Men jag vill i vart fall se till att vi hittar lösningar
              som innebär att vi har barnperspektivet tydligt för ögonen. Och
              jag vill inte låsa rättigheter för människor som möjligen borde
              ha rättigheter i detta.
            </seg>
            <seg n="b4779262">
              Debatten handlar väldigt mycket om vuxnas rättigheter: Ska det
              spela någon roll vilken sexuell läggning jag har, ska jag inte
              kunna skaffa barn, och så vidare? Jag har stor respekt för det.
              Men i de här frågorna har vi också att tillgodose rätten för barnet
              att ha två föräldrar, och det kan man åstadkomma snabbt, men barnet
              ska också kunna få veta om det har kommit till på ett annat sätt.
              Den rätten gäller oavsett om det är assisterad befruktning i ett
              homosexuellt eller heterosexuellt förhållande. Det är alltid barnets
              rätt.
            </seg>
            <seg n="7ab45e99">
              Det tar tid. Jag erkänner det, men så är det. Och den här diskussionen
              är viktig.
            </seg>
            <seg n="b8b49352">
              Sedan finns det i betänkandet en hel del andra frågor som vi
              inte ska diskutera nu. Men där finns frågan om surrogatföräldrar
              och en del annat som är nog så knepigt ur lagstiftningssynpunkt.
            </seg>
          </u>
          <note type="speaker" n="a14bc46f">
            Anf. 18 JONAS GUNNARSSON (S):
          </note>
          <u who="jonas_gunnarsson_a35317" xml:id="i-ad02143b55038273-1" n="97741578">
            <seg n="ba7ae71a">
              Herr talman! Jovisst, det är viktigt med frågan om till exempel
              det genetiska ursprunget. Men det konstiga i det här fallet är
              att det tydligen är extra viktigt för barn som kommer till i lesbiska
              förhållanden, eftersom samma krav inte ställs på heterosexuella
              par. Faderskapspresumtionen finns ju per automatik i alla lägen
              inom ramen för ett heterosexuellt äktenskap, medan den inte gör
              det när det gäller ett samkönat äktenskap. Det är häri den olika
              behandlingen av olika par faktiskt finns. Eftersom de här reglerna
              existerar uppstår en form av särbehandling också av de barn som
              kommer till. Det vore bra om vi kunde lösa det här så snart som
              möjligt.
            </seg>
            <seg n="00231612">
              Vi har kunnat läsa i tidningen ganska nyligen om en kvinna och
              hennes partner som valt att åka till Danmark och vad som händer
              när de sedan separerar innan barnet är fött. De betraktar sig
              båda två som föräldrar, men den svenska lagstiftningen klarar
              inte av att erkänna båda två som föräldrar. Det är sorgligt, och
              det är framför allt sorgligt för det barn som blir till.
            </seg>
            <seg n="75229df3">
              Sedan håller jag med justitieministern när det gäller alla problem
              hon tar upp, till exempel hur man ska hantera situationen att
              ett barn de facto kommer att ha fyra föräldrar. Det är också en
              fråga som vi behöver lösa. Jag håller med om att det vore bra
              om det kom initiativ från regeringen också på det området.
            </seg>
            <seg n="97728a87">
              Samma sak gäller värdmoderskaps- eller surrogatmoderskapsfrågan
              som framför allt är viktig ur ett barnperspektiv. Möjligheten
              att få ett barn via surrogatmoderskap tar man sig. Det kan vi
              tycka vad vi vill om, men man tar sig den möjligheten. Vi måste
              se till att garantera dessa barns rätt till åtminstone två föräldrar.
            </seg>
            <seg n="fcd97af4">
              Jag vet inte om justitieministern uppmärksammade det, men för
              ungefär en vecka sedan skickade RFSL ut ett pressmeddelande om
              att Kristdemokraterna förhindrar två viktiga hbt-reformer. Det
              handlar om könstillhörighet och ensamståendes möjlighet att få
              assisterad befruktning.
            </seg>
            <seg n="ccfccacb">
              Det berör inte riktigt denna fråga, men på något sätt sprider
              sig känslan att det finns ett parti i regeringen som bromsar.
              Är det så ska regeringen vara ärlig. Då får vi börja ta initiativ
              i riksdagen precis som man fick göra med den könsneutrala äktenskapslagstiftningen
              som firar tvåårsjubileum om några veckor. Jag är jättelycklig
              för att den finns, men det var inte regeringens förtjänst att
              vi fick denna lagstiftning på plats.
            </seg>
            <seg n="b0a1e1df">
              Är det den vägen vi ska behöva ta med all lagstiftning som rör
              hbt-personer i framtiden?
            </seg>
          </u>
          <note type="speaker" n="34c0b6f1">
            Anf. 19 Justitieminister BEATRICE ASK (M):
          </note>
          <u who="unknown" xml:id="i-a8ea81943c1bc03a-10" n="b512d591">
            <seg n="fde140f5">
              Herr talman! Så mycket har jag lärt mig av dessa frågor att jag
              vet att man inte ska vara så självklart säker på att det är vissa
              partier som stoppar. De här frågorna finns i alla partier, och
              de diskuteras fram- och baklänges eftersom de är komplicerade
              och ska så vara.
            </seg>
            <seg n="ba8a37af">
              Det är riktigt att faderskapspresumtionen är olika för heterosexuella
              par och homosexuella. Det finns en historisk och möjligen biologisk
              förklaring till det. Det är ju enklare att fastställa vem som
              är moder, och sedan långt tillbaka utgår man från att den make
              en kvinna har i ett äktenskap är far till barnet. Faderskapet
              kan bara hävas genom domstol och dna-test eller genom att maken
              godkänner att en annan man är far till barnet. Så har det varit
              under lång tid, och det är rimligt att man försöker ha lagstiftningen
              så enkel som möjligt.
            </seg>
            <seg n="dcdad575">
              Situationen i homosexuella par är inte lika enkel. En homosexuell
              kvinna kan få barn på mer än ett vis. När man har en presumtion
              är det viktigt att den person som blir förälder nummer två vill
              vara det och kan anses vara det. Det är därför vi i vår lagstiftning
              har regler som säkerställer hur den assisterade befruktningen
              har gått till och att man godkänner behandlingen. Annars skulle
              vi kunna hamna i situationer som blir nog så knepiga i enskilda
              fall. Detta är svårt.
            </seg>
            <seg n="6d9f7587">
              Min ambition är att vi ska hitta regler som utifrån ett barnperspektiv
              och utifrån att familjebildningar ser olika ut är så raka och
              så enkla som möjligt. Vi ska inte haka upp oss på att vi sedan
              länge har en presumtion när det gäller heterosexuella par, för
              det har varit ganska naturligt att det har blivit så.
            </seg>
            <seg n="6668275d">
              Vad gör vi framöver? Vi diskuterar och arbetar med de olika förslag
              som finns i utredningen sedan tidigare och vänder och vrider på
              möjligheterna. Det är också viktigt att följa utvecklingen. Vi
              har en del komplicerade principer där vi inte har landat än, och
              det tror jag att man ska ha viss respekt för. Det gör att vi inte
              heller har någon tidsplan.
            </seg>
            <seg n="2c4fef5d">
              Många är angelägna om att få en rak regel, men det är viktigt
              att vi tänker två gånger av det enkla skälet att vi inte ska stänga
              dörrar för andra. Mitt intryck är att det har blivit vanligare
              att homosexuella par hittar andra lösningar än assisterad befruktning
              eftersom man vill ha en annan typ av familjebildning, och det
              fungerar bra. Vi får inte göra en lagstiftning som försvårar eller
              omöjliggör trygghet för barnet i dessa situationer. Då måste man
              kanske tänka en gång extra, och det tar lite tid.
            </seg>
          </u>
          <note type="speaker" n="80ec1b55">
            Anf. 20 JONAS GUNNARSSON (S):
          </note>
          <u who="jonas_gunnarsson_a35317" xml:id="i-ad02143b55038273-2" n="97741578">
            <seg n="d35e81d4">
              Herr talman! Jag är glad att justitieministern ser alla problem
              som finns och på något vis försöker bejaka de rättmätiga krav
              som regnbågsfamiljer har på en adekvat lagstiftning som fungerar
              för dem. Men problemet är att det inte händer något, och det är
              tragiskt.
            </seg>
            <seg n="178a30c4">
              Vi har en riksdag som är väldigt liberal i dessa frågor och som
              ofta har sett till att Sverige är världsledande i dessa frågor.
              Men helt plötsligt har det tagit stopp.
            </seg>
            <seg n="ce267c62">
              Frågan kvarstår. När kan vi förvänta oss att det kommer förslag?
              I andra svåra frågor som rör annat, till exempel sjukförsäkringen,
              går det jättefort för regeringen att komma med betänkanden till
              riksdagen och snabba beslut. Här får vi dock vänta väldigt länge.
            </seg>
            <seg n="618327c5">
              Jag har stor respekt för alla de juridiska svårigheter som finns,
              men någon gång måste man sätta ned foten och komma med förslag
              så att vi har något att diskutera. Det är detta jag frågar efter.
              När kommer ni med förslag?
            </seg>
          </u>
          <note type="speaker" n="52153df2">
            Anf. 21 Justitieminister BEATRICE ASK (M):
          </note>
          <u who="unknown" xml:id="i-a8ea81943c1bc03a-11" n="b512d591">
            <seg n="8b5fec95">
              Herr talman! Den sista frågan har jag svarat på. Jag har ingen
              tidsplan i dag. Det är dock inte sant att det inte händer något.
              Det pågår en diskussion hela tiden som är otroligt viktig.
            </seg>
            <seg n="627b927d">
              Ibland händer det att lagstiftningsarbetet går fort, men det
              gäller sällan familjerätt och etiska frågor som handlar om den
              snabba medicinska och tekniska utvecklingen och de olika möjligheter
              som den erbjuder för att lösa problem med barnlöshet och annat.
              Det brukar ta tid för att det är mycket svårare.
            </seg>
            <seg n="343c18fe">
              Det är viktigt för regeringen att ha barnperspektivet i fokus
              och se till att vi inte stänger dörrar som krånglar till det för
              det vi inte såg eller anade innan utan tänker två varv.
            </seg>
            <seg n="2077dc90">
              Utvecklingen i verkligheten har gått snabbt, och jag erkänner
              att lagstiftningen inte riktigt har hängt med. Man får dock passa
              sig så att man inte gör fel.
            </seg>
            <seg n="91f3b9c1">
              Lagstiftning som rör föräldraskap är viktigt, och det berör många
              människor och ska verka över lång tid. Ett föräldraskap är för
              livet. Det är viktigt att man som människa medvetet tar sitt ansvar.
              Alla tar inte detta ansvar, oavsett om man är homosexuell eller
              heterosexuell. Lagstiftningen måste vara sådan att alla inser
              allvaret.
            </seg>
            <seg n="deb8ad36">
              Vi driver också ett arbete på europeisk nivå med att diskutera
              familjerättsliga frågor, men det är inte nödvändigtvis så att
              det förenklar saken i dessa typer av sammanhang.
            </seg>
            <seg n="0190d505">
              Vi har många remissyttranden som är positiva. Flera anser dock
              att frågan måste utredas mer och att vi inte har analyserat problemen
              tillräckligt. Det finns de som avstyrker förslagen när det gäller
              insemination i egen regi, och både Barnombudsmannen och Socialstyrelsen
              undrar över barnperspektivet. Vi har alltså en del att ta tag
              i och arbeta med.
            </seg>
            <seg n="9746f727">
              Det är inte så att inget händer. Vi kan dock inte lämna någon
              tidsplan för när förslagen kan vara klara.
            </seg>
          </u>
          <note n="e875cbe7">
            Överläggningen var härmed avslutad.
          </note>
          <note n="e1e1afd1">
            8 § Svar på interpellation 2010/11:295 om Sveriges exportråds
            resa till Marocko
          </note>
          <note type="speaker" n="a15862d6">
            Anf. 22 Statsrådet EWA BJÖRLING (M):
          </note>
          <u who="unknown" xml:id="i-a8ea81943c1bc03a-12" n="b512d591">
            <seg n="5ba481c9">
              Herr talman! Jonas Sjöstedt har frågat mig vilka åtgärder jag
              ämnar vidta för att de affärer som Sveriges exportråd uppmuntrar
              till med Marocko inte ska omfatta varor från ockuperade områden
              samt vilka åtgärder som jag tänker vidta för att genom Exportrådet
              främja handel med västsaharier på västsahariernas egna villkor
              där arbetstillfällen och intäkter kommer det västsahariska folket
              till del.
            </seg>
            <seg n="b93912a4">
              Låt mig först, för ordningens skull, påpeka att den resa som
              Jonas Sjöstedt åsyftar i sin interpellation inte ägde rum.
            </seg>
            <seg n="ee4de22c">
              Sveriges exportråd är ett organ för exportfrämjande under Utrikesdepartementet
              och arbetar i linje med regeringens politik i frågan om Västsahara.
              Exportrådet har ingen egen politisk linje gentemot länder, utan
              arbetar som en del av svensk närvaro runt om i världen och som
              en del i Sveriges samlade handelspolitik.
            </seg>
            <seg n="98355215">
              Sverige har tydligt gjort klart att all handel med Marocko ska
              ske i överensstämmelse med folkrätten. I detta är vi och kommer
              att fortsätta att vara konsekventa.
            </seg>
            <seg n="2a68f91a">
              Som svenskt organ för exportfrämjande är Exportrådet mån om att
              de marockanska företag som man har kontakt med inte exploaterar
              naturresurser från västsaharisk mark eller har sin produktion
              på västsaharisk mark utan att det kommer saharier till godo.
            </seg>
          </u>
          <note type="speaker" n="1aa482de">
            Anf. 23 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-b128f0a579f99643-3" n="57cd3bf7">
            <seg n="ac2649b0">
              Herr talman! Jag vill tacka handelsministern för hennes svar
              på interpellationen.
            </seg>
            <seg n="2abce412">
              Vi ser nu en glädjande men osäker utveckling i Nordafrika där
              gamla despoter har fått ge vika i länder som Tunisien och Egypten.
              Vi ser hur kraven på förändring reses i länder som Syrien, Libyen,
              Algeriet, Marocko, Bahrain och Jemen. Även om det råder stor osäkerhet
              om hur detta kommer att sluta är det i grunden oerhört glädjande
              att denna demokratiska revolt sker.
            </seg>
            <seg n="57747524">
              Frågan är hur vi ska förhålla oss och hur vi har förhållit oss.
              När vi tittar tillbaka självkritiskt, inte minst på EU:s agerande,
              kan vi se att flera av dessa auktoritära regimerna har haft nära
              och goda band med Europeiska unionen. Sverige är nog inte den
              värsta eleven i klassen av EU-länderna, men vi har varit en del
              av det. Vi kan se på Tunisiens diktator, som har en nära förbindelse
              med Frankrike. Vi kan se på Mubarak i Egypten. Och vi kan inte
              minst se på Marocko, som är något av EU:s favorit i den nordafrikanska
              regionen.
            </seg>
            <seg n="6b92be90">
              Problemet med politiken är att den ofta ändras när det är för
              sent. Vi lär oss läxan för sent. Jag menar att vi nu har en chans
              att rätta till det genom att vara mer konsekventa i vår politik.
              Om vi ser på Marocko ser vi en viss reformtendens. Den ska naturligtvis
              välkomnas. Den nya kungen är betydligt mer modern än den gamle
              kungen, men det är fortfarande kungen som bestämmer i Marocko.
              Hans makt får inte ifrågasättas. Vissa andra saker får inte heller
              ifrågasättas. Dit hör Marockos illegala ockupation av grannlandet
              Västsahara.
            </seg>
            <seg n="0377e8bd">
              Om man ser på de rapporter som har gjorts av till exempel Human
              Rights Watch om situationen i Marocko pågår också upprepade och
              systematiska övergrepp mot mänskliga rättigheter.
            </seg>
            <seg n="55aec2b4">
              Detta gör att jag tycker att när Exportrådet funderar på vart
              man ska skicka nästa delegation bör man snarare åka till Tunisien
              och till Egypten än till just Marocko. Det borde rimligen vara
              den läxa som vi har lärt av hur vi har agerat inför de demokratiska
              revolterna i Nordafrika. Därför tycker jag att den planerade nu
              i och för sig inställda resan till Marocko är ett exempel på milt
              uttryckt dålig tajmning med tanke på det som händer i Nordafrika.
              Jag skulle önska att man satte in utvecklandet av handelsförbindelserna
              mer i en politisk kontext. Vi ska handla mycket med länder, men
              vi ska satsa särskilt på att utveckla handeln med de länder som
              respekterar folkrätt och är inne i en process av demokratisering.
            </seg>
            <seg n="716c2755">
              Det finns stora problem med Marocko som handelspartner. Många
              varor kommer från ockuperat område. Marockanska företag är nästan
              undantagslöst aktiva i de ockuperade områdena i Västsahara. Även
              om ambitionen att respektera folkrätten är hög är frågan hur kontrollen
              egentligen ser ut. Hur säkra är vi på att de marockanska grönsaker
              som säljs i svenska varuhus inte är odlade i Västsahara? Hur mycket
              vet vi om var fosfatet kommer ifrån i den handelsgödsel som sprids
              på svenska åkrar? Vad vet vi om de omega 3-tabletter vi kan köpa
              i hyllan för kosttillskott? Kommer de från det fiske som EU har
              betalat och som till 90 procent sker i ockuperat vatten under
              fiskeavtalet med Marocko? Min gissning är att vi egentligen vet
              ganska lite om det alltför lite.
            </seg>
            <seg n="2938088d">
              Därav kommer min fråga till handelsministern: Hur säker känner
              sig handelsministern i dag på att de varor som vi importerar från
              Marocko inte kommer från ockuperat land och därmed bidrar till
              fortsatt ockupation och brott mot folkrätten?
            </seg>
          </u>
          <note type="speaker" n="bc3f5bea">
            Anf. 24 Statsrådet EWA BJÖRLING (M):
          </note>
          <u who="unknown" xml:id="i-a8ea81943c1bc03a-13" n="b512d591">
            <seg n="24a77d16">
              Herr talman! Jag vill börja med att säga att jag är glad att
              Jonas Sjöstedt lyfter fram frågan om Västsahara. Det är en konflikt
              som verkligen är bortglömd en del säger till och med förstelnad.
              Det talas alldeles för lite om denna konflikt i dag i både svenska
              och utländska medier och inom politiken.
            </seg>
            <seg n="d1f863ce">
              Det finns FN-styrkor där sedan lång tid tillbaka. Alla önskar
              att det ska ske en folkomröstning och att steg framåt ska ske
              i enlighet med den resolution vi har. Men ingenting händer. Jag
              har själv varit på plats både i Marocko och i Västsahara som riksdagsledamot
              och sett hur det ser ut. Det finns en hel del övrigt att önska
              på området, kan jag säga.
            </seg>
            <seg n="67de58c7">
              Men jag vill också säga att svenska företag gör skillnad. Många
              andra företag gör också skillnad i hela regionen. Det är bra exempel
              som vi ser nu, vilket Jonas Sjöstedt också sade. Vi ser en ljusning.
              Det finns också många baksidor med detta och tragiska saker som
              händer. Men det är en förändring på gång. Folket börjar kräva
              reformer, och folk har möjlighet att samla sig. Det hade inte
              varit möjligt utan vår teknologi och utan att företag hade varit
              där och byggt upp möjligheter till kommunikation för människor.
            </seg>
            <seg n="ef3bd71f">
              Jag tycker att det är viktigt att vi finns även i svåra länder.
              Naturligtvis ska vi alltid respektera de FN-sanktioner, de EU-sanktioner
              och de vapenembargon som finns och agera i enlighet med den lagstiftning
              vi har. Men svenska företag är duktiga på CSR, det vill säga corporate
              social responsibility. Det vilar på fyra ben. Det handlar om respekt
              för mänskliga rättigheter, om arbetstagarens rättigheter på arbetsplatsen,
              om miljöhänsyn och om antikorruption. Jag är övertygad om att
              fler svenska företag skulle kunna göra skillnad även i Marocko.
            </seg>
            <seg n="e02301fb">
              Nu ställdes denna resa in. Det handlade om situationen i regionen
              i stort. Det handlade om situationen i Nordafrika. Därmed tyckte
              man inte att det var lämpligt. Det handlade inte explicit om situationen
              i Marocko. Bedömningen av om man ska resa till Tunisien, till
              Algeriet, till Egypten eller vart i regionen man ska ta vägen
              måste vara upp till Exportrådet att göra. Jag kan säga att jag
              önskar att Exportrådet kunde finnas på alla dessa platser så snart
              som möjligt för att stimulera ökade kontakter mellan våra företag
              och just för att vi ska kunna överföra våra svenska värderingar.
              Det är någonting som vi just nu ser exempel på i stora delar av
              regionen.
            </seg>
            <seg n="159bd73e">
              Jag tror inte på att bojkotta och isolera. Däremot tycker jag
              att det är viktigt att vi också upplyser företagen om var den
              svenska regeringen står, hur vi agerar i enlighet med folkrätten
              och hur vi säkerställer att vi inte handlar med varor från ockuperat
              område. Jag vet att det har funnits exempel i Sverige på att vi
              har fått in varor från Västsahara som är stämplade Marocko. Då
              har dessa genast tagits bort. Det tycker jag till stor del säkerställer
              att vi inte handlar med varor från ockuperat område. Jag ska naturligtvis
              inte stå i talarstolen och garantera detta till hundra procent
              för all framtid, men jag vet att vi gör vårt allra bästa. Det
              gör också svenska företag.
            </seg>
          </u>
          <note type="speaker" n="3eadbd47">
            Anf. 25 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-b128f0a579f99643-4" n="57cd3bf7">
            <seg n="3030db9e">
              Herr talman! Jag tackar handelsministern för svaret. Även jag
              har varit i både Marocko och i det ockuperade Västsahara. Jag
              får inte åka dit igen eftersom jag är portad av de marockanska
              myndigheterna efter att ha skrivit om situationen. Det kanske
              också Ewa Björling är; det hedrar henne i så fall.
            </seg>
            <seg n="6fdcea72">
              För att nyansera det hela lite ska jag säga att det finns delar
              av regeringens politik som jag tycker är bra. Den svenska regeringen
              har intagit en utmärkt hållning när det gäller fiskeavtalet med
              Marocko. Det är viktigt att ge regeringen detta erkännande i den
              frågan har man haft en konsekvent och bra linje i EU:s ministerråd.
              Det finns också exempel på svenska företag som har tagit detta
              på stort allvar. Jag tror att det var Axfood som plockade bort
              varor från Marocko från sina hyllor efter det att det visade sig
              att de kom från ockuperat område.
            </seg>
            <seg n="dd39629f">
              Men i mitt stilla sinne undrar jag hur mycket som slinker igenom.
              Hur många av företagen bryr sig egentligen inte? Om vi menar allvar
              med talet om att respektera folkrätten måste vi försöka ta reda
              på det och vara lite mer aktiva. Det är där jag skulle önska att
              ministern hade mer att säga om vad regeringen tänker göra för
              att se till att inte varor från ockuperat område säljs i Sverige.
            </seg>
            <seg n="3936f12b">
              Sedan delar jag inte heller grundsynen att vi ska finnas på alla
              platser. Handelsbojkotter kan vara ett trubbigt medel. Man kan
              diskutera det länge. Men jag menar att det är rimligt, och det
              skriver också till exempel Europeiska unionen i sin strategi för
              det södra grannskapet, att man utvecklar handeln med dem som befinner
              i en sorts politisk reformprocess. Annars riskerar vi att fortsätta
              det som EU gjorde alltför länge då man indirekt backade upp diktatorerna
              genom att ge dem goda handelsförbindelser.
            </seg>
            <seg n="2c6deb74">
              Likaväl som ett system för Internet eller mobiltelefoner som
              man har sålt till ett land kan användas för att organisera demonstrationer
              har ju företag sålt teknik för att blockera Internetsidor. Jag
              menar att det blir lite för enkelt när man säger att all handel
              är god. Så är det inte. Jag menar till exempel att det var ett
              misstag att resa till Libyen och diskutera affärer såsom man gjorde
              för några år sedan.
            </seg>
            <seg n="ee36411f">
              Då skickar man det dubbla budskapet som är kärnproblemet i EU:s
              hållning gentemot de här länderna. Man tas inte på allvar när
              man ena gången säger att man står för mänskliga rättigheter och
              nästa gång är där och fikar efter affärskontrakt av olika slag
              och gör de här affärerna.
            </seg>
            <seg n="5f595365">
              Jag tycker att vi borde dra lärdom av revolten i arabvärlden,
              och den borde vara att vi tänker oss för före och inte skickar
              delegationer till exempel till Marocko.
            </seg>
            <seg n="1c0f8f56">
              När det gäller detta att vi kan besöka alla platser undrar jag
              om vi i dag skulle kunna skicka en delegation till Syrien samtidigt
              som vi vet att tiotals personer dödas nästan dagligen på gatorna
              i Syrien. Jag menar att svaret är: Nej, det kan vi inte. Det måste
              vara skillnad mellan olika länder när vi väljer vilket land vi
              ska handla med och vilket land vi ska legitimera med olika typer
              av officiella besök. Här skiljer sig Vänsterpartiets syn ifrån
              regeringens.
            </seg>
            <seg n="e5d1f55b">
              Jag skulle vilja återvända till den fråga jag ställde till ministern.
              Den är: Vad tror ministern själv? Är det inte så att det slinker
              igenom en hel del varor från det ockuperade Västsahara till Sverige
              i dag? Hur säker kan man vara på att det här verkligen fungerar?
              Vad kan vi göra för att se till att medvetenheten om detta ökar
              hos företagen och att vi kontrollerar det här lite bättre?
            </seg>
          </u>
          <note type="speaker" n="d09ec58c">
            Anf. 26 Statsrådet EWA BJÖRLING (M):
          </note>
          <u who="unknown" xml:id="i-a8ea81943c1bc03a-14" n="b512d591">
            <seg n="9e2f5cbc">
              Herr talman! Tack igen till Jonas Sjöstedt för att han lyfter
              upp väldigt viktiga frågor som regeringen också fokuserar mycket
              på!
            </seg>
            <seg n="cd1b0bfd">
              Först vill jag förtydliga att det inte handlar om att handla
              med alla, överallt, på alla platser på jorden. Det vill jag vara
              väldigt tydlig med. Det var just därför jag också talade om vilka
              gränser som finns angående sanktioner, embargon, lagstiftning
              och så vidare. Det följer Sverige mycket noga.
            </seg>
            <seg n="91d79c6f">
              Låt oss åter gå in på den svåra frågan om hur vi påverkar fler
              företag och om hur de får vetskap om vikten av de frågor som inryms
              inom CSR. Sverige har i dag ett memorandum of understanding med
              Kina angående CSR-frågor där vi också försöker utbilda kinesiska
              företag i att tänka på OECD:s riktlinjer och att tänka på rätt
              sätt för att bli mer attraktiva ute i världen. Arbetar man med
              CSR i dag och uppfyller de här riktlinjerna får man också ett
              väldigt mycket starkare varumärke. Det har företag som exporterar
              upptäckt. Det är en stor skillnad mellan företag som arbetar internt
              i Kina och företag som arbetar utanför Kina. Jag tycker att det
              är väldigt glädjande att vi ser att det gör skillnad.
            </seg>
            <seg n="5cfdbfe3">
              Vi har också, tillsammans med Exportrådet för övrigt, organiserat
              en stor konferens i Saudiarabien om CSR-frågor i fokus. Det har
              efterfrågats från saudisk sida. Det handlar återigen om att de
              ser att de behöver lära sig det här för att stärka sitt varumärke.
            </seg>
            <seg n="0427921d">
              I går kom jag hem från Turkiet. Jag besökte en av de största
              textilfabrikerna i Turkiet där ett stort svenskt klädföretag har
              beställningar. Där ställer de väldigt höga krav på CSR. Det ställs
              höga krav på hur de har det på arbetsplatsen, att de respekterar
              mänskliga rättigheter, att de visar miljöhänsyn och naturligtvis
              att de inte ägnar sig åt korruption.
            </seg>
            <seg n="9b8dd65f">
              Vi hade väldigt intressanta diskussioner med det här företaget
              och frågade: Hur står sig detta och hur kan ni vara med och påverka?
              De berättade att som stora företag som också kan gå tillsammans
              med andra internationella stora klädföretag kan de verkligen sätta
              tryck i dag på fabriker där det inte är den kvalitet som vi i
              Sverige önskar. De tvingas faktiskt att förändra sig i dag. Det
              är väldigt bra steg framåt. Fler och fler inser vikten av detta.
              Nätverken för företagen blir också väldigt mycket större.
            </seg>
            <seg n="f4a288e1">
              Det här är en fråga som glädjande nog växer i betydelse för varje
              dag som går. Just därför är det också viktigt att vi finns i svårare
              länder. Vi kan göra skillnad, och företagen ser också vikten av
              detta. Det är en fråga som vi ständigt bär med oss när vi är ute
              med handelsdelegationer tillsammans med Exportrådet. Det är också
              en fråga som Exportrådet jobbar väldigt mycket med. De jobbar
              med att utbilda fler företag i CSR. Det gäller inte minst företag
              på plats men också svenska företag som vill verka i svårare länder.
              Det handlar inte bara om att göra affärer i dag, utan det handlar
              också om att överföra svenska värderingar så att fler människor
              får större rättigheter och större möjligheter att göra sin röst
              hörd. Det är precis det som vi nu ser i hela regionen i Nordafrika.
            </seg>
          </u>
          <note type="speaker" n="05dc8f67">
            Anf. 27 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-b128f0a579f99643-5" n="57cd3bf7">
            <seg n="170d6136">
              Herr talman! Tack för svaret, handelsministern! Jag tycker att
              det är alldeles utmärkt att arbeta med företagens sociala ansvar
              och deras ansvar för att respektera folkrätten. Men det finns
              ändå avgörande skillnader mellan oss i Vänsterpartiet och regeringen
              i den här frågan.
            </seg>
            <seg n="f01da65c">
              Jag tycker att bristen på konkretion vad gäller uppföljningen
              av varor från ockuperat område i Västsahara är ett ganska säkert
              tecken på att man borde titta mer på den frågan. Man borde göra
              mer för att informera företagen och kontrollera att varor från
              ockuperad mark inte säljs i Sverige. Det är de ekonomiska motiven
              som i dag är själva drivmotorn i Marockos illegala ockupation
              av grannlandet Västsahara.
            </seg>
            <seg n="ba15011c">
              Jag menar också att Exportrådets planerade resa till Marocko
              var ett misstag. De borde aldrig ha planerat en resa till Marocko.
              De borde ha lärt sig av detta tidigare.
            </seg>
            <seg n="19eb6b7c">
              Vi menar också att vissa delar av lagstiftningen bör skärpas,
              till exempel när det gäller vapenexporten till diktaturer. Vi
              är i dag en ganska betydande vapenexportör till inte minst Gulfländer.
              Bahrain är ett av dem. De har satt in polis och militär mot fredliga
              demonstrationer. Här finns det betydande politiska skillnader.
            </seg>
            <seg n="89633510">
              Jag skulle vilja uppmana regeringen att komma tillbaka i de här
              frågorna och att fundera mer på hur man kan sätta ekonomisk press
              på Marocko. Så länge omvärlden inte gör det kommer Västsaharakonflikten
              inte att lösas. Det är med all sannolikhet där nyckeln ligger.
            </seg>
            <seg n="50290e22">
              Med de orden, herr talman och handelsministern, vill jag önska
              er en trevlig helg.
            </seg>
          </u>
          <note type="speaker" n="89330ddd">
            Anf. 28 Statsrådet EWA BJÖRLING (M):
          </note>
          <u who="unknown" xml:id="i-1025df0dd9a63006-0" n="b512d591">
            <seg n="1eb6bb0b">
              Herr talman! Beträffande bristen på konkretion vill jag säga
              att jag tycker att regeringen är väldigt konkret i sitt CSR-arbete.
              Vi har en specifik CSR-ambassadör. Som jag berättade har vi också
              avtal med Kina. Vi gör insatser på det området i Saudiarabien.
              Vi tittar på frågan i hela gulfregionen. Jag kan även berätta
              att vi hade diskussioner med Exportrådet i Turkiet om hur vi där
              kan jobba mer med CSR-frågor. Det är viktiga frågor i regionen
              och därför behöver vi vara där och göra skillnad.
            </seg>
            <seg n="c12eda25">
              Just CSR är det mest konkreta sättet jag känner till för att
              även jobba med frågan om mänskliga rättigheter, att faktiskt göra
              skillnad för människorna som bor i dessa svåra länder så att de
              får bättre arbetsplatser, bättre möjligheter till kommunikationer,
              en lön som förhoppningsvis går att leva på och kanske också får
              lite större frihet.
            </seg>
            <seg n="00631edb">
              Den förändring vi nu ser hade aldrig kunnat ske om vi inte hade
              haft närvaro av utländska företag, i olika stor omfattning. Där
              har Sverige och svenska företag varit mycket viktiga, det vet
              vi. Utan till exempel Ericsson i Libyen tror jag inte att vi hade
              sett det vi ser i dag.
            </seg>
            <seg n="c08e6787">
              Jag tycker fortfarande att man alltid på ett pragmatiskt sätt
              ska ställa sig frågan hur vi bäst gör skillnad för människorna
              som lever i länder med hårt förtryck. Gör vi det genom att vända
              dem ryggen? Gör vi det genom bojkott och isolering? Nej, jag tror
              inte det. Med detta sagt säger jag också att det kan finnas tillfällen,
              det kan finnas situationer, när vi behöver ha sanktioner. Libyen
              är ett utmärkt sådant exempel just nu. Ja, det behövs tydliga
              sanktioner. Vi behöver till och med ta ytterligare steg som det
              ser ut nu. Jag anser att Sverige jobbar på ett bra sätt, och regeringen
              är mycket aktiv i dessa frågor.
            </seg>
            <seg n="769c7309">
              Jag tackar Jonas Sjöstedt för en god debatt.
            </seg>
          </u>
          <note n="e875cbe7">
            Överläggningen var härmed avslutad.
          </note>
          <note n="d740902b">
            9 § Hänvisning av ärenden till utskott
          </note>
          <note n="a4ff6708">
            Föredrogs och hänvisades
          </note>
          <note n="d529ec61">
            10 § Anmälan om inkommet protokollsutdrag från utskott
          </note>
          <note n="b346dc16">
            Talmannen anmälde att ett utdrag ur prot. 2010/11:20 för torsdagen
            den 14 april i ärende om subsidiaritetsprövning av EU-förslag
            inkommit från civilutskottet.
          </note>
          <note n="36abadaf">
            11 § Anmälan om inkommen granskningsrapport från Riksrevisionen
          </note>
          <note n="341d2819">
            Talmannen anmälde att följande granskningsrapport inkommit från
            Riksrevisionen:
          </note>
          <note n="d2334651">
            12 § Anmälan om inkommen faktapromemoria om förslag från Europeiska
            kommissionen
          </note>
          <note n="79a70e81">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u who="unknown" xml:id="i-d72eacc608029c31-0" n="b512d591">
            <seg n="ead9204f">
              KOM(2011)135
            </seg>
          </u>
          <note n="2fefde76">
            13 § Bordläggning
          </note>
          <note n="3e1d244f">
            Anmäldes och bordlades
          </note>
          <note n="aa1aaaa4">
            14 § Anmälan om interpellationer
          </note>
          <note n="30d38fca">
            Anmäldes att följande interpellationer framställts
          </note>
          <note n="d5c364f7">
            den 15 april
          </note>
          <note n="26b2f75b">
            Jasenko Omanovic
          </note>
          <note n="cf51607c">
            Shadiye Heydari
          </note>
          <note n="f054b99e">
            Interpellationerna redovisas i bilaga som fogats till riksdagens
            snabbprotokoll tisdagen den 26 april.
          </note>
          <note n="ac67bf55">
            15 § Anmälan om frågor för skriftliga svar
          </note>
          <note n="3c0858e7">
            Anmäldes att följande frågor för skriftliga svar framställts
          </note>
          <note n="d5c364f7">
            den 15 april
          </note>
          <note n="c9edf117">
            Gunnar Sandberg
          </note>
          <note n="c9edf117">
            Gunnar Sandberg
          </note>
          <note n="ff41c9b2">
            Eva Olofsson
          </note>
          <note n="f2310f83">
            Frågorna redovisas i bilaga som fogats till riksdagens snabbprotokoll
            tisdagen den 26 april.
          </note>
          <note n="7aa6b743">
            16 § Anmälan om skriftliga svar på frågor
          </note>
          <note n="bd3c2be9">
            Anmäldes att skriftliga svar på följande frågor inkommit
          </note>
          <note n="d5c364f7">
            den 15 april
          </note>
          <note n="441f57ae">
            Josefin Brink
          </note>
          <note n="8b5e375b">
            Christina Karlsson
          </note>
          <note n="1a1d0047">
            Svaren redovisas i bilaga som fogats till riksdagens snabbprotokoll
            tisdagen den 26 april.
          </note>
          <note n="22fc87ad">
            17 § Kammaren åtskildes kl. 10.20.
          </note>
          <note n="db7996e6">
            Förhandlingarna leddes av talmannen.
          </note>
          <note n="f130c070">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
