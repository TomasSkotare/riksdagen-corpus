<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--105</head>
          <docDate when="2010-05-19">2010-05-19</docDate>
        </div>
      </front>
      <body>
        <div>
          <note n="d4e14579">
            ﻿
          </note>
          <note n="2b86dc5a">
            Riksdagens protokoll
          </note>
          <note n="bb776756">
            2010/11:105
          </note>
          <note type="date" n="44685ba1">
            Torsdagen den 19 maj
          </note>
          <note n="faf241ac">
            Kl. 12:00 - 19:21
          </note>
          <note n="849e2fe4">
            1 § Justering av protokoll
          </note>
          <note n="90dc8d5b">
            Justerades protokollet för den 13 maj.
          </note>
          <note n="16068ef3">
            2 § Anmälan om fördröjda svar på interpellationer
          </note>
          <note n="7efbe3be">
            Till riksdagen hade inkommit följande skrivelser:
          </note>
          <note n="b6a0e5dc">
            Interpellation 2010/11:367
          </note>
          <note n="903c296f">
            Interpellation 2010/11:367 Regeringens skattepolitik
          </note>
          <note n="a009a281">
            Interpellationen kommer att besvaras tisdagen den 14 juni 2011.
          </note>
          <note n="870aea85">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="c04793e5">
            Rikard Jermsten
          </note>
          <note n="00f06875">
            Interpellation 2010/11:369
          </note>
          <note n="fddd38dd">
            Interpellation 2010/11:369 Kvinnors situation på arbetsmarknaden
          </note>
          <note n="ee7320d3">
            Interpellationen kommer att besvaras den 7 juni 2011.
          </note>
          <note n="b6a59fee">
            Skälet till dröjsmålet är inbokade engagemang som inte kan ändras.
          </note>
          <note n="79f26d45">
            Monica Rodrigo
          </note>
          <note n="199c8400">
            Interpellation 2010/11:396
          </note>
          <note n="a03a8f9c">
            Interpellation 2010/11:396 Det statliga bidraget till trossamfund
          </note>
          <note n="e0d07b22">
            Interpellationen kommer att besvaras den 14 juni 2011.
          </note>
          <note n="faf7c7ad">
            Skälet till dröjsmålet är redan inbokade engagemang.
          </note>
          <note n="6e3b348a">
            Marianne Jenryd
          </note>
          <note n="d7b2d608">
            3 § Anmälan om inkommet protokollsutdrag från utskott
          </note>
          <note n="4817abb9">
            Tredje vice talmannen anmälde att ett utdrag ur prot. 2010/11:37
            för tisdagen den 17 maj i ärende om subsidiaritetsprövning av
            EU-förslag inkommit från näringsutskottet.
          </note>
          <note n="1fc430e4">
            4 § Hänvisning av ärenden till utskott
          </note>
          <note n="32be8334">
            Föredrogs och hänvisades
          </note>
          <note n="698457ed">
            5 § Genomförandet av tredje sjösäkerhetspaketet del 2
          </note>
          <note n="ee7b7cfc">
            Föredrogs
          </note>
          <note n="996af3be">
            Tredje vice talmannen konstaterade att ingen talare var anmäld.
          </note>
          <note n="f7d9c0f6">
            6 § Kompletterande bestämmelser till EU:s underhållsförordning
          </note>
          <note n="ee7b7cfc">
            Föredrogs
          </note>
          <note n="996af3be">
            Tredje vice talmannen konstaterade att ingen talare var anmäld.
          </note>
          <note n="48b27189">
            7 § Strategisk exportkontroll 2010 krigsmateriel och produkter
            med dubbla användningsområden samt genomförande av direktiv om
            överföring av krigsmateriel
          </note>
          <note n="ee7b7cfc">
            Föredrogs
          </note>
          <note type="speaker" n="e67f6379">
            Anf. 1 BODIL CEBALLOS (MP):
          </note>
          <u who="bodil_ceballos_02855b" xml:id="i-b566f9137c7654da-0" n="a4f9eb29">
            <seg n="d1a0059c">
              Fru talman! Jag hade räknat med att dagens debatt nästan uteslutande
              skulle handla om kraven på demokratiklausul vid försäljning av
              vapen, men det har ju hunnit hända en hel del sedan diskussionerna
              om nämnda klausul diskuterades som mest häromveckan. Bland annat
              har vi återigen av medier uppmärksammats på att svensk vapenexport
              misstänks ske, eller snarare har skett, med hjälp av mutor. Jag
              tänker naturligtvis på när Sydafrika i slutet av 1999 tecknade
              kontrakt om köp av 24 JAS Gripen från svenska Saab och brittiska
              BAE.
            </seg>
            <seg n="cd801a0b">
              För Sydafrikas del handlade det om gigantiska militära investeringar,
              som vi anser drog resurser som hade behövts bättre för fattigdomsbekämpning,
              samhällsbyggnad och till insatser mot den exploderande hiv/aids-epidemin.
              Vilka hot stod egentligen Sydafrika för som var större än den
              utbredda fattigomen och att 5 miljoner människor i landet var
              smittade av hiv och riskerade att dö i brist på behandling? Vem
              var den externa militära fienden som ledde till ett inhemskt behov
              av att införskaffa JAS-plan?
            </seg>
            <seg n="df6189d2">
              Miljöpartiet har under många år drivit att vapen inte ska exporteras
              till länder som brottas med stora utvecklingsproblem, bland annat
              Sydafrika, Tanzania och Pakistan. Vi anser att det strider mot
              den svenska politiken för global utveckling som innebär att alla
              politikområden, inklusive handel med krigsmateriel, ska främja
              mänskliga rättigheter och bidra till fattigdomsbekämpning. Den
              ska präglas av ett rättighetsperspektiv och kännetecknas av de
              fattigas perspektiv på utveckling.
            </seg>
            <seg n="3db3dcf8">
              Så på vilket sätt har JAS-affären med Sydafrika utgått från de
              fattigas perspektiv, på vilket sätt har den bidragit till fattigdomsbekämpning?
              Jag kan inte se några tydliga kopplingar. Snarare har affären
              räddat arbetstillfällen i Sverige.
            </seg>
            <seg n="95a42151">
              Uppgifterna om mutor kring JAS-affären mellan Sverige och Sydafrika
              har utretts av åklagare och polis i Storbritannien, Sverige och
              Sydafrika. I Storbritannien lades utredningen ned i början av
              2010 efter att det brittiska företaget betalat ett skadestånd
              på 3,5 miljarder kronor och erkänt bokföringsbrott. Viktiga spår
              följdes aldrig upp, och de ansvariga kom undan.
            </seg>
            <seg n="6a63a4cd">
              I Sverige tillsattes en och en halv tjänst inom polisen för att
              utreda den enorma härvan av pengaöverföringar, skalbolag och liknande,
              men utredningen lades ned sommaren 2009 i brist på bevis. Det
              ledde i sin tur till att OECD:s antikorruptionsenhet kritiserade
              Sverige för att inte satsa tillräckliga resurser på att utreda
              misstankarna om mutor i samband med JAS-affären.
            </seg>
            <seg n="c0d73e3d">
              I Sydafrika har den ena rättsprocessen efter den andra stoppats,
              manipulerats eller hindrats på andra sätt. Så sent som 2008 genomfördes
              ändå nya husrannsakningar hos nyckelpersoner i Sydafrika.
            </seg>
            <seg n="e5ebda93">
              Uppgifter i TV4 pekar på att över 50 miljoner kronor betalats
              till inflytelserika personer i Sydafrika som bonus i samband med
              försäljningen av JAS. Uppgifterna pekar också på att utbetalningar
              gjorts för bara några år sedan och att fler betalningar kan komma.
              Liknande uppgifter om mutliknande utbetalningar har vi fått av
              organisationerna Diakonia och Svenska Freds som tillsammans med
              andra i höstas begärde att utredningen skulle öppnas.
            </seg>
            <seg n="82cc994f">
              Fru talman! Det här är absolut inte acceptabelt. De nya uppgifterna
              måste få åklagare i Sverige att öppna utredningen kring ett eventuellt
              åtal på nytt. Det vore inte trovärdigt om de svenska åklagarna
              inte skulle gå till botten i frågan om JAS-mutor i Sydafrika när
              nu fler bevis finns att tillgå. Och det är oerhört viktigt att
              regeringen agerar för att förhindra att det sker korruption i
              samband med framtida svensk vapenexport. Utifrån den debatt som
              journalister och frivilligorganisationer fört utkristalliserar
              sig en bra strategi i fem punkter som regeringen kan kräva.
            </seg>
            <seg n="3fde9b74">
              Fru talman! Antikorruption är en av de svenska paradgrenarna
              när det handlar om bistånd till andra länder. Det gäller att inte
              vara hemmablind. Och det gäller att inte se mellan fingrarna eller
              utgå från att alla svenska bolag sköter sig bara för att de är
              svenska. Vi vet ju att så inte är fallet.
            </seg>
            <seg n="24a4c63b">
              Fru talman! Lagen om krigsmateriel är drygt 20 år gammal. Världen
              har förändrats sedan dess och förutsättningarna för svensk vapenexport
              är inte längre desamma. Precis som i all annan lagstiftning har
              praxis format tillämpningen, och vi har sett hur lagens begränsningar
              efterhand urholkats.
            </seg>
            <seg n="806b562c">
              Miljöpartiet anser därför att det är hög tid att regelverket
              ses över. Vi tycker att det är positivt att regeringen och Socialdemokraterna
              är överens om att förändra den i vissa delar, det vill säga att
              få den mer i överensstämmelse med politiken för global utveckling
              och för att skärpa exporten till ickedemokratiska länder. Men
              vi tycker inte att det räcker.
            </seg>
            <seg n="317eaba0">
              Sedan 2005 ligger den så kallade Krututredningen och samlar damm.
              Vi var från början starkt kritiska till inriktningen på utredningen,
              och nu har det gått alldeles för lång tid sedan den presenterades
              för att den ska kunna anses vara fullt relevant. Det har runnit
              mycket vatten under bron sedan dess. Vi anser i stället att en
              ny krigsmaterielutredning bör tillsättas med syfte att presentera
              en ny lagstiftning för svensk krigsmaterielexport under mandatperioden,
              och det bör vara en parlamentariskt tillsatt utredning.
            </seg>
            <seg n="634ff70d">
              Fru talman! Vi vill att framtidens regelverk för svensk krigsmaterielexport
              ska utformas så att det utesluter möjligheterna för Sverige att
              exportera krigsmateriel till länder som begår grova och omfattande
              brott mot de mänskliga rättigheterna. Vi vill också att framtidens
              regelverk för svensk krigsmaterielexport ska utformas så att det
              utesluter möjligheten för export av krigsmateriel till krigförande
              stater. Det är egentligen redan förbjudet, men vi vet alla att
              det ändå sker.
            </seg>
            <seg n="fb396b19">
              Vi anser också att det borde vara en självklarhet att genomföra
              obligatoriska konsekvensanalyser utifrån målsättningarna i vår
              politik för global utveckling varje gång man beviljar tillstånd
              för export av krigsmateriel. Också en försiktighetsprincip bör
              anges i samband med vapenexport som innebär att om det finns risk
              för en målkonflikt så bör fattigdomsbekämpningen få företräde.
              Den svenska krigsmaterielexporten ska naturligtvis stämma överens
              med politiken för global utveckling och inte motverka en hållbar
              utveckling.
            </seg>
            <seg n="098af543">
              För varje krona som läggs på bistånd i världen läggs ytterligare
              15 kronor på militära utgifter. Det tål att minnas.
            </seg>
            <seg n="d209bf6b">
              Många gånger omkullkastar de kronor som satsas på militära utgifter
              fullständigt syftet med de få kronorna som går till bistånd. UNDP
              lyfter i sina rapporter till exempel fram problemet med att militära
              investeringar i fattiga länder hämmar livsviktiga satsningar på
              rent vatten och sanitet. Pakistan omnämns särskilt. Varje år dör
              ca 120 000 människor till följd av diarrésjukdomar på grund av
              brist på rent vatten och sanitet. Pakistan är ett av få länder
              i världen som lägger mer pengar på försvaret än på utbildning
              och hälsa tillsammans. Ett annat exempel är att krigsmaterielexporten
              till Sydafrika är större än Sidas hela bistånd till humanitära
              insatser och konfliktrelaterad verksamhet för alla länder i Afrika
              söder om Sahara.
            </seg>
            <seg n="69a1be85">
              Fru talman! Genom bland annat bistånd och politiska insatser
              har Sverige på olika sätt stöttat demokratiska krafter och en
              demokratisk utveckling i olika delar av världen. Demokrati och
              mänskliga rättigheter är en hörnsten i Sveriges utrikespolitik
              och politik för global utveckling. Trots det har svensk praxis
              möjliggjort att vapenexport tillåtits till flera icke-demokratiska
              länder.
            </seg>
            <seg n="18e5b7c8">
              Inte minst började det uppmärksammas medialt när den arabiska
              våren tog fart och vi tvingades rannsaka oss själva för att se
              om vi själva bidragit till diktatorers möjlighet att vända svenska
              vapen mot den egna befolkningen. Den som säljer vapen till en
              annan stat har också ett ansvar att se till att de inte används
              fel, om det nu egentligen finns något rätt sätt att använda vapen
              på.
            </seg>
            <seg n="2d412a84">
              Vi menar att det behövs mer än en skärpning av reglerna för vapenexport
              diktaturer. Det ska inte vara möjligt att sälja vapen till diktaturer.
              Sverige bör också vara pådrivande inom EU för att ett demokratikriterium
              införs även på EU-nivå.
            </seg>
            <seg n="c1e4a88d">
              Fru talman! Opinionen för en fortsatt restriktiv svensk vapenexportlagstiftning
              är fortfarande kraftig. Det är därför oroande att kommissionen
              nu arbetar för att harmonisera den europeiska vapenindustrin och
              underlätta handeln av krigsmateriel inom EU. Risken är stor att
              en harmonisering på EU-nivå steg för steg urholkar den svenska
              restriktiva vapenexportpolitiken än mer än vad vår egen praxis
              och regeringens satsningar på vapenexport redan gjort.
            </seg>
            <seg n="3e0ecb8f">
              Det har redan under den nuvarande regeringens tid vid makten
              skett en tyngdförskjutning i Sveriges praxis för handel med krigsmateriel
              så att främjandet snarare än begränsandet av svensk export förordas
              vid tillståndsbedömningen. Det mest tydliga exemplet är den nya
              myndigheten Vapenexportmyndigheten som har till enda syfte att
              främja svensk vapenexport.
            </seg>
            <seg n="3d58db6b">
              Rent principiellt handlar harmoniseringsfrågan om man anser att
              vapen hör hemma på den fria rörliga marknaden inom EU. Det anser
              inte vi. Vapen är inte vilken vara som helst. Vapen dödar. Vi
              anser att försvarsindustrins exportintressen aldrig får ges företräde
              framför humanitära, demokratiska, människorättsliga och utvecklingsmässiga
              bedömningskriterier vid tillståndsprövningen.
            </seg>
            <seg n="369eec2d">
              Vi hade många motionsyrkanden i detta betänkande. Många av dem
              inryms under reservation 10, så jag nöjer mig med att yrka bifall
              till den. Men vi står naturligtvis bakom också våra övriga reservationer.
            </seg>
          </u>
          <note type="speaker" n="c4caee81">
            Anf. 2 BJÖRN SÖDER (SD):
          </note>
          <u who="bjorn_soder_0c1a4c" xml:id="i-fde2e31ed37720f3-0" n="c0b14c29" next="i-d52b57ec7154e5d8-0"/>
          <note n="3d058358">
            Fru talman! Jag skulle vilja börja med att yrka bifall till reservationerna
            2, 5 och 11.
          </note>
          <u who="bjorn_soder_0c1a4c" xml:id="i-d52b57ec7154e5d8-0" n="c0b14c29" prev="i-fde2e31ed37720f3-0">
            <seg n="db110e1e">
              Sverigedemokraterna anser och här skiljer vi oss från partierna
              i sjuklövern att det svenska försvaret i huvudsak ska ha till
              uppgift att försvara Sverige och att den absoluta huvuddelen av
              ansvaret för denna uppgift ska vila på våra egna resurser alldeles
              oavsett om vi deltar i internationella samarbeten eller ej.
            </seg>
            <seg n="aadd1168">
              En följd av detta är att det finns ett behov av att tillgodose
              en stabil tillgång på materiel till detta territorialförsvar,
              och av denna anledning måste Sverige också ha en försvarsindustri.
              Vår utgångspunkt är att denna försvarsindustri måste kunna verka
              under förhållanden som så långt som möjligt är ekonomiskt fördelaktiga
              för de svenska skattebetalarna. Det är därför vår mening att en
              framtida vapenexportlagstiftning ska vila på huvudprincipen att
              den ska tjäna Sveriges behov av en livaktig försvarsindustri.
            </seg>
            <seg n="8662a494">
              Det är med hänvisning till detta resonemang av vikt att sådan
              industri som är viktig för försvaret behålls inom landet. Det
              är därvidlag inte helt oproblematiskt att försvarsindustrin gradvis
              har övergått i internationella vapenkoncerners ägo. En vapenindustri
              som ägs av andra aktörer än svenska kan komma att hamna i konflikt
              med svenska intressen i det fall landet blir inblandat i en konfliktsituation.
              Vi anser därför att regeringen, med hänsyn till detta, bör verka
              för ett fortsatt svenskt ägarskap av viktig försvarsindustri.
            </seg>
            <seg n="4b30c0b1">
              Utskottet hänvisar till att intresseorganisationen Säkerhets-
              och försvarsföretagen meddelar att företagen ser det som positivt
              att det utländska ägandet har ökat under de senaste åren eftersom
              det medför nya möjligheter på den internationella marknaden. Givetvis
              ser de flesta av företagen i första hand till att tjäna pengar
              än att värna svensk säkerhetspolitik.
            </seg>
            <seg n="513c3852">
              Vi vill dock betona att vi inte ser det som något principiellt
              fel i att Sverige ingår i samarbeten om vapenutveckling så länge
              som dessa samarbeten är i samklang med Sveriges långsiktiga säkerhetspolitik.
              Det är dock viktigt att sådana samarbeten inte hamnar i strid
              med Sveriges behov av en egen försvarsindustri. Det finns en risk
              för att just sådana konflikter kan komma att uppstå i och med
              Sveriges medlemskap i EU. Samarbetet kring frågor av denna typ
              får aldrig leda till att Sveriges handlingsfrihet eller möjligheter
              till en egen livaktig försvarsindustri inskränks. Därför menar
              vi att Sverige inte bör ingå i samarbeten som har sådana följder.
            </seg>
            <seg n="7b2cf76a">
              Fru talman! Regeringens förslag om att införa direktivet om överföring
              av försvarsmateriel innebär på flera sätt en förbättring av möjligheterna
              till ett realistiskt regelverk i Sverige. Det finns dock ingen
              anledning att inte redan nu förbättra möjligheterna till export
              av försvarsmateriel till stabila länder i Europa som vi redan
              har goda relationer med.
            </seg>
            <seg n="6353851e">
              I likhet med Inspektionen för strategiska produkter och flera
              andra remissinstanser instämmer vi i att generella tillstånd borde
              kunna utfärdas också till vissa länder utanför EES. Vi menar att
              det redan nu borde vara möjligt att utforma lagen på ett sådant
              sätt att den inkluderar samtliga länder i Efta.
            </seg>
            <seg n="e1aaeeb6">
              Den föreslagna ändringen i lagförslaget får som praktisk följd
              att möjligheterna att utfärda generella tillstånd för export utsträcks
              till att också omfatta Schweiz. Det är svårt att se att en sådan
              förändring skulle vara problematisk på något avgörande sätt samtidigt
              som den skulle ge möjligheter för industrin. En ytterligare fördel
              med en sådan skrivning är att det skulle underlätta för eventuella
              lagändringar i samband med ett framtida utträde ur Europeiska
              unionen och återinträde i Efta.
            </seg>
            <seg n="5b143c59">
              Vidare instämmer vi i regeringens ståndpunkt att export av försvarsmateriel
              är en förutsättning för en kostnadseffektiv materielförsörjning
              till det svenska försvaret och att exportfrämjande verksamhet
              därför utgör en del av svensk försvars- och säkerhetspolitik.
              Det existerar redan ett heltäckande regelverk för försvarsmaterielexport
              som bland annat särskilt framhåller den vikt som vid den utrikespolitiska
              bedömningen av varje utförselärende ska fästas vid respekten för
              de mänskliga rättigheterna i mottagarlandet.
            </seg>
            <seg n="9295c4a2">
              Fru talman! De krav på att införa ett demokratikriterium som
              framförts i en motion av Socialdemokraterna och som utskottsmajoriteten
              har anslutit sig till är till stora delar redan tillgodosett dels
              genom den av riksdagen antagna politiken för global utveckling,
              dels genom EU:s likaledes detaljerade och långtgående uppförandekod,
              vilken Sverige har förbundit sig att iaktta.
            </seg>
            <seg n="13cdc1e0">
              Politiken för global utveckling består av grundläggande värden
              som demokrati och god samhällsstyrning, respekt för de mänskliga
              rättigheterna och jämställdhet mellan kvinnor och män. Riksdagen
              har således redan fastställt att export av försvarsmateriel måste
              ske samstämt med målen för politiken för global utveckling, vilket
              inkluderar bland annat demokrati och mänskliga rättigheter.
            </seg>
            <seg n="5b9b7d6e">
              Vi sverigedemokrater anser att den främsta utmaningen inom exportkontrollpolitiken
              inte främst består i att införa ytterligare villkor för försvarsmaterielexporten
              utan att i praktisk handling tillämpa och efterleva de redan existerande
              regelverk som har upprättats i bred politisk enighet på såväl
              nationell som internationell nivå.
            </seg>
            <seg n="c8c9a880">
              En ytterligare omskrivning av krigsmateriellagen för att uppfylla
              ett så kallat demokratikriterium, vilket har krävts av utskottet,
              är med andra ord inte nödvändig. Det innebär inte att vi, som
              en riksdagsledamot från ett av regeringspartierna hävdade i en
              debattartikel i fredags, vill sälja vapen till islamister. Det
              innebär däremot att vi vill börja använda de redan befintliga
              verktygen i stället för att bara lägga nya verktyg i lådan.
            </seg>
            <seg n="88747002">
              Även om utskottets förslag till beslut slår in öppna dörrar förtjänar
              det att påpekas att även länder som inte fullt ut har utvecklat
              en demokrati av västerländskt snitt kan ha ett befogat intresse
              av att bygga upp ett försvar, vilket bekräftas i FN:s stadgar
              artikel 51.
            </seg>
            <seg n="5808df10">
              I en situation där vi har ett kompromisslöst krav på att vi inte
              under några omständigheter kan sälja försvarsmateriel till länder
              som ännu inte har en fullständigt utvecklad demokrati skulle vi
              sannolikt inte kunna bistå med försvarsmateriel till exempelvis
              ett Tibet som utropar självständighet och värnar denna självständighet
              mot ett totalitärt Kina.
            </seg>
            <seg n="ef81173a">
              I denna kontext skulle vi i ett historiskt perspektiv inte heller
              kunnat bistå till exempel Polen, Finland och Kuwait i deras strävan
              att bevara sin nationella frihet från attackerna från Hitler,
              Stalin och Saddam Hussein.
            </seg>
            <seg n="bc9d11e5">
              Med dessa exempel i beaktande är det alltså långt ifrån omöjligt
              att vi skulle förvärra situationen i stället för att förbättra
              den genom ett sådant här beslut. Om vi nu avstår från att sälja
              till alla länder vars samhällssystem inte är desamma som i västvärldens
              demokratier och resultatet blir att ännu värre regimer ökar i
              styrka, vad vinner vi då?
            </seg>
            <seg n="fe0f2000">
              Man ska inte heller tro att världens vapenhandel upphör ens om
              Sveriges hela försvarsindustri läggs ned. Den enda effekten skulle
              bli att Sverige skulle stå utan försvarsmaterielindustri och tvingas
              köpa från något av de större internationella krigsmaterielföretag
              som dominerar marknaden, och de länder som vi avstår från att
              sälja till skulle bli kunder hos samma företag. På vilket sätt
              är det en saklig förbättring av situationen? De enda förlorarna
              skulle bli vi själva.
            </seg>
            <seg n="dc671f84">
              Fru talman! Sveriges hållning i dessa frågor har alltid varit
              en balansgång mellan säkerhetspolitiska hänsynstaganden, utrikespolitiska
              målsättningar och rena ekonomiska ställningstaganden. Världen
              är inte svart och vit. Sveriges ställningstagande bör också i
              framtiden präglas av realism och kompromissvilja.
            </seg>
          </u>
          <note type="speaker" n="43b64bc7">
            Anf. 3 HANS LINDE (V):
          </note>
          <u who="hans_linde_857e1f" xml:id="i-25313ab8416cb8be-0" n="e296c69d">
            <seg n="f954d460">
              Fru talman! Varje vapen som tillverkas, varje krigsskepp som
              sjösätts, varje raket som avfyras är i slutändan stöld från dem
              som är hungriga men inte får någon mat, de som fryser men inte
              har några kläder så sade den amerikanske presidenten Dwight Eisenhower
              1953. Det tillhör ju inte vanligheten att en vänsterpartist citerar
              amerikanska presidenter från den här talarstolen, men det var
              sant 1953, och det är tyvärr fortfarande alltför sant.
            </seg>
            <seg n="2ce1b5ce">
              År 2010 spenderade världen 10 000 miljarder kronor på vapen och
              militär upprustning ett nytt rekord i modern tid. Samtidigt dör
              26 000 barn varje dag i sjukdomar på grund av undernäring, trots
              att det inte råder brist på mat, och på grund av orent vatten.
              Det är sjukdomar som vi skulle kunna bota.
            </seg>
            <seg n="3fb01f56">
              Varje år dör 358 000 kvinnor i samband med en förlossning, trots
              att det skulle kosta mindre än 1 procent av de årliga militära
              utgifterna i världen för att ge samtliga kvinnor på denna planet
              tillgång till preventivmedel och en säker mödravård.
            </seg>
            <seg n="5fa4ffd0">
              FN:s millenniemål kommer med största sannolikhet inte att uppfyllas
              till 2015. I ett flertal länder är risken överhängande att man
              inte kommer att uppnå något av de åtta målen, om inte något radikalt
              händer. FN har beräknat att det skulle kosta 900 miljarder kronor
              att uppfylla millenniemålen. Det motsvarar en tiondel av de årliga
              utgifterna för vapen och militär upprustning.
            </seg>
            <seg n="b7729595">
              Att vår värld är orättvis och att vi lever i en ojämställd värld
              beror inte på ondska. Det beror inte heller på brist på resurser.
              Det beror bland annat på att alltför många av världens ledare
              gång på gång väljer att investera i ett nytt radarsystem, i nya
              stridsflygplan eller i nya pansarvärnsrobotar i stället för att
              investera i rent vatten, utbyggd mödravård och fattigdomsbekämpning.
            </seg>
            <seg n="ceaffced">
              För Vänsterpartiet är det en självklarhet att stå upp för militär
              nedrustning. Vi vet att nedrustning är en förutsättning för fred
              och säkerhet, men vi vet också att vi aldrig kommer att kunna
              bygga en rättvis och jämställd värld så länge vi lägger 10 000
              miljarder kronor varje år på vapen och militär upprustning.
            </seg>
            <seg n="3595bd7d">
              Fru talman! Vi betraktar gärna Sverige som ett föregångsland.
              Sverige är landet med de starka värderingarna och landet som alltid
              står på de godas sida. I teorin har Sverige världens kanske skarpaste
              och starkaste lagstiftning när det gäller vapenexport. Trots det
              har den svenska vapenexporten mångdubblats under de senaste tio
              åren. Sverige är i dag en av världens största vapenleverantörer.
              Värdet av den svenska vapenexporten uppgick förra året till 14
              miljarder kronor. Det är nytt rekord i svensk historia.
            </seg>
            <seg n="ad477d9a">
              Bland köparna av de svenska vapnen återfinns diktaturer. Där
              finns krigförande stater och länder som begår grova och omfattande
              brott mot de mänskliga rättigheterna. Det är en vapenexport som
              står i tydlig strid med den högtidliga retorik vi ibland hör i
              denna kammare. Det går inte att tala om fred och samtidigt beväpna
              krigförande stater. Det går inte att vara en försvarare av mänskliga
              rättigheter samtidigt som man beväpnar länder och regimer som
              kränker dessa rättigheter. Det går inte att vara en förkämpe för
              demokrati samtidigt som man möjliggör för diktaturer att krossa
              folkets krav på förändring och frihet med vapenmakt.
            </seg>
            <seg n="4ec06c47">
              Under 2000-talet har Sverige exporterat vapen till 15 diktaturer.
              Här har politik för global utveckling och EU:s uppförandekod inte
              kunnat vara till någon hjälp. Under 2010 sålde Sverige vapen för
              3,7 miljarder kronor till diktaturer. Det är en vapenexport som
              kontinuerligt och steg för steg har ökat under hela 2000-talet.
              Under den borgerliga regeringens tid vid makten har vapenexporten
              till icke-demokratier ökat med hela 373 procent. Det är alltså
              en 373-procentig ökning av vapenexporten till diktaturer under
              den borgerliga regeringens tid vid makten. I flera av dessa fall
              har affärerna finansierats med svenska exportkrediter. Enligt
              Exportkreditnämndens egna uppgifter gav man mellan åren 2006 och
              2010 exportkrediter på sammantaget mer än 20 miljarder kronor
              för att finansiera svensk export av vapen. Det innebär att vi
              använder de svenska skattebetalarnas medel till att låna ut pengar
              till diktaturer för att de ska kunna köpa vapen från Sverige.
            </seg>
            <seg n="1ca2d017">
              Bland köparna av svenska vapen återfinns Förenade Arabemiraten.
              Trots att man på Utrikesdepartementets hemsida kan läsa att 80
              procent av invånarna i Förenade Arabemiraten saknar alla former
              av medborgerliga rättigheter sålde Sverige under 2010 vapen till
              Förenade Arabemiraten för 804 miljoner kronor.
            </seg>
            <seg n="b2511d40">
              Under förra året sålde Sverige vapen till Saudiarabien för 246
              miljoner kronor trots att Amnesty beskriver Saudiarabien som ett
              land med svårt förtryck av alla former av oliktänkande och en
              svag struktur för mänskliga rättigheter och en näst intill total
              brist på skydd av friheter och rättigheter.
            </seg>
            <seg n="3761fdc7">
              Till Pakistan, ett land med en auktoritär regim som kränker de
              mänskliga rättigheterna varje dag, en regim som är inblandad i
              väpnade konflikter, exporterade Sverige vapen för 1 340 miljoner
              kronor 2010. På regeringens hemsida om mänskliga rättigheter skriver
              man att en majoritet av Pakistans befolkning utsätts för diskriminering.
              Det var uppenbarligen inte något hinder.
            </seg>
            <seg n="422fc07b">
              Till Brunei, ett land som aldrig genomfört ett fritt och demokratiskt
              val där censuren är total och där man utdömer spöstraff för barn,
              exporterade Sverige 2010 vapen för 157 miljoner kronor.
            </seg>
            <seg n="ede954f7">
              Det tydligaste exemplet är kanske länderna i Nordafrika och Mellanöstern.
              Vi har under de senaste månaderna här i riksdagen och i svenska
              medier hört politiker tala om stödet till de folkliga revolterna
              och stödet till arbetet för demokrati och frihet i regionen. Till
              samma regimer som vi i dag kritiserar exporterade Sverige vapen
              även under förra året. Regimerna i Egypten, Tunisien och Bahrain
              fanns bland köparna av svenska vapen under förra året. Det är
              samma regimer som i år med våld har försökt tysta och krossa folkets
              krav på frihet och demokrati.
            </seg>
            <seg n="4c32fc32">
              De folkliga revolterna i Nordafrika och Mellanöstern sätter fingret
              på hyckleriet med den svenska vapenexporten. Samtidigt som ilskan
              och frustrationen pyrde bland invånarna i denna region ökade under
              förra året den svenska vapenexporten till Mellanöstern från 120
              miljoner kronor till 1 112 miljoner kronor. Det innebär en ökning
              med nästan tusen procent av den svenska vapenexporten till denna
              region.
            </seg>
            <seg n="e7dc0ca6">
              Carl Bildts retorik om mänskliga rättigheter klingar falskt och
              ihåligt i ljuset av den svenska vapenexporten till denna region.
            </seg>
            <seg n="a9e65726">
              Fru talman! I sammanhanget vill jag också lyfta fram den svenska
              vapenimporten. Det är en fråga som inte berörs av regeringens
              skrivelse men som inte kan särskiljas från frågor om vapenhandel.
              Sverige har under de senaste åren importerat vapen från både Israel
              och Vitryssland. Det innebär att våra gemensamma skattepengar,
              via den svenska försvarsmakten går direkt in i den vitryska och
              i den israeliska försvarsindustrin. Det är fullständigt orimligt,
              och det står i tydlig kontrast till de vackra högtidstalen om
              svenskt stöd till en tvåstatslösning i Mellanöstern och stöd till
              demokrati i Vitryssland.
            </seg>
            <seg n="b61b29ac">
              Fru talman! Vänsterpartiet vill att Sverige ska vara ett land
              som konsekvent står upp för demokrati och folkstyre, ett land
              som aktivt arbetar för fred och nedrustning och ett land som fördömer
              varje brott mot de mänskliga rättigheterna, oavsett var, av vem
              eller med vilka motiv de begås. Kamp för demokrati, fred och mänskliga
              rättigheter handlar inte bara om vackra ord. Det handlar i grunden
              om konkret och konsekvent politisk handling.
            </seg>
            <seg n="2bb5f611">
              Vänsterpartiet vill se en ny krigsmaterielutredning och att den
              tillsätts omedelbart så att vi kan få till en ny lagstiftning
              i Sverige redan under denna mandatperiod. Vår målsättning är tydlig:
              Inga svenska vapen ska exporteras till länder som befinner sig
              i krig. Inga länder som begår grova och omfattande brott mot de
              mänskliga rättigheterna ska kunna köpa svenska vapen. Vi vill
              att en ny lagstiftning också ska omfatta import, utlåning och
              uthyrning av svenska vapen.
            </seg>
            <seg n="5a463824">
              Grundläggande i en ny lagstiftning är att man inför ett skarpt
              demokratikriterium i regelverket. Det måste bli omöjligt för Sverige
              att i framtiden exportera vapen till diktaturer, annars kommer
              inte Sverige med någon trovärdighet i någon del av världen vid
              något tillfälle att kunna utge sig för att vara en kraft för mänskliga
              rättigheter, demokrati och frihet.
            </seg>
            <seg n="1e300dd8">
              Fram tills för drygt två veckor sedan hade vi en majoritet här
              i riksdagen för ett tydligt och skarpt demokratikriterium. Vi
              var fem partier i denna kammare som krävde att man skulle stoppa
              vapenexporten till diktaturerna. Bara Moderaterna och Sverigedemokraterna
              har tydligt motsatt sig ett demokratikriterium. Trots det tyder
              allting på att riksdagen senare i dag kommer att säga nej till
              ett skarpt demokratikriterium. I stället har de borgerliga partierna
              och Socialdemokraterna enats om skrivningar om skärpning av exportkontrollen.
              Detta är så klart ett steg i rätt riktning, men i ljuset av att
              vi faktiskt hade en majoritet i denna kammare och att vi hade
              en historisk möjlighet att stoppa vapenexporten till diktaturerna
              skulle man kunna förvänta sig så mycket mer.
            </seg>
            <seg n="adae0b73">
              Majoriteten i utrikesutskottet säger dessutom ingenting om hur
              denna skärpning av exportkontrollen ska ske eller när den ska
              genomföras. Det blir upp till Carl Bildt och Ewa Björling på Utrikesdepartementet
              att tolka och avgöra utrikesutskottets skrivningar. Man kan anklaga
              Carl Bildt och Ewa Björling för många saker, men inte är de några
              av de skarpaste kritikerna av svensk vapenexport.
            </seg>
            <seg n="f1d5806a">
              Att enskilda partier i denna kammare nu väljer att svika sina
              vallöften är beklagligt. Men vad som är än värre är att Sverige
              med största sannolikhet även i framtiden kommer att vara ett land
              som beväpnar diktaturer och förtryckarstater.
            </seg>
            <seg n="f119deb9">
              Vänsterpartiet har därför valt att reservera sig när det gäller
              export till diktaturer. Vi kan aldrig acceptera någon form av
              svensk vapenexport till någon diktatur. Vi står fast vid det vallöfte
              som vi gav till svenska folket när vi sökte mandat vid valet i
              höstas, nämligen att vi här i Sveriges riksdag skulle kämpa för
              ett demokratikriterium i svensk krigsmaterielexportlagstiftning
              ett tydligt förbud mot vapenexport till diktaturer.
            </seg>
            <seg n="6ab8219a">
              Avslutningsvis vill jag säga att vi i Vänsterpartiet självklart
              står bakom samtliga våra reservationer, men jag väljer att yrka
              bifall endast till reservation 12.
            </seg>
          </u>
          <note type="speaker" n="59771700">
            Anf. 4 BJÖRN SÖDER (SD) replik:
          </note>
          <u who="bjorn_soder_0c1a4c" xml:id="i-876ad7839ed6c9ae-0" n="c0b14c29">
            <seg n="1bbbe898">
              Fru talman! Hans Linde hävdar att Sverigedemokraterna är mot
              ett demokratikriterium. Ja, det stämmer i sak att vi är emot att
              tillföra ytterligare fler verktyg i den verktygslåda som jag talade
              om tidigare. Det finns nämligen redan nu regelverk, och om vi
              hade efterlevt dem hade vi inte sålt vapen till krigförande länder
              och icke-demokratier.
            </seg>
            <seg n="d3d8b34f">
              Problemet är att de partier som tidigare har suttit i Exportkontrollrådet
              uppenbarligen inte har efterlevt gällande regler som finns bland
              annat om politik för global utveckling. Där sitter också Hans
              Lindes partikamrater. Det är viktigt att förtydliga detta.
            </seg>
            <seg n="de8790c2">
              Vänsterpartiets politik hade tyvärr inneburit att all export
              över huvud taget hade förbjudits. Det hade också slagit mot den
              svenska försvarsmakten, och i slutändan hade det lett till att
              vi inte hade något försvar alls.
            </seg>
            <seg n="f29e2dec">
              Hur hade du, Hans Linde, velat utveckla detta demokratikriterium?
              Du hävdar att den nuvarande skrivelsen som ni har gjort till ett
              förslag i dag inte är tillräcklig. Hur långt är du beredd att
              gå?
            </seg>
          </u>
          <note type="speaker" n="6f4a1dbf">
            Anf. 5 HANS LINDE (V) replik:
          </note>
          <u who="hans_linde_857e1f" xml:id="i-25313ab8416cb8be-1" n="e296c69d">
            <seg n="8dec3dcb">
              Fru talman! Då får jag en möjlighet att förtydliga mig om det
              inte framgick av mitt anförande vad jag menade.
            </seg>
            <seg n="90050048">
              Vi vill ha ett skarpt förbud mot vapenexport till icke-demokratier
              punkt slut. Vi vill inte ha några gråzoner och undantag.
            </seg>
            <seg n="5b0a90d4">
              Det är helt sant som Björn Söder säger att vi på papperet har
              en lagstiftning i Sverige i dag som är oerhört skarp och tydlig.
              Men tyvärr har vi sett hur denna lagstiftning under en längre
              tid har urholkats och hur man har gjort undantag efter undantag.
              Det tror inte att man kan lasta Vänsterpartiet för eftersom vi
              tyvärr inte har haft egen majoritet i Exportkontrollrådet. Vi
              ser konsekvenserna. Sverige har exporterat vapen till 15 diktaturer
              sedan millennieskiftet.
            </seg>
            <seg n="378f520e">
              När jag lyssnade till Björn Söder tidigare tydliggörs skillnaderna
              mellan hur Sverigedemokraterna och Vänsterpartiet ser på både
              vapenexporten och världen. När man lyssnar på Björn Söder framstår
              det som om Sverige skulle vara en isolerad ö, kanske till och
              med en egen planet någonstans där ute i fjärran.
            </seg>
            <seg n="6ceb65c0">
              För mig som vänsterpartist är det en självklarhet att arbetet
              för rättvisa, frihet, demokrati och mänskliga rättigheter inte
              kan stanna vid Öresund eller vid Treriksröset. Vi ser att våra
              möjligheter och våra förutsättningar här i Sverige att förstärka
              demokratin, att bygga jämställdhet, utveckla välfärden och bekämpa
              fattigdomen och de ökade klassklyftorna hänger ihop med utvecklingen
              i vår egen omvärld. Därför måste vi vara tydliga när det gäller
              export till diktaturer.
            </seg>
            <seg n="88af0803">
              Björn Söder sade tidigare här att vi ska ha en lagstiftning som
              är fördelaktig för svenska skattebetalare. Jag satt och funderade
              på detta uttalande från Björn Söder. Jag vill därför passa på
              att ställa följande fråga: På vilket sätt anser Björn Söder att
              det är fördelaktigt för svenska skattebetalare att Sverige exporterar
              vapen till Saudiarabien, Förenade Arabemiraten, Egypten, Tunisien
              och Brunei?
            </seg>
          </u>
          <note type="speaker" n="7fb62f1c">
            Anf. 6 BJÖRN SÖDER (SD) replik:
          </note>
          <u who="bjorn_soder_0c1a4c" xml:id="i-876ad7839ed6c9ae-1" n="c0b14c29">
            <seg n="b1bdcb1c">
              Fru talman! Jag tolkar Vänsterpartiets förslag om detta absoluta
              demokratikriterium som att vi inte skulle kunna sälja vapen till
              de länder som jag tog upp, både historiskt och nu.
            </seg>
            <seg n="74039b5c">
              Om Tibet skulle vilja frigöra sig från det kommunistiska och
              totalitära Kina är det inte någonting som Hans Linde och hans
              parti stöder. Det förstår jag också. I ett historiskt perspektiv
              skulle vi inte heller kunna sälja vapen till Finland i deras kamp
              mot Stalin. Det har jag också förståelse för att Hans Linde och
              hans partikamrater inte skulle ställa upp på. Men till exempel
              Polen var inte en fullvärdig demokrati när landet blev invaderat
              av Nazityskland. Enligt Vänsterpartiets politik skulle vi alltså
              inte kunna sälja vapen till det Polen som fanns i mellankrigstiden
              för att landet skulle kunna stå upp mot Hitlers invasion. Det
              är kontentan och resultatet av den politik som ni för. Det är
              också ett slag mot svensk försvarsindustri och ett slag mot den
              svenska försvarsmakten.
            </seg>
          </u>
          <note type="speaker" n="dad05ad4">
            Anf. 7 HANS LINDE (V) replik:
          </note>
          <u who="hans_linde_857e1f" xml:id="i-25313ab8416cb8be-2" n="e296c69d">
            <seg n="22ad6520">
              Fru talman! Jag noterar att Björn Söder inte kunde svara på min
              fråga: På vilket sätt är det fördelaktigt för svenska skattebetalare
              att vi från svensk sida exporterar vapen till Saudiarabien, Förenade
              Arabemiraten, Egypten, Tunisien, Brunei och andra diktaturer?
            </seg>
            <seg n="7109ed40">
              Låt mig vara tydlig. Vänsterpartiet är ett parti som har försvaret
              av Sveriges militära alliansfrihet som ett av våra grundfundament
              i vår utrikespolitik. Vi ser att en förutsättning för en militär
              alliansfrihet i Sverige är att vi inte blir beroende av andra
              länder, till exempel Natoländer, när det gäller tillgången till
              krigsmateriel. Därför ser vi också att det finns ett behov av
              om vi ska vara militärt alliansfria att vi har en svensk försvarsindustri.
              Låt mig vara tydlig på denna punkt.
            </seg>
            <seg n="3a2f1173">
              Men det är en falsk bild som målas upp här. Inte är det så att
              svensk försvarsindustri står och faller med exporten till Brunei,
              Saudiarabien och Förenade Arabemiraten? Jag tror att den svenska
              försvarsindustrin har möjlighet att överleva och fortsätta sin
              utveckling även om man inte får acceptera export av vapen till
              dessa diktaturer.
            </seg>
            <seg n="c369e27d">
              Låt mig vara tydlig med att jag vill att Sverige ska vara en
              kraft för fred och för nedrustning. Vi ska aktivt agera globalt
              vid krig och konfliktsituationer för att bidra till fredliga lösningar.
              Frågan är hur vi gör det. Björn Söders lösning på detta är att
              vi ska exportera vapen till länder som befinner sig i väpnade
              konflikter. För mig är det tydligt att det aldrig är en lösning
              på väpnade konflikter. Sverige ska vara ett land som använder
              alla de verktyg som vi har till vårt förfogande i utrikespolitiken
              civila och diplomatiska verktyg för att arbeta internationellt
              och för att verka för fred.
            </seg>
            <seg n="802e5654">
              Jag måste erkänna att det blir lite tramsigt när vi står här
              i dag i riksdagens kammare för att diskutera den vapenexport som
              Sverige bedrev 2010, men Björn Söder väljer att hellre diskutera
              mellankrigstidens situation i Polen. Jag tycker att Sverigedemokraterna
              behöver fundera på sina prioriteringar och relevansen i deras
              politik när det gäller det Sverige som vi ser i dag.
            </seg>
          </u>
          <note type="speaker" n="240d4a89">
            Anf. 8 CARINA HÄGG (S):
          </note>
          <u who="carina_hagg_f1f2f3" xml:id="i-452d9fc70e5925a8-0" n="51ebf4fb">
            <seg n="3a5eddb3">
              Fru talman! Det har varit en lång resa, en resa under många år,
              för att komma dit där vi i dag står. Först var det ett långt arbete
              inte minst i utskottet för att få till stånd Krututredningen.
              Vi hade synpunkter på den, och i vårt utskott hade vi flera gånger
              talat om vikten av att belysa både importen och exporten den stora
              delen.
            </seg>
            <seg n="6a83b734">
              Krututredningen skulle ha lett till en proposition senast 2007,
              men någon proposition kom aldrig. Vi väntar fortfarande. Varje
              år har vi socialdemokrater väckt motioner i frågan med syftet
              att få till stånd en skärpning av nuvarande lagstiftning.
            </seg>
            <seg n="f9e47278">
              I år kunde vi i utskottet få en majoritet för en översyn av nuvarande
              lagstiftning. Det är ett steg framåt. Sedan vet inte vi vart den
              resan bär. Självklart kommer vi socialdemokratiska ledamöter att
              vara pådrivande, att vara aktiva, i det här arbetet. Vi är trots
              allt till freds med att ett första steg har tagits. Det hela är
              sent och försenat, men det är ändå en process som kan gå vidare.
            </seg>
            <seg n="ebaa8a56">
              Liksom en del tidigare talare tror också jag att vi utifrån Krututredningen,
              som en del av oss redan då hade synpunkter på, inte bara kan ta
              ett steg vidare eftersom väldigt mycket hunnit hända under tiden.
            </seg>
            <seg n="aac84c85">
              Generellt är vår krigsmateriellagstiftning inte uppdaterad. Den
              är föråldrad. Det är nödvändigt att våra ledamöter i myndigheter
              och i Exportkontrollrådet får möjlighet att arbeta utifrån en
              lagstiftning som är mer relevant. Om det är så att praxis på något
              sätt dragit i väg är det vi som har det politiska ansvaret för
              att ta tillbaka frågorna, att ta ett politiskt initiativ och se
              till att vi får en lagstiftning som fungerar i alla sina delar
              och som motsvarar det som riksdagen fastställt.
            </seg>
            <seg n="c620d826">
              Krigsmaterielfrågor är svåra frågor. De hamnar i skärningslinjen
              mellan många angelägna överväganden, och de är både långsiktiga
              och angelägna. Ytterst handlar det om vår egen förmåga att i en
              framtid kunna upprätthålla ett försvar.
            </seg>
            <seg n="188b8757">
              I dag finns vi i en europeisk kontext. Det är en globaliserad
              värld, och vi ser att krigsmaterielindustrin inte är så nationell
              som det kan låta i en del inlägg. I högsta grad är krigsmaterielindustrin
              en internationell företeelse; företagsvärlden ser i dag ut på
              det sättet. Därmed måste vi ha en lagstiftning som följer verkligheten.
            </seg>
            <seg n="9c31cb7f">
              Krigsmaterielfrågorna har, tycker jag, väldigt tydligt kommit
              i fokus i den situation som vi nu huvudsakligen gläds åt när vi
              tittar på de nordafrikanska grannländerna till EU den demokratiseringsvåg
              och den kamp för mänskliga rättigheter som gått som en revolution
              längs Medelhavets södra strand och som sträcker sig längre bort
              än så.
            </seg>
            <seg n="f3358db5">
              Också detta har visat på behovet av en ny krigsmateriellagstiftning.
              Hade vi för några år sedan haft en sådan hade vi i dag naturligtvis
              varit i en annan situation. Det här understryker vikten av att
              få en uppdaterad lagstiftning. En demokrati har att själv välja
              länder och hur den egna försvarsförmågan utvecklas. Vi talar inte
              om det i det här sammanhanget, men vi har ett ansvar.
            </seg>
            <seg n="786b9ae3">
              Mycket när det gäller de investeringar och ekonomiska möjligheter
              som skulle ha funnits när det gäller att utveckla flera av de
              här länderna har i stället i stor utsträckning gått till det militära
              försvaret. I bästa fall har de här ekonomiska resurserna, omvandlade
              till krigsmateriel, legat och dammat i öknen. Men alltför ofta
              har de också kommit till användning. I Libyen ser vi nu ett mycket
              tragiskt exempel. Vi får anstränga oss så att sådant inte upprepas.
            </seg>
            <seg n="aeeaf3e6">
              De som framför allt drabbas i dagens krig, i inbördeskrig och
              i krig mellan stater, är de civila. Det är inte man mot man, utan
              det är en försvarsmakt mot framför allt kvinnor och barn. Detta
              skapar flyktingströmmar och trauman samt våld och död. Dessutom
              påverkar detta under en lång tid.
            </seg>
            <seg n="836cb832">
              Jag tycker att det är självklart att vi ska understryka att de
              mänskliga rättigheterna ska få en mer framträdande roll i arbetet
              för fred och säkerhet. Jag tycker också att det är alldeles självklart
              att demokratin ska ha ett annat utrymme än som är fallet i dagens
              lagstiftning. I Sveriges riksdag finns det en ökad enighet och
              uppställning i det här sammanhanget. Det ska vi ta vara på.
            </seg>
            <seg n="ace9d977">
              Även om vi i dag jämfört med omvärlden har kanske världens vassaste
              lagstiftning i och med att vi har ett principförbud och egentligen
              gör undantag det är de möjligheterna vi använder oss av har vi
              sett hur verkningslöst det är och vilka möjligheter som finns
              att kanske kringgå den anda som funnits hos lagstiftaren.
            </seg>
            <seg n="41957bde">
              När det gäller den restriktivitet som jag tror att det finns
              en majoritet för och som vi tillsammans skulle försöka uppnå har
              vi ett ansvar att tillsammans se till att detta kommer i gång
              i det fortsatta arbetet.
            </seg>
            <seg n="3aec5cb4">
              I dagsläget är jag oklar över hur majoriteten ser på tidsramen.
              Jag vill se ett skyndsamt arbete. Jag vill se resultat. Jag vill
              se att vi verkligen kan komma fram till någonting konkret innan
              den här mandatperioden är över. Där har inte minst regeringssidan
              ett ansvar.
            </seg>
            <seg n="7b8176e5">
              Jag kan dela Hans Lindes bild att det kanske inte är i de här
              frågorna som utrikesministern och handelsministern visat den största
              skyndsamheten. Tillsammans har vi dock en majoritet som kan se
              till att en förändring någorlunda skyndsamt kan ske. Vi är naturligtvis
              beredda att finnas med i det arbetet.
            </seg>
            <seg n="0972b0dc">
              Vi ska ge tydliga signaler. I dag har vi möjlighet att göra det.
              Vi ska stödja människor i deras kamp för mänskliga rättigheter
              och frihet. Därför måste vi ha en politik som understöder det
              utifrån alla områden där vi har en politik för global utveckling.
              De mål som vi satt upp ska vara förenliga med kampen mot fattigdom.
              Inte minst har vi ett särskilt ansvar för det som händer i vårt
              närområde.
            </seg>
            <seg n="fa5731a0">
              I dag kan vi konstatera att vi på flera områden inte har tagit
              det ansvar som Europa borde ha tagit i förhållande till grannländerna
              söderut. Detta understryker bara vikten av att vi fortsättningsvis
              tar ett större ansvar. I det ansvaret ingår en ansvarsfull politik
              när det gäller krigsmaterielfrågor och dual use-frågor; de frågorna
              hänger ihop.
            </seg>
            <seg n="3832b5bc">
              Ännu en gång: Importfrågorna finns också där som en del. Det
              finns en dimension i detta även om det har en mindre direkt påverkan
              på något av de områden som står i fokus för våra överväganden
              här i dag.
            </seg>
            <seg n="0cc8d6ab">
              Socialdemokraterna står alltså bakom skrivningarna i betänkandet.
              Vi har avstått från att lägga fram reservationer. I det ligger
              en förhoppning om att vi skyndsamt kommer fram till en överenskommelse
              som ett led i den riktning som nu kommer till uttryck i vår motion
              och också i tidigare motioner liksom i våra strävanden sedan 2006
              som grundades på det arbete vi gjorde innan vi gick i opposition.
            </seg>
          </u>
          <note type="speaker" n="42884c85">
            Anf. 9 HANS LINDE (V) replik:
          </note>
          <u who="hans_linde_857e1f" xml:id="i-25313ab8416cb8be-3" n="e296c69d">
            <seg n="69398200">
              Fru talman! Alla vi ledamöter i denna kammare gick i valrörelsen
              2010 ut och sökte väljarnas stöd. Vi gick ut och presenterade
              vilken politik vi ville arbeta för. Vi presenterade våra vallöften
              och sökte ett mandat för det.
            </seg>
            <seg n="28b909d1">
              Även vi partier som tyvärr förlorade valet och som inte fick
              bilda regering har alltså sökt ett mandat. Vi har också avgett
              löften till väljarna. Jag tror att väldigt många väljare nu förväntar
              sig att vi infriar de löftena.
            </seg>
            <seg n="31e18c03">
              När det gäller frågan om vapenexport avgav Socialdemokraterna,
              Vänsterpartiet och Miljöpartiet ett gemensamt löfte. Gemensamt
              sade våra tre partier att vi i Sveriges riksdag om vi fick väljarnas
              förtroende ville verka för en helt ny lagstiftning i Sverige och
              att den lagstiftningen skulle innehålla ett demokratikriterium
              med andra ord ett skarpt och tydligt förbud mot vapenexport till
              diktaturer.
            </seg>
            <seg n="9f96b0a9">
              Det är ett krav som vi vet har ett starkt stöd hos svenska folket
              och också i denna kammare; vi vet ju att också Folkpartiet och
              Kristdemokraterna stöder vår linje. Vi hade här en historisk chans
              för fem partier att gå fram med detta krav och att få till ett
              fullständigt stopp för vapenexport till länder som Saudiarabien,
              Förenade Arabemiraten, Bahrain, Egypten, Tunisien listan är tyvärr
              alltför lång.
            </seg>
            <seg n="9e1c4a6f">
              När vi nu läser betänkandet och ser hur vi ska rösta senare i
              dag konstaterar jag trots detta att Socialdemokraterna i stället
              har valt att göra upp med Moderaterna om vapenexporten. Man säger
              i detta betänkande nej till de förslag som har lyfts fram bland
              annat från Vänsterpartiet om ett skarpt demokratikriterium. Jag
              tror att både jag och en hel del av Carina Häggs egna väljare
              nu vill veta varför det är så att man nu säger nej till ett demokratikriterium
              när man i valrörelsen lovade att verka för ett demokratikriterium.
            </seg>
          </u>
          <note type="speaker" n="cc1ee94c">
            Anf. 10 CARINA HÄGG (S) replik:
          </note>
          <u who="carina_hagg_f1f2f3" xml:id="i-452d9fc70e5925a8-1" n="51ebf4fb">
            <seg n="58295628">
              Fru talman! Jag tycker att det är bra att Hans Linde lyfter fram
              vad vi gemensamt tog upp i valrörelsen. Jag tror fortfarande inte
              att tillräckligt många kände till vårt ställningstagande, att
              vi fortfarande tycker så och att vi driver frågan att det handlar
              om respekt för demokrati. Demokratikriteriet måste vara en del
              av en ny lagstiftning. Därför är det bra att detta upprepas och
              kommer till uttryck.
            </seg>
            <seg n="b7c40f26">
              Det är dock också bra att vi snart, när vi har omröstning, kan
              ta ett steg i denna riktning. Hans Linde och jag har inte olika
              meningar i sak. Däremot har vi möjligtvis olika meningar när det
              gäller i vilken takt vi kan gå fram och vilka förutsättningar
              det fanns att söka majoritet för att skapa förutsättningar för
              en reell förändring. Jag har full respekt för att ni väljer att
              lägga fram egna reservationer och har ett behov av och en vilja
              att uttrycka er i dessa frågor. Det tycker jag att alla partier
              har en möjlighet till, och den ska man ta vara på om man känner
              att så är fallet.
            </seg>
            <seg n="f246fb8d">
              Vi har dock valt att inte på samma sätt ge uttryck för våra synpunkter
              utöver det som finns i betänkandet, därför att vi vet att vi har
              lagt fram motioner. Vi har lagt fram dessa överenskommelser och
              skrivit dessa förslag det är känt. Vi kommer naturligtvis att
              även framdeles uttrycka vår mening och driva på för att uppnå
              den lagförändring vi vill se. Det är drivkraften, det är målsättningen
              och det är det våra väljare förväntar sig av oss.
            </seg>
          </u>
          <note type="speaker" n="1c3ec605">
            Anf. 11 HANS LINDE (V) replik:
          </note>
          <u who="hans_linde_857e1f" xml:id="i-25313ab8416cb8be-4" n="e296c69d">
            <seg n="14f75553">
              Fru talman! Jag tror att ordet för dagen är steg. Man talar om
              att det tas steg. Frågan är dock när detta steg ska tas och hur
              långt steget blir. De två frågorna har vi i dag fortfarande inte
              fått något svar på. Carina Hägg kanske ändå skulle kunna svara
              på dessa frågor eftersom Socialdemokraterna har suttit och diskuterat
              dem med de fyra borgerliga partierna. Den skärpning man nu pratar
              om, hur långtgående blir den och när kommer den att antas? Det
              tycker jag är rimligt att kammarens ledamöter får veta inför den
              votering vi ska ha senare i dag.
            </seg>
            <seg n="57f3eda9">
              Jag vill också ställa en konkret fråga till Carina Hägg. Vi kunde
              tidigare höra hur Socialdemokraternas utrikespolitiske talesman
              Urban Ahlin gick ut i medierna och sade att överenskommelsen med
              de fyra borgerliga partierna innebär ett stopp för vapenexport
              till Saudiarabien. Det skulle i så fall vara ett väldigt glädjande
              besked, men jag skulle vilja höra det här i kammaren från en socialdemokrat,
              så att det förs till protokollet och så att vi också i framtiden
              kan följa upp detta.
            </seg>
            <seg n="43330ef2">
              Den överenskommelse ni nu har gjort med de fyra borgerliga partierna,
              innebär den ett totalstopp för svensk vapenexport till Saudiarabien?
              Där vill jag ha ett ja eller ett nej.
            </seg>
          </u>
          <note type="speaker" n="28f03515">
            Anf. 12 CARINA HÄGG (S) replik:
          </note>
          <u who="carina_hagg_f1f2f3" xml:id="i-452d9fc70e5925a8-2" n="51ebf4fb">
            <seg n="0fec3d96">
              Fru talman! Den överenskommelse vi har gjort, liksom andra överenskommelser,
              innebär att vi tar vår del av ansvaret. Den innebär dock också
              att andra som är en del av överenskommelsen tar sin del av ansvaret.
              Jag förutsätter att dem vi har gjort ett handslag med också följer
              upp och verkställer att uppgörelsen får ett konkret uttryck i
              form av stopp för vapenexport till ett land som exempelvis det
              som har lyfts fram. Det kan finnas fler exempel.
            </seg>
            <seg n="d60fb169">
              En överenskommelse innebär att man kommer överens. Är det någon
              som väljer att bryta en sådan överenskommelse får vi återkomma
              till den; då kommer vi i ett annat läge. Så länge vi har kommit
              överens ligger dock överenskommelsen fast tills något annat kommer
              fram. Där ligger ett ansvar. Vi tar vår del av ansvaret, och de
              övriga partierna, som också har regeringsmakten, har en stor del
              av ansvaret.
            </seg>
            <seg n="6e156a5c">
              Vi kommer att noga följa och granska detta, och jag förutsätter
              också att vi har en lagstiftning på plats innan denna mandatperiod
              går ut. Detta är ingen fråga som ska ligga i långbänk; det finns
              så mycket på bordet. Detta är ingen ny fråga på så sätt. Det behöver
              beredas mer och genomföras arbete, men det finns så pass mycket
              grundkunskap att ett lagstiftningsarbete skulle kunna komma fram
              i rimlig tid innan nästa val.
            </seg>
          </u>
          <note type="speaker" n="61015d22">
            Anf. 13 BJÖRN SÖDER (SD) replik:
          </note>
          <u who="bjorn_soder_0c1a4c" xml:id="i-876ad7839ed6c9ae-2" n="c0b14c29">
            <seg n="b188f1b5">
              Fru talman! De flesta talar sig varma för att inte sälja vapen
              till icke-demokratier. Det är bra, det vill inte vi heller göra
              om inte särskilda skäl föreligger, som jag har redogjort för och
              exemplifierat tidigare här i dag.
            </seg>
            <seg n="e1ddcac6">
              Min fråga till Socialdemokraterna är: Varför har man inte agerat
              tidigare med det regelverk som finns? Övriga partiers kolleger
              har ju suttit i Exportkontrollrådet tidigare. Det har inte Sverigedemokraterna
              gjort. Där har man haft all möjlighet att säga stopp till att
              sälja vapen eller försvarsmateriel till de länder som vi tidigare
              här har nämnt. Ändå har man tydligen inte gjort detta.
            </seg>
            <seg n="d2996aaf">
              Jag tycker att de visar på lite hyckleri och ett sätt att vinna
              billiga politiska poänger inför väljarkåren att här och nu stå
              och säga att man absolut inte vill sälja vapen till icke-demokratier,
              men ändå har ens egna partikolleger i Exportkontrollrådet godkänt
              det.
            </seg>
            <seg n="fd6d6e71">
              Jag läste ett citat från en forskare på Fredsforskningsinstitutet
              som också säger att det inte behövs fler regelverk. Det är en
              fråga om politisk vilja; det krävs inga ändringar i nuvarande
              regelverk. Det är så klart och tydligt styrt i politiken för global
              utveckling och EU:s uppförandekod att vi har dessa regelverk och
              verktyg till att kunna säga stopp till att sälja vapen till diktaturer
              och krigförande länder.
            </seg>
            <seg n="df1b0f35">
              Varför har inte Socialdemokraterna agerat i denna fråga tidigare,
              enligt nuvarande regelverk? Varför står man i kammaren här och
              nu och har en annan hållning?
            </seg>
          </u>
          <note type="speaker" n="4dc28a44">
            Anf. 14 CARINA HÄGG (S) replik:
          </note>
          <u who="carina_hagg_f1f2f3" xml:id="i-452d9fc70e5925a8-3" n="51ebf4fb">
            <seg n="5da22f46">
              Fru talman! Politisk vilja och politiskt ansvar utkrävs inte
              minst genom att vi som lagstiftare tar ett ansvar i att stifta
              lagar och även följa upp lagar.
            </seg>
            <seg n="40a3f646">
              Vi har vid några tillfällen, när det har funnits anledning, bett
              att få redovisningar från de förekommande myndigheterna om huruvida
              det är så att man har frångått lagstiftning och regelverk eller
              om det är så att man har hållit sig där inom. Jag tycker att det
              är oerhört viktigt att vi har fått dessa klarlägganden och haft
              en dialog med myndigheterna.
            </seg>
            <seg n="247f3808">
              Är det nu så, vilket vi alltså konstaterar, att det finns behov
              av att skärpa lagstiftningen är det vårt ansvar att göra det om
              vi ser att vi inte får det utfall vi skulle kunna önska. Vi kan
              inte skjuta ifrån oss ansvaret och säga att det är någon myndighets
              fel. Det är vi som sitter här som tillsammans har det ansvaret,
              och vi ska ta det. Detta ansvar ställer sig dock Björn Söder utanför.
              Det är någonting jag konstaterar.
            </seg>
            <seg n="f8b28a41">
              Vi har också arbetat med denna fråga under lång tid. Vi hade
              en utredning som skulle ha lett till en proposition. Nu blev det
              ingen proposition i början av förra mandatperioden, och det blev
              inget beslut i kammaren. Vi har alltsedan dess motionerat om att
              få till en annan lagstiftning, för vi har sett att den inte är
              tillfyllest. Den fyller inte de önskemål vi vill. Den lever inte
              upp till de rimliga krav vi kan ställa på en sådan lagstiftning.
              Den hänger inte ihop med vår gemensamma politik från riksdagen
              till stöd för demokratiutveckling.
            </seg>
            <seg n="5b93b166">
              Då måste vi göra någonting. Vi måste se att vi finns i en europeisk
              kontext. Vi måste se att krigsmaterielföretagen finns där och
              att de regelverk som växer fram på andra håll i samhället inte
              räcker. Ofta är de beskrivande, men de agerar inte och följer
              inte upp. Vi kan inte lämna över till någon annan europeisk nivå
              att ta vår del av ansvaret.
            </seg>
            <seg n="b83fc033">
              Jag tycker att Sverigedemokraterna blundar för den kontext som
              företagsvärlden i dag befinner sig i. Vår lagstiftning har i dag
              helt andra förutsättningar. Det är ofta så att man sätter samman
              produkter som är producerade i flera olika länder. Det är klart
              att vi måste ha en lagstiftning som täcker hur det ser ut i verkligheten.
              Det gör inte Sverigedemokraternas resonemang.
            </seg>
          </u>
          <note type="speaker" n="a37e19ec">
            Anf. 15 BJÖRN SÖDER (SD) replik:
          </note>
          <u who="bjorn_soder_0c1a4c" xml:id="i-876ad7839ed6c9ae-3" n="c0b14c29">
            <seg n="07224bdc">
              Fru talman! Vi kan hålla på och stifta lagar i all oändlighet,
              men poängen är att de ska följas. Lagarna ska följas och efterlevas,
              och det har man uppenbarligen inte gjort med de nuvarande regelverk
              som finns. Det saknas uppenbarligen politisk vilja, till och med
              hos Carina Häggs egna partikamrater i Exportkontrollrådet.
            </seg>
            <seg n="7ae3f98d">
              Varför har man inte fullföljt och efterlevt de regler som finns?
              Det finns redan nu verktyg för att stoppa leveranser av försvarsmateriel,
              krigsmateriel eller vad vi nu må kalla det till länder som vi
              inte anser bör ha svenska produkter av detta slag. Nuvarande regelverk
              gör det möjligt att stoppa det, men det har man uppenbarligen
              inte gjort från politikernas sida.
            </seg>
            <seg n="3f1220fa">
              Vi kan hålla på att stifta lagar på lagar men det gäller att
              också efterleva dem.
            </seg>
            <seg n="773409b6">
              Betänkandet korrigerades i sista minuten eftersom Moderaterna
              valde att ändra åsikt i den här frågan, men i betänkandet står
              fortfarande att just detta redan är tillgodosett. Det finns politik
              för global utveckling. Det finns EU:s uppförandekoder som vi har
              ställt oss bakom och är skyldiga att iaktta. Detta finns redan,
              och därför är frågan varför det inte efterlevs i dag.
            </seg>
          </u>
          <note type="speaker" n="b78ff947">
            Anf. 16 CARINA HÄGG (S) replik:
          </note>
          <u who="carina_hagg_f1f2f3" xml:id="i-452d9fc70e5925a8-4" n="51ebf4fb">
            <seg n="93e3771b">
              Fru talman! Om Sverigedemokraterna har uppfattningen att myndigheterna,
              de ledamöter som ingår i myndigheterna, bryter mot svensk lagstiftning
              och inte följer det som från lagstiftarens sida har sagts och
              de regelverk och direktiv som finns från regeringens sida finns
              det instrument för att följa upp det. Det finns instrument, och
              då får Sverigedemokraterna använda sig av dem. Vi måste ju ha
              någon formell gång när det gäller detta.
            </seg>
            <seg n="2284bba4">
              Vi från Socialdemokraterna har sagt att det krävs ny lagstiftning.
              Dagens lagstiftning räcker inte till. Den ska vara ett stöd för
              de ledamöter som sitter i Exportkontrollrådet. Den ska vara ett
              stöd och en ram för myndigheternas verksamhet. Vi tar det ansvaret,
              men Sverigedemokraterna gömmer sig bakom myndigheterna i stället
              för att vara med på tåget och ta sitt ansvar genom att ställa
              sig bakom arbetet med en ny lagstiftning. Det är ert val, Björn
              Söder, men ni kunde ha valt på ett annat sätt. Sluta gömma er
              bakom myndigheterna!
            </seg>
          </u>
          <note type="speaker" n="8d29fdd0">
            Anf. 17 ULRIK NILSSON (M):
          </note>
          <u who="ulrik_nilsson_f7792c" xml:id="i-593f3294b6cb1c64-0" n="87ae3178">
            <seg n="50dc1017">
              Fru talman! Vi behandlar i dag ett brett betänkande, ett betänkande
              som rymmer allt från små, lätta vapen till internationella relationer,
              ett betänkande som rymmer bedömningar av handelspolitik, säkerhetspolitik
              och utrikespolitik och där avvägningarna, balansen dem emellan,
              är av stor vikt. Det är ett betänkande med kopplingar till global
              utveckling och geostrategiska frågor. Kort sagt är det ett betänkande
              som är både komplicerat och komplext och därför förtjänar en ganska
              djup analys.
            </seg>
            <seg n="f75baecd">
              I den bästa av världar lever alla länder i harmoni och samförstånd
              med varandra. Relationerna mellan länderna kännetecknas av respekt
              och förståelse, och eventuella dispyter löses till det gemensamma
              bästa i samförstånd och förhandling. Nu är inte världen den bästa
              och därför finns för att citera Clausewitz en fortsättning av
              politiken med andra medel de militära medlen.
            </seg>
            <seg n="8f00ff2f">
              I betänkandet görs en bred genomgång av de avtal som reglerar
              nedrustning och rustningskontroll, och som bygger på principen
              att stater gör utfästelser, men framför allt på system av gemensam
              kontroll och uppföljning av att utfästelserna följs. Vi kan konstatera
              att framsteg gjorts i historien och sannolikt kommer att göras
              i framtiden. Men vi kan också konstatera att avtalen inte fullt
              ut omöjliggjort militära konflikter mellan stater och inom stater.
              Svensk vapenexport ska naturligtvis ses i det perspektivet, och
              det finns anledning att ta det till sig, men det finns också anledning
              att lite grann fundera på hur det har vuxit fram. När det gäller
              dessa frågor handlar det nämligen om långa åtaganden, och i en
              del av de exempel som tagits upp i debatten har besluten fattats
              långt tidigare. Vi måste därför se på hur vi kommit dit där vi
              befinner oss i dag.
            </seg>
            <seg n="ee2b969c">
              Fru talman! Mycket av tankesättet går tillbaka till kalla kriget.
              Det var en situation där världen var uppdelad i två pakter. Varje
              konflikt förutsattes kunna leda till att Nato stod mot Warszawapakten.
              I varje konflikt fanns risken att den skulle eskalera till något
              mer omfattande. Sverige valde då att stå alliansfritt, ett val
              som innebar att vi i hög grad var tvungna att förlita oss på vår
              egen försvarskapacitet och försvarsindustri. För att på något
              sätt kunna dela kostnaderna med andra valde vi då att ge möjlighet
              till viss vapenexport.
            </seg>
            <seg n="58b41f2c">
              Eftersom vapenexporten riskerade att låsa in oss i någon av pakterna
              fick lösningen bli export till länder som stod utanför pakterna
              och uppfattades ha så stabila förutsättningar att någon reell
              risk för krig inte förelåg. I dagens ljus kan man naturligtvis
              fundera på om det var en riktig hållning att inte ta ställning
              mellan ett block som byggde på demokrati och öppenhet, Nato, och
              ett block vars ledord var socialism och kommunism och i realiteten
              bestod av diktaturer. Vi såg på den tiden båda sidor som lika
              goda kålsupare.
            </seg>
            <seg n="b51d3e2c">
              I dag ser vi annorlunda på situationen. I dag är det självklart
              att vi kan medverka och stödja strävanden som står i linje med
              vår uppfattning. För oss är det rimligt att Sverige ska vara en
              del när FN ber om hjälp att skydda civilbefolkningen i en krigszon.
              För oss är det självklart att vi tillsammans med andra demokratier
              kan medverka i gemensamma insatser till försvar. För oss är det
              en naturlig konsekvens att välkomna ett EU-initiativ för att skapa
              en fungerade EU-marknad för dessa områden.
            </seg>
            <seg n="282c1c28">
              Det är därför med viss förvåning jag läser reservationer från
              Vänstern och Miljöpartiet om att all vapenexport till krigförande
              stater ska förhindras en slutsats som i sin yttersta konsekvens
              riskerar att leda till att, i ett fall där en demokrati angrips
              av en diktatur, vi står vid sidan om och inte säger att vi är
              på deras sida och beredda att stödja demokrati och mänskliga rättigheter.
              Å andra sidan kan man i Sverigedemokraternas reservationer läsa
              att vapenexporten i alla delar ska främja svensk försvarsindustri
              inte Sveriges nationella intressen, utan försvarsindustrin. En
              lika långtgående konsekvens av detta skulle kunna innebära att
              bara det går bra att sälja vapen kan vi sälja även till dem som
              kunde angripa Sverige.
            </seg>
            <seg n="916e743d">
              Varför tar jag upp dessa båda reservationer? Ja, det är inte
              för att jag tror att de är skriva av illvilja utan för att visa
              att det i debatten finns en väldig risk att man hamnar i det ena
              eller andra diket. Detta kräver en balanserad syn. Det går inte
              att endast formulera slagord utan vi måste också fundera på ett
              genomtänkt förhållningssätt.
            </seg>
            <seg n="c5cd9132">
              Fru talman! Hur ska man då se på en lagstiftning som speglar
              dagens snarare än kalla krigets situation? Jag ska inte här gå
              in på huruvida vi ska tillhöra någon allians eller inte. Den frågan
              behandlas inte i detta betänkande.
            </seg>
            <seg n="b51b384f">
              Det första självklara ställningstagandet är att vårt agerande
              hänger samman med att vi tillhör en grupp västliga demokratier.
              Vi har en gemensam vilja att bygga samhällen på öppenhet, respekt
              för andra, demokrati och respekt för mänskliga rättigheter. Vi
              måste kunna samarbeta inte bara när det gäller insatser inom ramen
              för det internationella samfundet utan även när det gäller materielanskaffning.
              Det blir därför naturligt att vi bör ha en gemensam marknad för
              vapen. Att vi sedan inom den gemensamma ramen behöver mekanismer
              dels för att överföra information, dels för att säkerställa likabehandling
              av tredjeland är också givet. Vi behöver system för att säkerställa
              att vi gör likadana bedömningar.
            </seg>
            <seg n="b442e4e4">
              De delar som finns i föreliggande beslut om att genomföra ICT-direktivet
              är således rätt tänkt. På lite längre sikt handlar det naturligtvis
              också om att inom EU:s ram fortsatt föra diskussionen om hur en
              gemensam hållning gällande vapenexport till tredjeland ska se
              ut. Självklara inslag i vår uppfattning är demokrati, yttrandefrihet,
              mänskliga rättigheter och öppenhet.
            </seg>
            <seg n="c3585328">
              Den andra slutsatsen blir något mer svårbeskriven. Det nuvarande
              systemet med en myndighet som hanterar vapenexporten och en parlamentarisk,
              rådgivande, insyn i speciella ärenden är välfungerande och bör
              behållas. Det finns hos beslutsfattare ofta en strävan att skapa
              direktkausala system byggda på kriterier huggna i sten. Efter
              att under ett antal år ha arbetat med frågor gällande kvalitetssystem
              vet jag hur gärna man vill ha direktkausalitet men också hur svårt
              det är när det är fråga om komplexa skeenden. Då är det oftast
              viktigast att kunna säkerställa informationen och förlita sig
              på att människor kan göra bedömningen. Alltför förenklade och
              tvärsäkra kriterier tenderar nämligen att bli kontraproduktiva
              och motverka sitt syfte.
            </seg>
            <seg n="484db0eb">
              Det som ska avvägas är tre faktorer. För det första handlar det
              om det industriella intresset. Vi har en mycket kompetent och
              konkurrenskraftig vapenindustri i Sverige. Exporten har medverkat
              till att stärka den och därmed givit det svenska försvaret fördelar.
              Det gäller att kunna behålla kompetensen i branschen både vad
              gäller utveckling och alla de positiva spin-off-effekter som kommer
              därifrån. Det handlar naturligtvis också om arbetstillfällen i
              svensk industri.
            </seg>
            <seg n="130fcfc1">
              För det andra handlar det om att kunna säkerställa det svenska
              försvarets kapacitet och tillgång till ändamålsenlig utrustning.
              En del kommer vi att kunna utveckla själva; annat måste importeras.
              Handel med vapen är därför en naturlig del för ett litet lands
              möjligheter att kunna vara och försvara sig självt. Utan inhemsk
              produktion riskerar vi att hamna i knäet på något eller några
              länder som skulle stå för huvuddelen av vår materiel.
            </seg>
            <seg n="3e5ce34d">
              För det tredje har vi den fråga som dagens debatt har fokuserat
              på, nämligen att vapenexporten ska ses som en del i vårt utrikespolitiska
              agerande. Det föreslås ett demokratikriterium, och det är rimligt
              att konstatera att vi givetvis inte ska leverera till icke-demokratiska
              stater eftersom vi i andra sammanhang betonar vikten av demokrati,
              öppenhet och mänskliga rättigheter.
            </seg>
            <seg n="1d50b829">
              Det tillkännagivande som görs i dag är en tydlig beställning
              till regeringen att återkomma med ett förslag som möter dessa
              krav.
            </seg>
            <seg n="4b83a071">
              Vi ska dock ha klart för oss att det snarare är en gradskillnad
              än en artskillnad vi diskuterar. Redan i dagens lagstiftning och
              med dagens system finns det kriterier av typen kränkning av mänskliga
              rättigheter. Man har dessutom successivt skärpt detta. Det är
              på denna väg man bör gå vidare.
            </seg>
            <seg n="ad14cf42">
              Jag tror inte att avvägningen mellan dessa tre aspekter kan göras
              av system. Den måste göras av människor som bedömer situationen.
              Därför har vi i grunden en relativt lämplig princip för hanteringen.
            </seg>
            <seg n="a2e276c3">
              Fru talman! Många har under min politiska gärning försökt tala
              om för mig att jag inte kan detta med politik eftersom jag brukar
              vilja göra saker alltför komplicerat och försöka väga för och
              emot. Jag har alltid fått höra att enklast vinner. Jag står dock
              fast vid min uppfattning att det finns fara i att göra alltför
              långtgående förenklingar. Ibland behöver man reflektera, väga
              och balansera. Det finns ett gammalt talesätt om att man ska passa
              sig för system som är så perfekta att människan inte behöver vara
              god, och jag tror att det gäller här också.
            </seg>
            <seg n="47fc5bbc">
              Fru talman! Mot bakgrund av detta resonemang yrkar jag bifall
              till utrikesutskottets förslag, det vill säga att godkänna propositionen
              om ICT, att lägga denna skrivelse till handlingarna och att tillkännage
              för regeringen behovet av en förändrad lagstiftning med betoning
              på att inte leverera till icke-demokratiska stater.
            </seg>
          </u>
          <note type="speaker" n="a504ad2d">
            Anf. 18 HANS LINDE (V) replik:
          </note>
          <u who="hans_linde_857e1f" xml:id="i-25313ab8416cb8be-5" n="e296c69d">
            <seg n="573975b5">
              Fru talman! Vi hörde Ulrik Nilsson säga att en av hans starka
              sidor är att kunna se både för- och nackdelar och att väga för
              och emot. Jag tänkte testa Ulrik Nilssons förmåga att väga för
              och emot. Jag har tre frågor till honom.
            </seg>
            <seg n="5d2238ce">
              Min första fråga är: Vilka argument för vapenexport till Singapore
              ser Ulrik Nilsson? Under 2010, med borgerlig regering, exporterade
              Sverige vapen för 611 miljoner kronor till diktaturen Singapore.
              Jag kan bara se argument mot denna vapenexport, men det är möjligt
              att jag ser allt i svart och vitt och är för enkelspårig.
            </seg>
            <seg n="974499df">
              Min andra fråga är: Vilka argument ser Ulrik Nilsson för att
              Sverige ska exportera vapen till Thailand? Det gjorde vi under
              förra året för 498 miljoner kronor. Även här kan jag bara se argument
              mot. Thailand är ett land där vi sett flera militärkupper de senaste
              åren och omfattande brott mot de mänskliga rättigheterna. Landet
              är dessutom involverat i ett inbördeskrig i sina södra delar.
            </seg>
            <seg n="73ef3986">
              Min tredje och sista fråga är: Vilka argument för vapenexport
              till Pakistan ser Ulrik Nilsson? Pakistan var en av de verkligt
              stora köparna av svenska vapen under förra året. Sverige sålde
              vapen för 1 340 miljoner kronor till Pakistan. Pakistan är, som
              vi vet, en auktoritär regim där det begås omfattande och grova
              brott mot de mänskliga rättigheterna. Den borgerliga regeringen
              skriver till och med själv på sin webbplats för mänskliga rättigheter
              att majoriteten av Pakistans invånare är diskriminerade. Lägg
              därtill att Pakistan är involverat i väpnade konflikter. Jag kan
              bara se argument mot att vi ska möjliggöra och ha svensk vapenexport
              till Pakistan.
            </seg>
            <seg n="41e8d882">
              På dessa tre områden vill jag testa Ulrik Nilssons förmåga att
              väga för och emot så att han kan visa vilka de tunga argumenten
              är för vapenexport till Singapore, Thailand och Pakistan.
            </seg>
          </u>
          <note type="speaker" n="81391414">
            Anf. 19 ULRIK NILSSON (M) replik:
          </note>
          <u who="ulrik_nilsson_f7792c" xml:id="i-593f3294b6cb1c64-1" n="87ae3178">
            <seg n="5d600ccc">
              Fru talman! Detta visar precis det problem som jag försökte illustrera.
              Det är lätt att förenkla budskapet, ställa frågor om tre länder
              och be mig väga för och emot. Det system vi har byggt upp där
              man gör en bedömning inom en självständig myndighet med rådgivande
              parlamentarisk insyn utifrån kriterier är ett ändamålsenligt sätt.
            </seg>
            <seg n="705f84ff">
              En del av de beslut som Hans Linde tar upp fattades långt innan
              dagens läge. Det händer saker och ting, och just därför är det
              viktigt att ha en rörlighet, att kunna värdera.
            </seg>
            <seg n="1c631da0">
              Jag tycker att vi ska komplettera med och tala om att vår utgångspunkt
              är att försvara demokratin och inte leverera till icke-demokratiska
              stater.
            </seg>
            <seg n="c3ada262">
              Jag vet dock inte, och ska inte heller veta, vilka bedömningar
              som gjordes när exportbesluten togs i dessa fall.
            </seg>
          </u>
          <note type="speaker" n="208b81e3">
            Anf. 20 HANS LINDE (V) replik:
          </note>
          <u who="hans_linde_857e1f" xml:id="i-25313ab8416cb8be-6" n="e296c69d">
            <seg n="84a169b5">
              Fru talman! Jag kan inte tolka det Ulrik Nilsson säger om att
              systemen fungerar, att bedömningssätten i grunden är bra och att
              man har ett ändamålsenligt sätt att hantera dessa frågor på något
              annat sätt än att han tycker att det fungerade helt okej när Sverige
              under förra året exporterade vapen till Singapore, Thailand och
              Pakistan.
            </seg>
            <seg n="000bd87f">
              De borgerliga partierna och Socialdemokraterna har tillsammans
              gjort en överenskommelse om exportkontroll gällande icke-demokratier,
              som vi ska rösta om senare i dag. Trots flera diskussioner i utrikesutskottet
              och trots att jag har ställt frågor till Socialdemokraterna om
              vad överenskommelsen egentligen innebär har jag inte fått några
              ordentliga svar. Det är rimligt att riksdagens ledamöter och svenska
              folket vet vad det är vi tar ställning till. Vad innebär meningen
              i betänkandet som Socialdemokraterna och de borgerliga partierna
              har kommit överens om?
            </seg>
            <seg n="9ffac68c">
              Frågorna är konkret: När kommer den svenska exportkontrollen
              skärpas gällande icke-demokratier? Kommer det innebär ett förbud
              mot svensk vapenexport till diktaturer?
            </seg>
            <seg n="5bf08857">
              Det är inga svåra kuggfrågor, utan frågor som man kan svara ja
              eller nej på.
            </seg>
          </u>
          <note type="speaker" n="3206156d">
            Anf. 21 ULRIK NILSSON (M) replik:
          </note>
          <u who="ulrik_nilsson_f7792c" xml:id="i-593f3294b6cb1c64-2" n="87ae3178">
            <seg n="7491934b">
              Fru talman! Frågan när är svår att besvara med ett ja eller nej.
              Gör man det blir man normalt sett betraktad som lite arrogant.
            </seg>
            <seg n="68f4b2cd">
              I betänkandet står om tillkännagivandet, som uppenbarligen är
              svårt att tolka: Utskottet anser, mot bakgrund av såväl politiken
              för global utveckling (PGU) som den fortsatta utvecklingen inom
              EU-samarbetet, bl.a. antagandet av ICT-direktivet, att regeringen
              ska återkomma till riksdagen med förslag till en ny krigsmateriellagstiftning
              i syfte att skärpa exportkontrollen gentemot icke-demokratiska
              stater.
            </seg>
            <seg n="add4599a">
              Vilken del är det som är så svår för Hans Linde att förstå? Är
              det att det gäller exportkontrollen gentemot icke-demokratiska
              stater eller ny krigsmateriellagstiftning? För mig är det en tydlig
              beställning att skärpa skrivningarna och regelsystemet så att
              vi inte levererar till icke-demokratiska stater.
            </seg>
            <seg n="6083e605">
              Jag har fullt förtroende för att regeringen gör en bra bedömning
              av hur snabbt detta går att åstadkomma. Jag tror att varken din
              eller min linje tjänar på ett hastverk i denna fråga.
            </seg>
          </u>
          <note type="speaker" n="6fe02d08">
            Anf. 22 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-b566f9137c7654da-1" n="a4f9eb29">
            <seg n="c44441f3">
              Fru talman! På s. 5 i regeringens skrivelse står det under avsnittet
              Krigsmateriel att krigsmateriel endast får exporteras om det finns
              säkerhets- eller försvarspolitiska skäl för det och det inte strider
              mot Sveriges utrikespolitik. Det är liksom första kriteriet.
            </seg>
            <seg n="b8095ce6">
              Då måste jag ställa mig frågan: Vilka försvars- eller säkerhetspolitiska
              skäl har vi för att exportera vapen till många av de länder som
              finns på vår lista, till exempel Förenade Arabemiraten, Saudiarabien
              eller Singapore?
            </seg>
            <seg n="d3c5014a">
              Detta borde vara grunden: Krigsmateriel får endast exporteras
              om det finns säkerhets- eller försvarspolitiska skäl för det.
            </seg>
            <seg n="5540b16e">
              Sedan ska man också göra en tillståndsprövning i enlighet med
              de svenska riktlinjerna. Egentligen är de svenska riktlinjerna
              bra från början, men praxis har lett till att de har urholkats.
              Där är vi i dag. Då behövs en ny lagstiftning.
            </seg>
            <seg n="4466e054">
              Vi tycker att det är positivt att det kommer att ske en förändring.
              Men vi skulle ha önskat att fler hade varit med i processen. Det
              handlar inte bara om att ni har gjort ett tillkännagivande nu,
              utan det handlar om hur vi tar oss hela vägen fram så att det
              blir ett stopp. Där hade vi gärna ingått och pratat om dessa frågor,
              men vi har förstått att det inte är så ni har tänkt er det hela.
              Vi skulle hellre vilja se en utredning som tittar på frågan.
            </seg>
            <seg n="3e35b087">
              Det har skett en stor ökning av vapenexporten under den nuvarande
              regeringens tid. Jag skulle vilja att Ulrik Nilsson förklarar
              lite grann hur det kan bli så att antalet beviljade utförseltillstånd
              från år 2009 till år 2010 har ökat med 19 procent.
            </seg>
          </u>
          <note type="speaker" n="387a512a">
            Anf. 23 ULRIK NILSSON (M) replik:
          </note>
          <u who="ulrik_nilsson_f7792c" xml:id="i-593f3294b6cb1c64-3" n="87ae3178">
            <seg n="a3753800">
              Fru talman! Jag ska börja med den första frågan. Vi tillkännager
              nu att vi vill att regeringen återkommer. Formerna för och organisationen
              av hur man ser över lagstiftningen överlåter vi åt regeringen
              att fundera över. Det är den ordning vi har; vi gör en beställning.
              Vi talar inte om för regeringen hur den ska skriva eller göra.
              Beställningen är mycket klar. Det är ett tydligt kriterium som
              innebär att vi inte exporterar vapen till icke-demokratier.
            </seg>
            <seg n="4f276279">
              Jag går nu över till frågan om ökningen. Jag kan inte i detalj
              tala om hur det är. Men en sak som vi inte ska glömma är att den
              internationella ekonomiska situationen har förändrats ganska markant
              på senare år från krisåren och fram till nu. Jag tror att det
              eventuellt kan ha spelat en viss roll.
            </seg>
          </u>
          <note type="speaker" n="a7924385">
            Anf. 24 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-b566f9137c7654da-2" n="a4f9eb29">
            <seg n="1935bce7">
              Fru talman! Jag fick inte svar på den första frågan. Den handlade
              just om vilka säkerhetspolitiska och försvarspolitiska skäl det
              finns för att exportera till exempelvis till Förenade Arabemiraten,
              som vi har en relativt stor export till enligt den lista som vi
              har här.
            </seg>
            <seg n="48ac488d">
              Vi har också problemen med följdleveranserna. En stor del av
              vapenexporten är följdleveranser. Om vi nu ska stoppa exporten
              till icke-demokratier har vi ändå följdleveranserna som vi kanske
              inte kommer att stoppa. Hur ska vi göra i den delen? Där tycker
              jag att vi måste ha en samlad strategi för att tillsammans komma
              fram till hur vi verkligen ska stoppa vapenexporten inklusive
              följdleveranser till icke-demokratier.
            </seg>
            <seg n="6f2ca968">
              Ulrik Nilsson sade i sitt anförande att han inte förstod Miljöpartiets
              eller Vänsterpartiets reservationer om att inte sälja till krigförande
              länder. Om någon blir angripen kan de ju inte försvara sig, menade
              han. Men den som inte är i krig har möjlighet att köpa vapen,
              och kan då vid ett eventuellt angrepp också försvara sig. Jag
              antar att Ulrik Nilsson inte menar att just vid det tillfälle
              ett land blir angripet ska världssamfundet helt plötsligt börja
              sälja vapen till landet så att det kan försvara sig.
            </seg>
            <seg n="57c77b46">
              En sista fråga från min sida gäller vilket ansvar leverantören,
              alltså exportören, har. Om vi till exempel hade tillhört de länder
              som också exporterar vapen till Libyen vilket ansvar hade vi då
              haft när regimen, köparen, vänder vapnen mot den egna befolkningen?
              Det tycker jag är en samvetsfråga som vi bör diskutera här i kammaren.
            </seg>
          </u>
          <note type="speaker" n="c8438cd0">
            Anf. 25 ULRIK NILSSON (M) replik:
          </note>
          <u who="ulrik_nilsson_f7792c" xml:id="i-593f3294b6cb1c64-4" n="87ae3178">
            <seg n="ecc0fa97">
              Fru talman! Jag uppfattade det inledande resonemanget närmast
              som ett retoriskt konstaterande från Bodil Ceballos sida. Du frågade
              om de säkerhetspolitiska bedömningarna bakom Förenade Arabemiraten
              och vad det var för stater, Bodil Ceballos. Om jag inte alldeles
              missminner mig handlar det mycket om produkter med dubbel användning
              eller övrig krigsmateriel, som det heter nu ÖK.
            </seg>
            <seg n="46165e0d">
              Jag tror att det handlar om radarsystem och sikten. Jag tycker
              inte att det är av riktigt samma karaktär, för det går inte att
              använda mot befolkningen men det har också ett civilt användningsområde
              för flygsäkerhet och liknande. Jag tar detta ur minnet, så jag
              kan ha fel. I så fall ber jag om ursäkt för mitt felaktiga påstående.
            </seg>
            <seg n="f93759bd">
              Bodil Ceballos tog upp frågan om följdleveranser till diktaturer
              eller stater som blir diktaturer, får man väl säga. Där tror jag
              att vi har samma problem oberoende av om vi sätter ett kriterium
              som det ni önskar i dag eller ett som i stort sett är detsamma
              som jag önskar eftersom stater kan förändras. Jag har ingen bättre
              lösning på detta än vad du har, Bodil Ceballos, även om du nu
              avkräver mig besked om det.
            </seg>
            <seg n="1007cb81">
              Du tog upp frågan om leveranser till krigförande stater. Jag
              tror faktiskt att när krig står för dörren börjar man se om sitt
              hus. Jag tror att vi ska vara ganska glada i Sverige att vi fick
              köpa jagarna på 1930-talet. De var en viktig del i den svenska
              krigsansträngningen. Men vi ska inte prata om historia, sade Hans
              Linde, så jag ska inte göra det mer.
            </seg>
            <seg n="1042bbe3">
              Slutligen tog Bodil Ceballos upp frågan om följdleveranser till
              Libyen. Såvitt jag har förstått det är det även där huvudsakligen
              sådan materiel som går under den lagstiftning som inte är materiel
              för strid som har levererats till Libyen.
            </seg>
          </u>
          <note type="speaker" n="4d348526">
            Anf. 26 BJÖRN SÖDER (SD) replik:
          </note>
          <u who="bjorn_soder_0c1a4c" xml:id="i-876ad7839ed6c9ae-4" n="c0b14c29">
            <seg n="cb49acc2">
              Fru talman! Tills bara för några dagar sedan var Moderaterna
              beredda att skriva under den skrivning som vi ställer oss bakom
              rörande demokratikriteriet. Helt plötsligt svängde de om i sista
              stund. Som jag tidigare har påtalat luktar det i alla fall för
              mig hyckleri och billig populism och att man inför väljarna vill
              ge sken av någonting annat än vad man verkligen står för.
            </seg>
            <seg n="f76cec2c">
              Jag har tidigare ställt frågor till föregående talare: Varför
              har man inte agerat tidigare med de befintliga verktyg som politiken
              för den globala utvecklingen föreskriver, EU:s uppförandekod och
              så vidare? Man har haft verktygen till att agera för att inte
              sälja vapen till icke-demokratier. Varför har inte Moderaterna
              agerat tidigare i enlighet med det som de nu står och talar sig
              varma för här i kammaren i dag?
            </seg>
          </u>
          <note type="speaker" n="7a54389e">
            Anf. 27 ULRIK NILSSON (M) replik:
          </note>
          <u who="ulrik_nilsson_f7792c" xml:id="i-593f3294b6cb1c64-5" n="87ae3178">
            <seg n="b7650b92">
              Fru talman! Om det är hyckleri och billig populism att tro på
              demokrati låter jag andra avgöra. Det finns kanske de som är bättre
              experter på populism än vad jag är.
            </seg>
            <seg n="fcb7079e">
              Men jag kan konstatera att om man studerar besluten under en
              längre period ser man att det sker förändringar i bedömningsgrunderna.
              Bland annat har man under åren i Exportkontrollrådet och i myndigheten
              successivt skärpt kraven på mänskliga rättigheter, mot kränkande
              behandling och så vidare.
            </seg>
            <seg n="21f70e1b">
              Vi är kanske i det läge nu precis som det står i tillkännagivandet
              att det i ljuset av den förändrade situationen med ICT men också
              i och med vårt ökade fokus på mänskliga rättigheter och demokrati
              är dags att kodifiera systemet. Det gäller även om systemet som
              det har sett ut inte har givit några stora problem. I stort sett
              kan man säga att det har fungerat hyfsat väl, som också du var
              inne på tidigare, Björn Söder. Men det kanske är läge att nu kodifiera
              den förändring som har gjorts.
            </seg>
            <seg n="763760c2">
              Det är detta som ligger i tillkännagivandet som ett första steg.
              Men det handlar också om att fundera på hur man i en lagstiftning
              tydligt ska kunna markera att vi inte levererar vapen till icke-demokratiska
              stater.
            </seg>
          </u>
          <note type="speaker" n="be6b8cb5">
            Anf. 28 BJÖRN SÖDER (SD) replik:
          </note>
          <u who="bjorn_soder_0c1a4c" xml:id="i-876ad7839ed6c9ae-5" n="c0b14c29">
            <seg n="407a56fb">
              Fru talman! Jag kallar det inte för populism att tro på demokrati
              absolut inte. Men jag kallar det populism, och billig populism,
              att man svänger om och försöker ge sken inför väljarna av att
              ha någon åsikt som man kanske egentligen inte företräder eftersom
              man tycker att det är obehagligt att bli placerad i ett visst
              fack när denna diskussion kommer upp. Jag tycker inte att det
              är rakryggat att man inte vågar stå upp för det man verkligen
              tro på.
            </seg>
            <seg n="04dee544">
              Uppenbarligen tror inte Moderaterna på det de nu står och förespråkar
              här i kammaren och det de förespråkar i utskottsbetänkandet när
              man vill skärpa reglerna. Reglerna och kontrollen hade man kunnat
              skärpa med gällande regelverk. Andra har påpekat, och det påpekas
              också i ursprungstexten i betänkandet, att detta redan är tillgodosett.
              Det gäller bara att man efterlever det och har den politiska viljan.
              Den politiska viljas saknas uppenbarligen bland de övriga partierna
              här i riksdagen, som har suttit i åratal i Exportkontrollrådet
              och släppt igenom det ena efter det andra som man nu står och
              kritiserar här i kammaren. Det är era partikolleger som har suttit
              i Exportkontrollrådet. Varför har ni inte efterlevt de gällande
              reglerna?
            </seg>
          </u>
          <note type="speaker" n="4b264b48">
            Anf. 29 ULRIK NILSSON (M) replik:
          </note>
          <u who="ulrik_nilsson_f7792c" xml:id="i-593f3294b6cb1c64-6" n="87ae3178">
            <seg n="04856ae1">
              Fru talman! Det talas om billig populism och påstås att jag inte
              skulle stå för de åsikter jag presenterar här. Jag kan garantera
              alla de ledamöter som sitter i kammaren och alla andra som hör
              detta att jag står för demokrati och mänskliga rättigheter. Jag
              står för att vi ska ha de relationerna. Kallar ni det billig populism
              är jag gärna populist flera gånger om. Vi tror faktiskt på detta.
            </seg>
            <seg n="3d4d4168">
              Vi kan också konstatera att vi har haft ett system som i huvudsak
              har tjänat oss väl. Men nu finns det skäl att kodifiera det, förändra
              och modifiera det lite grann och därför se över det. Det har i
              princip rötterna i det kalla kriget, och det är dags att se över
              det.
            </seg>
            <seg n="bfbd0a43">
              Jag kan inte riktigt förstå Björn Söders kritik. Jag tycker att
              det är en rätt tydlig beställning på vad vi vill åstadkomma. Det
              finns en bred enighet i riksdagen om att vi vill ha en vapenexport
              med kriterier för demokrati och mänskliga rättigheter. Jag kan
              inte riktigt köpa din uppfattning att det skulle vara billig populism.
              Jag tycker snarare att det är en ansvarsfull politik som gynnar
              Sverige, svenskt försvar och utrikespolitiska strävanden som presenteras
              i det betänkande som vi nu diskuterar.
            </seg>
          </u>
          <note type="speaker" n="4e9514de">
            Anf. 30 CHRISTER WINBÄCK (FP):
          </note>
          <u who="christer_winback_75837f" xml:id="i-aa7fe661ba762e4f-0" n="e86ad0bf">
            <seg n="c9601b57">
              Fru talman! Till skillnad från föregående talare ska jag vara
              lite kortare och förenkla något så att vi kommer vidare.
            </seg>
            <seg n="d677fdbd">
              Världen är ingen snäll plats även om vi önskar att den vore det.
              Demokratin måste varje dag försvaras på olika sätt.
            </seg>
            <seg n="13e6c588">
              Likväl som vi nu ser att folk i MENA-regionen och i andra länder
              strider och dör för rätten att få gå och rösta, och då gärna på
              mer än ett alternativ, ser vi också motsatsen där vi måste förmå
              folk att gå och rösta, nu senast i det dåligt besökta valet i
              Västra Götalandsregionen. Där är många människor helt enkelt för
              lata för att ta på sig finkostymen och gå och rösta. Det skulle
              ha tagit en halvtimme, och folk i andra länder dör för att få
              den rätten.
            </seg>
            <seg n="f09d6887">
              Demokratin måste tyvärr även värnas militärt. Ett fritt och oberoende
              land måste kunna försvara sig och de demokratiska värden det står
              för. Sverige har vapentillverkning för att kunna klara den uppgiften
              på ett bra sätt. Det finns länder utan arméer som helt förlitar
              sig på andra samarbeten. Samarbete på det militära området är
              bra. Det vill vi i Folkpartiet gärna ha mer av, vilket är väl
              bekant i denna kammare. Men som ett litet land måste vi också
              få lönsamhet i produktionen, och det innebär export. Exporten
              måste då omgärdas av stor restriktivitet och följa de demokratiska
              värden vi värnar.
            </seg>
            <seg n="c68a81f9">
              I politik för global utveckling, PGU, stadgas ett antal kriterier
              där demokratikriteriet, jämställdhet och annat ligger i topp.
              Det finns många exempel på när exporten inte borde ha skett antingen
              på grund av dåligt underarbete, research, vid tillståndsgivningen
              eller på grund av att regelverket inte är tillräckligt tydligt.
            </seg>
            <seg n="2c664922">
              Därför är det viktigt att vi nu ser framåt och åtgärdar detta.
              Vi ser över behovet av förändring. Vad som sker i lag, förordning
              eller bara i tillämpningar återstår att se. Det viktiga är att
              det sker.
            </seg>
            <seg n="230d07dd">
              Vapenleveranser sker också över lång tid. Det handlar om följdleveranser,
              reservdelar etcetera. Det är angeläget att vi även ser över sådana
              klausuler i kontrakten. Det är viktigt att det tydliggörs, så
              att vi kan avbryta pågående leveranser om det blir avgörande skillnader
              i ett lands demokratiska styre.
            </seg>
            <seg n="b4277079">
              Fru talman! Det gläder mig särskilt att V och MP i en reservation
              nämner det arbete som flera riksdagsledamöter har gjort genom
              det globala nätverket Parlamentarikerforum angående små och lätta
              vapen. Jag sitter i styrelsen där sedan några år tillbaka. Jag
              var också med när vi startade. Vi har även i denna kammare vårt
              utskotts ordförande som var med och startade detta forum och som
              har suttit som ordförande i riksdagens förening för detta under
              många år. Om några dagar åker jag till Centralamerika för att
              jobba med de här frågorna under några dagar och fortsätta kampen
              mot den okontrollerade spridningen av små och lätta vapen. Dessa
              vapen är riktiga massförstörelsevapen som orsakar att ett stort
              antal människor dör varje dag.
            </seg>
            <seg n="7fd8826a">
              Därför är det med glädje jag noterar att vi i denna kammare godkänt
              förslag på lagändringar från ett på den punkten enigt justitieutskott
              angående tillträdet till FN:s vapenprotokoll, vilket är en följd
              av FN:s Programme of Action som i år fyller tio år. Där håller
              man uppföljningskonferenser vartannat år. Jag har själv deltagit
              i de tre senaste.
            </seg>
            <seg n="9da8d269">
              Om en stund kommer vi att be regeringen att återkomma med förslag
              på hur förändringarna kan ske. Alla utom Sverigedemokraterna tycker
              att ett demokratikriterium ska tydliggöras. Vi ska stödja detta
              i dag. Vi ska också föra en dialog med regeringen under tiden
              för att det ska bli så bra som möjligt. Det är viktigt att vi
              tillsammans gör så mycket vi kan i det här fallet.
            </seg>
            <seg n="ca4289f7">
              Sverigedemokraterna säger att regelverket är bra som det är i
              dag. Ja, det kanske det är, men uppenbarligen har det inte fungerat
              tillräckligt bra. Om vi väljer att ändra förordningar, lagstiftning
              eller annat kan väl Sverigedemokraterna inte vara emot. Det viktiga
              är väl att vi uppnår det mål som också Sverigedemokraterna säger
              sig vilja uppnå, det vill säga ingen export till icke-demokratier.
            </seg>
          </u>
          <note n="606ebb0b">
            Fru talman! Med detta yrkar jag bifall till förslaget i betänkandet
            och avslag på reservationerna.
          </note>
          <note n="a5c9c36d">
            I detta anförande instämde Ismail Kamil (FP).
          </note>
          <note type="speaker" n="7b615132">
            Anf. 31 BJÖRN SÖDER (SD) replik:
          </note>
          <u who="bjorn_soder_0c1a4c" xml:id="i-876ad7839ed6c9ae-6" n="c0b14c29">
            <seg n="ee0877a6">
              Fru talman! Det stämmer att vi inte instämmer i att man ska införa
              ett demokratikriterium. Jag har tidigare i mitt anförande redogjort
              för bakgrunden till detta.
            </seg>
            <seg n="8b4fad87">
              Christer Winbäck står här och erkänner att regelverket finns
              och är fullständigt men inte efterlevs. Varför efterlevs det inte?
              Problemet är att Christer Winbäcks partikolleger och övriga kolleger
              i de partier som nu förespråkar ett demokratikriterium inte efterlever
              och följer de regler som finns. Politik för global utveckling
              betonar just vikten av demokrati, mänskliga rättigheter, jämställdhet
              mellan kön och så vidare. Vi har förbundit oss till EU:s uppförandekoder
              där bland annat mänskliga rättigheter också finns med.
            </seg>
            <seg n="3e77bdc5">
              Det finns alltså ett regelverk i dag. Vi vänder oss emot att
              vi ska lägga ytterligare verktyg i verktygslådan när vi inte använder
              oss av de verktyg som redan finns. Det hade varit ganska lätt
              att åtgärda detta. Det hade bara behövts ett samtal med partikollegerna.
              Det hade behövts ett enkelt samtal med de egna partikollegerna
              där man hade kommit överens inom partierna. Nu vet vi i och för
              sig att det finns partier här inne som uppenbarligen slåss med
              näbbar och klor när det gäller utrikespolitiska frågor, men i
              de flesta fall har man kanske en enhetlig linje inom partiet.
              Det behövs väl bara ett samtal inom partiet om att man ser till
              att efterleva det regelverk som finns. Då hade man inte behövt
              stå här i dag och förespråka att man ska hemställa att regeringen
              återkommer med ett nytt lagförslag.
            </seg>
          </u>
          <note type="speaker" n="6b6a7705">
            Anf. 32 CHRISTER WINBÄCK (FP) replik:
          </note>
          <u who="christer_winback_75837f" xml:id="i-aa7fe661ba762e4f-1" n="e86ad0bf">
            <seg n="1e3f71b4">
              Fru talman! Det är riktigt att vi har kriterier. Jag tycker att
              de är bra, men de är uppenbarligen inte tillräckligt tydliga eftersom
              de tillämpas med en viss godtycklighet och på ett sätt som vi
              i denna kammare inte tycker är helt bra.
            </seg>
            <seg n="08a5e9dc">
              Björn Söder sade tidigare i sitt anförande att vi slår in öppna
              dörrar. Men genom att vi exporterar till länder som Saudiarabien,
              Bahrain och en del andra tycker jag inte att det fungerar tillräckligt
              bra. Jag förstår inte varför Björn Söder tycker att det gör så
              ont att be regeringen återkomma med förslag på hur vi ska tydliggöra
              lagarna och regelverket så att de blir bättre. Det borde vi alla
              tycka är bra. Det tycker åtminstone de flesta i den här kammaren
              även om en del vill gå lite fortare fram.
            </seg>
          </u>
          <note type="speaker" n="2d7eb07e">
            Anf. 33 BJÖRN SÖDER (SD) replik:
          </note>
          <u who="bjorn_soder_0c1a4c" xml:id="i-876ad7839ed6c9ae-7" n="c0b14c29">
            <seg n="7bc3fae0">
              Fru talman! Tillämpningen av nuvarande regler ansvarar i högsta
              grad politikerna för. Om man återkommer med ett klart demokratikriterium
              sätter man käppar i hjulen för att även kunna hjälpa icke fullständiga
              och icke fullvärdiga demokratier att hävda självständighet och
              självbestämmande.
            </seg>
            <seg n="20ad7234">
              Jag tog under mitt anförande upp exemplet att Tibet skulle vilja
              frigöra sig från det totalitära Kina. Då skulle vi inte kunna
              exportera försvarsmateriel till Tibet om de skulle behöva hävda
              sin självständighet gentemot ett angripande totalitärt Kina, därför
              att Tibet inte är en fullvärdig och fullständig demokrati över
              huvud taget.
            </seg>
            <seg n="73715c82">
              Det är det som blir kontentan av att införa ett demokratikriterium.
              Med dagens regelverk kan man göra vissa tolkningar, men med tolkningarna
              som politikerna står för kan de också se till att det blir åtstramningar
              när det gäller det som man har redogjort för här i kammaren, till
              exempel Saudiarabien som man tar upp i sina anföranden här. Det
              är era partikolleger som har suttit och beslutat och godkänt export
              av materiel till Saudiarabien. Det är i så fall era partikolleger
              som gör tolkningarna och tillämpar de nuvarande reglerna felaktigt,
              enligt ert sätt att se på det.
            </seg>
          </u>
          <note type="speaker" n="d94d6ca8">
            Anf. 34 CHRISTER WINBÄCK (FP) replik:
          </note>
          <u who="christer_winback_75837f" xml:id="i-aa7fe661ba762e4f-2" n="e86ad0bf">
            <seg n="cdd36012">
              Fru talman! Det var goda argument från Björn Söder som jag tycker
              kan användas i den diskussion vi tidigare hade med Miljöpartiet
              och Vänsterpartiet. Det är nämligen ganska svårt ibland att diskutera
              var gränserna går. Det är därför vi inte här på sittande bak i
              kammaren tar beslut om vilka kriterier som ska gälla och exakt
              var gränserna ska gå. Vi ber att få ett bättre underlag, så att
              vi kan ta ett fullgott beslut här i kammaren.
            </seg>
            <seg n="85fc63a7">
              Det finns många regioner i världen som av olika anledningar inte
              vill tillhöra de moderländer de tillhör för närvarande erkänt
              eller icke erkänt; det behöver vi inte diskutera. Ska vi utan
              vidare spisning bara leverera vapen till dessa? Det skulle vara
              väldigt svårt att behöva ha en sådan diskussion här i kammaren
              och peka ut enskilda länder. Därför tycker jag att det är viktigt
              att vi nu ser över regelverket och tydliggör vad ett demokratikriterium
              är, vad vi vill och hur vi i framtiden ska ha en god vapenexport
              i den mån vi ska ha en vapenexport, men det tycker ändå de flesta
              här, inklusive Vänsterpartiet som faktiskt sade att det bara gällde
              icke-demokratiska stater. Det ser jag implicit som att man är
              för vapenexport till demokratiska stater. Men jag ska inte angripa
              Hans Linde i detta nu.
            </seg>
            <seg n="fe6f11dd">
              Jag tycker att det är viktigt att regeringen återkommer med förslag,
              som vi nu säger. Vi jobbar tillsammans med regeringen. Vi har
              i kammaren att föra diskussioner om detta och känna om vi tycker
              att det är tillräckligt eller inte. Jag förstår inte varför Sverigedemokraterna
              tycker att det gör ont att försöka stärka regelverket så att det
              blir tydligare för de politiker som ska besluta om detta framöver.
              Våra kolleger som sitter i dessa nämnder får ett tydligare verktyg
              att arbeta med, och vi slipper det som vi nu har diskuterat under
              snart två timmar här i kammaren.
            </seg>
          </u>
          <note type="speaker" n="02231993">
            Anf. 35 KERSTIN LUNDGREN (C):
          </note>
          <u who="kerstin_lundgren_c334e3" xml:id="i-82f9b3987f24f117-0" n="7cbda82a" next="i-96414743662950f5-0">
            <seg n="18d15b3b">
              Fru talman! Regeringens skrivelse handlar om någonting unikt.
              Vi får årligen en rapport om krigsmaterielutförsel från Sverige.
              Det handlar också om en proposition som rör genomförandet av direktiv
              om överföring av krigsmateriel. Det är ett EU-direktiv som vi
              måste genomföra senast den 30 juni 2011. Därför är det viktigt
              att vi i dag antar den propositionen.
            </seg>
            <seg n="ae8b013a">
              Fru talman! När man lyssnar på en del av debatten skulle man
              kunna tro att handel med vapen var ungefär som att vi går på Ica
              eller Konsum och köper en vara vilken som helst, men så är det
              ju inte. Det är inte vilken vara som helst. Det är därför vi har
              en lagstiftning på detta område. Lagen anger tydligt att man inte
              får tillverka vapen utan tillstånd. Man får inte heller exportera
              vapen utan tillstånd. Vi har dessutom ett tillägg som har varit
              väldigt viktigt och är ett resultat av vunna erfarenheter, nämligen
              kravet på garantier för slutanvändning av vapen.
            </seg>
            <seg n="c99d846f">
              Det är tydligt att om FN fattar ett beslut om sanktioner gäller
              det också. Det bryter utan tvekan alla avtal. Det finns ett tydligt
              förbud i den delen. Detta regleras också i många stycken av de
              resolutioner som antagits av FN:s säkerhetsråd. Det här är alltså
              ett område som är omgärdat av många bestämmelser. Sedan kan vi
              inte komma ifrån att trots alla våra bestämmelser finns det andra
              länder och regimer som har mindre rigorösa bestämmelser. Därför
              förekommer det en hel del vapen ute på marknaden. Men det ska
              inte blandas samman med vårt sätt att hantera vapentillverkning
              och vapenexport.
            </seg>
            <seg n="fb9e2c3c">
              Enligt gällande lagstiftning får export ske om den inte strider
              mot utrikes-, säkerhets- eller försvarspolitiska intressen. Det
              är bara då man får exportera. Den får alltså inte strida mot våra
              intressen. Det är klart att det är en viktig utgångspunkt. En
              avvägning ska ske däremellan. Det finns vissa här i kammaren som
              bara vill ha försvarspolitiska skäl, har jag hört. Det är inte
              vår hållning. Vi ser markören. Det handlar om utrikes-, säkerhets-
              och försvarspolitiska skäl.
            </seg>
            <seg n="1dbabcf8">
              Sveriges militära försvar har behov av försvarsmateriel som är
              kostnadseffektivt. Det har vi markerat i den här kammaren mycket
              tydligt och i stor enighet. Då handlar det naturligtvis om att
              säkra exporten inom de ramar som lagen anger men också klara ut
              frågor om import, vilket vi tycker saknas i dag. Därför har vi
              en översyn sedan tidigare. I skrivelsen som regeringen lämnar
              noteras att utvecklingen inom EU genom ICT-direktivet som vi behandlar
              i dag och FN-arbetet när det gäller ett internationellt vapenhandelsfördrag,
              ATT, innebär nya förutsättningar för Krututredningen. Varje år
              tidigare har vi hänvisat till att den bereds. Men här markerar
              regeringen att nya förutsättningar skapas för den utredningen.
            </seg>
            <seg n="0520b26f">
              När nu utskottet gör ett tillkännagivande är det delvis en följd
              av detta, som jag ser det. Utskottet hänvisar också till de här
              förändringarna. Med hänvisning till PGU och ICT vill utskottet
              att regeringen ska återkomma med förslag till ny krigsmateriellagstiftning.
              Det har varit en avsikt som funnits länge. Vi har väntat rätt
              länge, vilket har framgått tidigare i debatten. Nu finns det också
              ett tydligt syfte att skärpa exportkontrollen gentemot icke-demokratiska
              stater.
            </seg>
            <seg n="816f5793">
              Det är bra att Alliansen och Socialdemokraterna har enats bakom
              detta ställningstagande. Jag har hört, fru talman, hur debattens
              vågor har gått heta mellan de gamla rödgröna kompisarna här i
              kammaren när det gamla kravet på utredning nu bara stöds av Miljöpartiet
              och Vänsterpartiet. När jag lyssnar kan jag nästan höra att man
              egentligen skulle vilja stoppa all export, eller åtminstone förhindra
              att länder fattar självständiga beslut om att köpa svenska vapen.
              Det borde de inte få göra om de inte har uppnått den utvecklingsnivå
              som vi har i EU eller andra länder. Så låter det ibland när man
              lyssnar.
            </seg>
            <seg n="e1c77ab4">
              Fru talman! När jag läste Dagens Nyheter i veckan blev jag trots
              allt lite förvånad, för där kom det in ytterligare kriterier i
              diskussionen. Jag läste inte bara talet om det skarpa förbud som
              Vänsterpartiet har fört fram, utan också om andra länder där det
              riskerar att användas svenska vapen för att kränka de mänskliga
              rättigheterna. Jag tycker att det var spännande och skulle ha
              sett fram mot en tydlig precisering, för här kom det nya budskap
              utöver det som hade funnits i utskottets handlingar. Det hade
              varit så spännande, fru talman, att få ta del av hur denna allians
              definierat de mänskliga rättigheter som inte får kränkas. Handlar
              det om kvinnornas ställning, till exempel, eller hur var bedömningen?
            </seg>
            <seg n="bcf66bb4">
              Jag måste säga att det var lite förvånande, och det bidrar kanske
              inte till att skapa klarhet i vad som är den samlade bilden från
              utskottets majoritet. Jag beklagar just detta, fru talman, för
              här finns det skäl att försöka hålla fast och hålla i och inte
              sprida bilder som vi inte hanterar. Men det ska bli spännande
              att se hur den alliansen definierar olika begrepp.
            </seg>
            <seg n="44faeb10">
              Slutligen, fru talman, för att klara tidsaspekten, vill jag bara
              konstatera, inte minst med anledning av Bodil Ceballos inlägg
              tidigare, att det självklart är helt oacceptabelt med korruption,
              oavsett var den dyker upp. Vi är många som upprörs över signaler
              när det gäller korruption inom denna del av handeln. Om det handlar
              om försvarsexport eller annat är det självklart att nolltolerans
              ska gälla. Här har många regeringar sökt tvätta bykar, kan man
              lugnt konstatera, men nolltolerans är det budskap som vi måste
              vara tydliga med.
            </seg>
          </u>
          <note n="e0be87aa">
            Med det, fru talman, yrkar jag bifall till förslaget i utskottets
            betänkande och avslag på reservationerna.
          </note>
          <note n="166722c4">
            Ajournering
          </note>
          <note n="4c4f19ca">
            Kammaren beslutade kl. 13.51 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="kerstin_lundgren_c334e3" xml:id="i-96414743662950f5-0" n="7cbda82a" prev="i-82f9b3987f24f117-0">
            <seg n="b735fcce">
              Återupptagna förhandlingar
            </seg>
            <seg n="a3da1de9">
              Fotbollshuliganism
            </seg>
          </u>
          <note n="93689b8c">
            Förhandlingarna återupptogs kl. 14.00.
          </note>
          <note n="b877af5e">
            8 § Frågestund
          </note>
          <note n="9ff459e3">
            Anf. 36 ANDRE VICE TALMANNEN:
          </note>
          <note n="e6d2f04b">
            Jag vill hälsa justitieminister Beatrice Ask, utrikesminister
            Carl Bildt, statsrådet Tobias Billström, statsrådet Birgitta Ohlsson
            och arbetsmarknadsminister Hillevi Engström välkomna. Justitieminister
            Beatrice Ask besvarar såväl allmänpolitiska frågor som frågor
            inom sitt ansvarsområde.
          </note>
          <note type="speaker" n="4ad3c536">
            Anf. 37 KERSTIN HAGLÖ (S):
          </note>
          <u who="kerstin_haglo_c5ad26" xml:id="i-fa7cd1f1c6858f58-0" n="1b36bc41">
            <seg n="65d3f526">
              Herr talman! Jag vill ställa min fråga till justitieminister
              Beatrice Ask.
            </seg>
            <seg n="08d7fbb8">
              Som en stor fotbollsentusiast och före detta fotbollsspelare
              vill jag att fotboll ska kännetecknas av en härlig, varm stämning
              på läktaren. Jag vill att fotbollspublik, spelare och domare ska
              känna sig trygga på våra arenor. Men i flera år har vi i stället
              kunna se hur huliganismen runt fotbollen har fortsatt. Bråk, misshandel
              och skadegörelse leder till att många inte vågar gå på fotboll
              och framför allt kanske inte ta med sig sina barn på fotbollsmatcher.
            </seg>
            <seg n="ea86dd63">
              Både vi och Svenska Fotbollförbundet har därför krävt kraftfullare
              åtgärder och verktyg för att både stoppa och förebygga huliganism.
              Vi är många som kräver att anmälningsplikt införs för våldsverkare,
              exempelvis efter engelsk förebild, vilket innebär att personer
              som exempelvis varit dömda för våldsbrott eller ordningsstörningar
              i samband med idrottsevenemang beläggs med anmälningsplikt på
              polisstationen under matchdagar.
            </seg>
            <seg n="9cfb1e95">
              Är justitieministern beredd att ta initiativ till att anmälningsplikt
              införs efter de ytterligt tragiska händelser som kantat fotbollen?
            </seg>
          </u>
          <note type="speaker" n="b027fa8f">
            Anf. 38 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-46f1728158623c91-0" n="619ddf5a">
            <seg n="ed1b0e23">
              Herr talman! Tack för frågan, Kerstin Haglö! Jag tror att vi
              är många som är engagerade i att se vad man kan göra för att stävja
              de problem vi har i samband med stora idrottsevenemang.
            </seg>
            <seg n="4185144f">
              Den konkreta frågan handlar om att ytterligare förstärka den
              lagreglerade och brottsbekämpande insatsen. Men låt oss backa
              bandet lite grann. Den förra socialdemokratiska regeringen införde
              ett tillträdesförbud. Vi har förstärkt det, eftersom polisen ansåg
              att det var svårt att använda. Vi har beslutat om att förbjuda
              planinvasion. Vi har sett till att det inte längre är tillåtet
              att ta med sig pyroteknik. Vi har också intensivt arbetat tillsammans
              med klubbarna för att försöka förbättra entréhanteringen och så
              vidare. Vi ser att det här inte fungerar.
            </seg>
            <seg n="5cd6e9a3">
              I dag är vi där att vi har utsett en nationell samordnare, för
              det är inte en åtgärd eller ytterligare ett beslut i Sveriges
              riksdag som är det viktiga. Jag tror att det är en rad olika åtgärder
              som behöver göras, och jag inväntar den nationella samordnarens
              besked om vad han och klubbarna ser som nödvändiga insatser för
              att vi ska få stopp på de problem vi har i dag.
            </seg>
          </u>
          <note type="speaker" n="d46d896b">
            Anf. 39 KERSTIN HAGLÖ (S):
          </note>
          <u who="kerstin_haglo_c5ad26" xml:id="i-fa7cd1f1c6858f58-1" n="1b36bc41">
            <seg n="09f52f3b">
              Herr talman! Jag känner väl till att det har getts ett uppdrag
              som ska presenteras 2013. Det är det enda jag känner till. Jag
              tycker att det är alldeles för lång tid, för då får vi kanske
              se detta först fotbollssäsongen 2014.
            </seg>
            <seg n="95b9af59">
              Som jag sade tidigare är anmälningsplikten något som stöds av
              Svenska Fotbollförbundet. Jag vet att det stöds av tiotusentals
              fotbollssupportrar och allmänheten. Justitieministern har stöd
              av tre partier här i riksdagen för att ta initiativ.
            </seg>
            <seg n="b101eb77">
              Jag kan inte se att det finns något hinder för att ta ett sådant
              initiativ i dag, i väntan på det i en sådan här svår fråga. Tyvärr
              framstår det för mig som att regeringen intar en passiv hållning
              i denna så svåra fråga.
            </seg>
          </u>
          <note type="speaker" n="415534ac">
            Anf. 40 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-46f1728158623c91-1" n="619ddf5a">
            <seg n="aedc966b">
              Herr talman! Frågan är egentligen inte så svår, men den är omfattande
              och bred. Det är viktigt. Vi har ett tillträdesförbud, och man
              kan tycka att folk som inte kan uppföra sig i samband med matcher
              ska hållas utanför arenorna. Problemen är då två. För det första
              anmäls inte de som faktiskt beter sig illa eller begår brott i
              tillräcklig utsträckning. För det andra: När man har anmält och
              fått ett beslut om tillträdesförbud följer man inte upp det. Man
              kollar inte om den här personen kommer, och det är väldigt allvarligt.
            </seg>
            <seg n="d086dc89">
              Det här är ett entréproblem, där klubbarna har ett stort ansvar
              att se till att få stopp på dem som inte har rätt att vara på
              arenorna. Det är det ena.
            </seg>
            <seg n="030ce98a">
              Det andra är naturligtvis att man kan diskutera ytterligare åtgärder,
              men jag är besviken på att vi redan i dag har viktiga regler som
              inte fullföljs. Alkoholserveringen är fortfarande alldeles för
              omfattande i anslutning till matcherna. Folk som inte är nyktra
              verkar inte kunna bete sig, och det tycker jag att man borde kunna
              hantera utan ytterligare lagstiftning och öppna polisstationer
              i särskild ordning.
            </seg>
            <seg n="f3876f71">
              Jag är dock inte främmande för nya åtgärder i största allmänhet,
              men det är inte det som kan lösa saker, utan just nu ska vi jobba
              med de lagar och regler vi redan har och se till att de efterlevs.
            </seg>
            <seg n="b3d0bce2">
              Momsfrihet för den ideella sektorn
            </seg>
          </u>
          <note type="speaker" n="b05f2418">
            Anf. 41 LENA ASPLUND (M):
          </note>
          <u who="lena_asplund_a296b2" xml:id="i-6a19ace1460113d3-0" n="e4597e79">
            <seg n="bfd30847">
              Herr talman! Jag vill ställa min fråga till EU-minister Birgitta
              Ohlsson.
            </seg>
            <seg n="aa44bace">
              EU-kommissionen har ju hotat att dra Sverige inför EU-domstolen
              om inte vi momsbelägger den ideella sektorn. Skatteutskottet debatterade
              och riksdagen beslutade i går här i riksdagen om en grönbok om
              mervärdesskattens framtid, där vi påtalade vikten av momsfrihet
              för den ideella sektorn i Sverige.
            </seg>
            <seg n="08a5e5c6">
              Det här är en viktig fråga för den ideella sektorn som är en
              stor folkrörelse och engagerar såväl unga som gamla. Att de även
              i fortsättningen inte ska behöva hantera momsredovisning är i
              det närmaste livsavgörande för dem.
            </seg>
            <seg n="544fc17b">
              Min fråga till statsrådet är vad statsrådet i sin roll som EU-minister
              kan göra för att påverka EU-kommissionen så att vi får behålla
              momsfriheten för den ideella sektorn. Vad har statsrådet hittills
              gjort i denna fråga?
            </seg>
          </u>
          <note type="speaker" n="86a30581">
            Anf. 42 Statsrådet BIRGITTA OHLSSON (FP):
          </note>
          <u who="birgitta_ohlsson_ac22a5" xml:id="i-c3fa3b555530acb4-0" n="cefdd247">
            <seg n="b03b08d6">
              Herr talman! Som Lena Asplund lyfter fram är det här en fråga
              som upprör inte bara den ideella sektorn utan också regeringen.
              Vi vet alla att ska man ha ett aktivt civilsamhälle är det viktigt
              att ideella föreningar och den ideella sektorn har de bästa möjligheterna
              att fungera bra, både inom sport, kultur och på väldigt många
              fält.
            </seg>
            <seg n="c23f21af">
              Därför är vi från regeringens sida väldigt besvikna på kommissionens
              agerande och kommer att fortsätta lyfta upp frågan på olika sätt.
              Jag gör det i kontakt med ministrar, och jag vill också betona
              att Sverige heller inte är det enda landet i EU som har denna
              hållning. Det är en tuff resa och en tuff strid, men jag och bland
              annat finansminister Anders Borg som har huvudansvaret lyfter
              upp frågan på olika sätt.
            </seg>
            <seg n="85d79c80">
              Jag vet att Anders Borg i mitten av juni ska ha ett samtal med
              skattekommissionären Semeta där de kommer att lyfta upp frågan
              igen. Vi försöker nu bygga allianser med likasinnade länder, och
              vi försöker även se till att den ideella sektorn inte drabbas
              även om vi får ett dåligt utfall på den här historien och momsreglerna
              måste förändras. Vi gör allt vad vi kan i den här frågan.
            </seg>
          </u>
          <note type="speaker" n="bd48e7c6">
            Anf. 43 LENA ASPLUND (M):
          </note>
          <u who="lena_asplund_a296b2" xml:id="i-6a19ace1460113d3-1" n="e4597e79">
            <seg n="fe16ba0f">
              Herr talman! Skatteutskottet var för en dryg månad sedan nere
              i Bryssel, och då träffade vi kommissionär Semeta och framhöll
              hur viktig den här frågan var.
            </seg>
            <seg n="aa3020f6">
              Det finns även en annan aspekt för statsrådet att fundera på
              som EU-minister, och det är att om vi skulle tvingas in i något
              sådant här ökar negativiteten mot EU bland den svenska befolkningen,
              och det vill väl varken kommissionen, EU eller vi.
            </seg>
            <seg n="e9cb730c">
              Det är alltså rätt viktigt att jobba på i den här frågan, så
              jag hoppas att EU-ministern tillsammans med sina kolleger i berörda
              länder fortsätter och även påverkar andra länder och förklarar
              hur vår ideella sektor i Sverige är uppbyggd. De här små fotbollsklubbarna,
              bordtennisklubbarna och orienteringsklubbarna är inga vinstdrivande
              verksamheter. Det är på ideell basis, och det finns inget konkurrenshinder
              om vi säljer en korv på matchen eller något sådant. Det är det
              man vill framhäva.
            </seg>
          </u>
          <note type="speaker" n="6fbaa534">
            Anf. 44 Statsrådet BIRGITTA OHLSSON (FP):
          </note>
          <u who="birgitta_ohlsson_ac22a5" xml:id="i-c3fa3b555530acb4-1" n="cefdd247">
            <seg n="9392d869">
              Herr talman! Jag instämmer även fortsättningsvis i Lena Asplunds
              synpunkter i den här frågan. När det handlar om kommissionens
              grönbok på det här fältet ska vårt svar vara inne i slutet av
              maj, så vi hittar hela tiden olika faktorer som vi kan trycka
              på så att man kan undanta den ideella sektorn.
            </seg>
            <seg n="11dceb4c">
              Jag tror att det är en pedagogisk fråga dels att bygga upp och
              visa hur vårt system kan se annorlunda ut gentemot andra länder,
              dels, som Lena Asplund var inne på, att visa legitimiteten, att
              det här faktiskt spelar väldigt stor roll för de EU-medborgare
              som bor i vårt land.
            </seg>
            <seg n="6b6620c8">
              Marocko och Västsahara
            </seg>
          </u>
          <note type="speaker" n="4c400a5e">
            Anf. 45 BODIL CEBALLOS (MP):
          </note>
          <u who="bodil_ceballos_02855b" xml:id="i-b566f9137c7654da-3" n="a4f9eb29">
            <seg n="dac60ff5">
              Herr talman! Jag har en fråga till Carl Bildt. Det är en dubbelfråga.
            </seg>
            <seg n="abd82188">
              Om jag har förstått saken rätt har Marocko fått Sveriges stöd
              för att sitta i FN:s råd för mänskliga rättigheter. Det känns
              lite märkligt eftersom Marocko inte precis är ett land som utmärker
              sig för att främja de mänskliga rättigheterna.
            </seg>
            <seg n="5bbd3c47">
              Detta för mig till en fråga som ministern tidigare svarade på
              men som jag inte hade möjlighet att replikera på då. Ministern
              sade att i diskussionen i EU frånkopplar vi Västsahara när det
              gäller Marocko, för Västsahara hör inte dit. Det är ett ockuperat
              område, så vi talar om Marocko.
            </seg>
            <seg n="242140ab">
              Jag menar att man inte kan koppla bort Västsahara från diskussionen
              om Marocko eftersom marockanerna själva anser att Västsahara är
              en del av Marocko. Vi måste hela tiden ha distinktionen väldigt
              klar för oss, att Marocko tycker en sak och att vi tycker en annan.
              När vi diskuterar mänskliga rättigheter med Marocko handlar det
              naturligtvis också om att de ska främja de mänskliga rättigheterna
              i Västsahara.
            </seg>
            <seg n="52b46e08">
              Jag skulle vilja veta hur diskussionerna går nu i EU-kretsen
              när det gäller Marocko och Västsahara.
            </seg>
          </u>
          <note type="speaker" n="c6fe185e">
            Anf. 46 Utrikesminister CARL BILDT (M):
          </note>
          <u who="unknown" xml:id="i-46f1728158623c91-2" n="eb0879c5">
            <seg n="36942230">
              Herr talman! Jag tror att Bodil Ceballos har rört ihop begreppen
              lite grann såtillvida att frågan såvitt jag förstår handlar om
              Marockos kandidatur till en plats i Förenta nationernas säkerhetsråd.
              Där tillgår valet som så att de olika regionala grupperna nominerar,
              och här har den afrikanska gruppen nominerat två länder till två
              platser. Något egentligt valförfarande i klassisk bemärkelse,
              där man kan välja mellan länder, förekommer inte i denna fråga
              i FN:s generalförsamling. Därmed uppkommer egentligen inte det
              här problemet.
            </seg>
            <seg n="e2b07984">
              Detta var föremål för en interpellationsdebatt mellan Jonas Sjöstedt
              och mig själv i kammaren i går, som jag kan förstå inte tilldrog
              sig allmän uppmärksamhet.
            </seg>
          </u>
          <note type="speaker" n="197e806b">
            Anf. 47 BODIL CEBALLOS (MP):
          </note>
          <u who="bodil_ceballos_02855b" xml:id="i-b566f9137c7654da-4" n="a4f9eb29">
            <seg n="980d8546">
              Herr talman! Då förstår jag att jag har tittat fel på bokstäverna
              när jag läste om den debatten.
            </seg>
            <seg n="89089c20">
              Oavsett vilket skulle jag vilja veta mer om hur diskussionen
              går när det gäller Marocko och Västsahara, eftersom ministern
              klart och tydligt förra gången vi diskuterade sade: Nej, vi talar
              bara om Marocko. Västsahara är ju ett ockuperat område. Jag skulle
              vilja ha det klarlagt.
            </seg>
            <seg n="684d8223">
              Sedan skulle jag också vilja ställa en annan fråga. Den handlar
              om alla de flyktingar som har drunknat i Medelhavet den senaste
              tiden. När vi nu i området har så många JAS-plan och andra plan
              från andra länder det är väldigt många plan i området är det inte
              en acceptabel situation att de inte också kan ha en del koll på
              vad som händer med människor som befinner sig på havet. FN-resolutionen
              handlar ju om att skydda civila, och flyktingarna är naturligtvis
              också civila.
            </seg>
            <seg n="96fa1a9f">
              Jag skulle vilja veta hur diskussionen har gått, för jag vet
              att detta har diskuterats i EU-kretsen också.
            </seg>
          </u>
          <note type="speaker" n="4fc02b34">
            Anf. 48 Utrikesminister CARL BILDT (M):
          </note>
          <u who="unknown" xml:id="i-46f1728158623c91-3" n="eb0879c5">
            <seg n="df4199af">
              Herr talman! Vad gäller Västsahara ber jag att få påpeka vad
              jag har sagt tidigare. Det handlar framför allt om stödet till
              FN-processen. Det är klart att det som förekommer också förekommer
              i MR-dialogen mellan Marocko och EU. Det har vi diskuterat tidigare.
            </seg>
            <seg n="6cc4014f">
              Vad gäller den senare delen av frågeställningen, som är något
              annorlunda, är det väl bekant för kammaren att jag har ett betydande
              förtroende för Gripensystemet. Dock är dess förmåga att rädda
              flyktingar till havs synnerligen begränsad. Insatsen som vi gör
              är att hålla luftrummet fritt från libyska flygplan, och dessutom
              deltar vi med en fotospaningsuppgift.
            </seg>
            <seg n="b1afa2fa">
              De uppgifter som kommer in genom spaningsuppdraget går in i Natokommandot,
              som sedan inriktar andra insatser som finns. Då är det så att
              de maritima insatserna inom ramen för den här operationen inte
              har att göra med att rädda flyktingar. Det ligger mer inom andra
              insatser. Det kan röra sig om Frontex eller om andra insatser.
              Men om fartyg befinner sig i närheten av sådant här utgår jag
              från att de självklart inriktas på att rädda människor i nöd.
              I den mån fotospaningsunderlaget från Gripenflygplanen visar något
              sådant är jag alldeles övertygad om att det också leder till att
              det sker ett ingripande, inte direkt via Gripen men indirekt genom
              de insatser som vi medverkar till.
            </seg>
            <seg n="7d38cdc5">
              Sverige och mänskliga rättigheter i Syrien
            </seg>
          </u>
          <note type="speaker" n="480331fe">
            Anf. 49 ISMAIL KAMIL (FP):
          </note>
          <u who="ismail_kamil_816485" xml:id="i-a0e08037c5d2a399-0" n="c5cbcc4a">
            <seg n="f519d98e">
              Herr talman! Min fråga går till utrikesminister Carl Bildt.
            </seg>
            <seg n="d17166b2">
              De folkliga protesterna mot diktaturregimerna i Nordafrika och
              Mellanöstern fortsätter. Dessa regimer använder våld för att slå
              ned de fredliga demonstranterna. Sedan årtionden har folkrätten
              och respekten för de mänskliga rättigheterna haft en framträdande
              roll i Sveriges utrikespolitik. Sverige ska därför alltid ställa
              sig på folkens sida. Därför ska mänskliga rättigheter få en central
              roll i arbetet för att främja demokrati, fred och säkerhet. Diktaturregimerna
              ska alltid veta att brott mot mänskliga rättigheter inte kommer
              att löna sig.
            </seg>
            <seg n="cc6f5f10">
              I Syriens fall har tyvärr Sverige visat passivitet när det gäller
              att fördöma diktaturregimen i Damaskus. Min fråga till ministern
              är: På vilket sätt har utrikesministern agerat för att fördöma
              den syriska regimens våld gentemot fredliga demonstranter?
            </seg>
          </u>
          <note type="speaker" n="6ed78ae3">
            Anf. 50 Utrikesminister CARL BILDT (M):
          </note>
          <u who="unknown" xml:id="i-46f1728158623c91-4" n="eb0879c5">
            <seg n="c131bbe1">
              Herr talman! Jag vet inte om ledamoten har följt med i de olika
              uttalanden som har gjorts. De har varit så skarpa som det går
              att göra uttalanden över huvud taget.
            </seg>
            <seg n="e9e52775">
              Nu har det visat sig att uttalanden inte hjälper. Det vi nu diskuterar
              är att vidta olika typer av restriktiva åtgärder. Vi har inom
              ramen för Europeiska unionen vidtagit en omgång sådana. Utan att
              gå händelserna i förväg kan jag säga jag ska briefa EU-nämnden
              om detta i morgon att frågan står på föredragningslistan för utrikesministrarnas
              möte på måndag i Bryssel. Den har också varit föremål för rätt
              intensiva överläggningar mellan Bryssel och Washington de senaste
              dagarna i samband med den höga representanten Catherine Ashtons
              besök där. Jag hade själv samtal med den amerikanska utrikesministern
              Hillary Clinton om hur vi skulle förfara när vi träffades i förra
              veckan.
            </seg>
          </u>
          <note type="speaker" n="5e9e0c00">
            Anf. 51 ISMAIL KAMIL (FP):
          </note>
          <u who="ismail_kamil_816485" xml:id="i-a0e08037c5d2a399-1" n="c5cbcc4a">
            <seg n="557416e3">
              Herr talman! Våra signaler till diktaturregimerna ska självklart
              vara tydliga. Vi stöder människor i deras kamp för demokrati och
              mänskliga rättigheter. Frågan är vad utrikesministern ska göra
              för att på nationell nivå i Sverige uppmärksamma och fördöma den
              syriska regimens våld. Det räcker inte med bara uttalanden. Hur
              ska man göra så att de civila fredliga demonstrationerna får stöd
              från Sveriges utrikesminister?
            </seg>
            <seg n="d1ffd13b">
              Kommer utrikesministern att spela en aktiv roll för att skärpa
              sanktionerna ytterligare mot Syrien? USA har gjort det. Andra
              europeiska länder är på väg att göra det. Det kanske är dags för
              Sveriges utrikesminister också att öppet, offentligt inta en sådan
              ståndpunkt.
            </seg>
          </u>
          <note type="speaker" n="30beabd4">
            Anf. 52 Utrikesminister CARL BILDT (M):
          </note>
          <u who="unknown" xml:id="i-46f1728158623c91-5" n="eb0879c5">
            <seg n="cf795b57">
              Herr talman! Det har jag som bekant redan gjort. Det var väl
              två veckor sedan vid det här laget. Det ledde också jag ska inte
              ta åt mig hela äran av detta till att EU tog det beslut man tog.
            </seg>
            <seg n="1d2c86ed">
              Vi kommer att gå vidare kan jag säga utan att gå händelserna
              i förväg, för vi ska först diskutera detta ingående i kretsen
              av utrikesministrar. Det gäller ju inte att bara vidta åtgärder
              hur som helst, utan det gäller att se vilka åtgärder som möjligtvis
              kan få någon effekt, utan att göra sig överdrivna förhoppningar.
              Men våra uttalanden har varit så skarpa som uttalanden över huvud
              taget kan göras från Europeiska unionens sida och därmed från
              Sveriges sida. Nu befinner vi oss i den utvecklingen att vi försöker
              med olika typer av sanktionsåtgärder.
            </seg>
            <seg n="17639d02">
              Det är klart att detta också förenas med att via de olika kanaler
              som finns, och några finns fortfarande, sända så direkta budskap
              som vi kan till den syriska statsledningen för att förmå den att
              ändra kurs. Det förekommer självfallet också en dialog med olika
              företrädare för den syriska oppositionen och för olika, låt mig
              säga så, företrädare för andra grupperingar av länder i närområdet
              som möjligtvis har ännu flera kontakter och kanaler till de olika
              syriska oppositionsföreträdarna för att lyssna på de synpunkter
              som de kan ha och också har.
            </seg>
          </u>
          <note n="1c0774a7">
            Integration av nyanlända
          </note>
          <note type="speaker" n="34bd2f5b">
            Anf. 53 PER ÅSLING (C):
          </note>
          <u who="per_asling_f81bf3" xml:id="i-92b1fd1d2efc4ade-0" n="42b28901">
            <seg n="76cecda0">
              Herr talman! Jag vill vända mig till arbetsmarknadsminister Hillevi
              Engström.
            </seg>
            <seg n="5da21e46">
              Sedan ett halvår tillbaka har Arbetsförmedlingen ansvaret för
              människor som kommer till vårt land genom migration. Det här är
              ju ett samarbete mellan Arbetsförmedlingen och andra myndigheter,
              bland annat för att få fram bostadsorter och för att lösa frågan
              om etableringsplaner och liknande.
            </seg>
            <seg n="8b7de618">
              En mycket central fråga i sammanhanget har visat sig vara att
              få fram personnummer. Där är samarbetet med Skatteverket angeläget.
              Det gäller att få folkbokföringsadresser som bygger på ett permanent
              boende.
            </seg>
            <seg n="6597f519">
              Andra myndigheter som är med i det här arbetet är Försäkringskassan
              och olika kommuner. Frågan är väldigt komplex, och nu har vi en
              bra möjlighet att komma till rätta med de problem som har funnits
              under många år just när det gäller integration. Det kan illustreras
              bland annat med att tiden till inträdet på arbetsmarknaden har
              varit väldigt lång.
            </seg>
            <seg n="32e93f63">
              Min fråga till statsrådet är: Vilka ytterligare åtgärder är statsrådet
              beredd att vidta för att underlätta samarbetet mellan myndigheter
              för att på så sätt stärka integrationen och påskynda inträdet
              på arbetsmarknaden?
            </seg>
          </u>
          <note type="speaker" n="ddb4fd90">
            Anf. 54 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-4d9392d6ec3d3acd-0" n="064dc18f">
            <seg n="5ee58e5b">
              Herr talman! Tack för frågan!
            </seg>
            <seg n="1b0fca34">
              Vi genomför en stor etableringsreform i Sverige som syftar till
              att människor som kommer från andra länder mycket snabbare ska
              komma ut på arbetsmarknaden. Det har i genomsnitt tagit sju åtta
              nio år. Det är alldeles för lång tid, särskilt nu när det finns
              många jobb. Då är det viktigt att komma ut på arbetsmarknaden.
            </seg>
            <seg n="cb5131a8">
              Jag känner till problemen med personnummer och vikten av att
              myndigheterna samarbetar. Vi är tydliga med att man på ett mer
              konstruktivt och effektivt sätt måste samarbeta för att lösa upp
              de små knutar som finns i systemet. Det handlar också om moderna
              IT-system som ska finnas på plats och den lagstiftning som hör
              till.
            </seg>
            <seg n="3adf126f">
              Det pågår ett arbete, och jag är medveten om problemen.
            </seg>
          </u>
          <note type="speaker" n="a9986961">
            Anf. 55 PER ÅSLING (C):
          </note>
          <u who="per_asling_f81bf3" xml:id="i-92b1fd1d2efc4ade-1" n="42b28901">
            <seg n="d929da99">
              Herr talman! Tack för svaret!
            </seg>
            <seg n="f402c2cc">
              Jag märker att vi i grunden har samma uppfattning, nämligen att
              det finns stora möjligheter att få integrationen att fungera på
              ett bättre sätt.
            </seg>
            <seg n="cb9aed5e">
              När kan vi räkna med att förändringar som underlättar samarbetet
              mellan berörda myndigheter kan vara på plats?
            </seg>
          </u>
          <note type="speaker" n="f7906fe7">
            Anf. 56 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-4d9392d6ec3d3acd-1" n="064dc18f">
            <seg n="74c2e2bf">
              Herr talman! Ansvaret för integration och för etableringsreformen
              åvilar min kollega Erik Ullenhag. Jag vet att det pågår ett intensivt
              arbete om de frågor som frågeställaren tar upp, det vill säga
              vikten av att synka system och få ett bättre fungerande samarbete.
            </seg>
            <seg n="88faa1d7">
              Vi kan redan nu se att man på de flesta orter i Sverige har etablerat
              kompletterande aktörer, så kallade etableringslotsar, som ska
              hjälpa personerna att snabbare komma in på den svenska arbetsmarknaden
              och in i samhällslivet. Det tillsammans med en individuell ersättning
              främjar också att fler kommer ut i arbete. Särskilt viktigt är
              det att fler kvinnor kommer ut på arbetsmarknaden. Vi har gjort
              ersättningen sådan att den fungerar som en jämställdhetsinsats.
              Den ska främja kvinnor att komma ut. Det är mycket lägre sysselsättningsgrad
              bland de kvinnor som kommer till Sverige.
            </seg>
            <seg n="c8d8eae6">
              Jag är medveten om problemen, och jag ska ta upp dem med min
              kollega.
            </seg>
            <seg n="2d78d48c">
              Skadestånd till brottsoffer
            </seg>
          </u>
          <note type="speaker" n="16c8480f">
            Anf. 57 THORALF ALFSSON (SD):
          </note>
          <u who="thoralf_alfsson_3fc160" xml:id="i-5ae1d81999b625c3-0" n="d61adf56">
            <seg n="d70e76fc">
              Herr talman! Min fråga riktar sig till justitieminister Beatrice
              Ask.
            </seg>
            <seg n="b5155048">
              I veckan kom Riksrevisionen med, som jag uppfattar det, mycket
              skarp kritik vad gäller det system, eller snarare sagt frånvaron
              av det system, som ska tillvarata brottsoffrens rätt till skadestånd
              och att skadeståndet verkligen betalas ut.
            </seg>
            <seg n="f005c47d">
              Att det är brottsoffren som i dag i princip själva är skyldiga
              att driva processen mot Kronofogdemyndigheten, Brottsoffermyndigheten
              och även försäkringsbolagen gör att situationen för brottsoffren
              blir minst sagt besvärlig. Det gör att många ger upp på vägen.
            </seg>
            <seg n="68791580">
              Jag anser att det är viktigt att samhället visar sitt stöd för
              brottsoffren, och jag uppfattar att det i dag inte riktigt är
              så.
            </seg>
            <seg n="b3b382ec">
              Riksrevisor Jan Landahl har skrivit följande på Brännpunkt: När
              vi har granskat hur myndigheterna hanterar brottsskadestånd och
              hur regeringen styr denna verksamhet, har vi sett att det finns
              ett antal allvarliga brister som påverkar den brottsutsatta negativt.
            </seg>
            <seg n="c90f2dfd">
              Jag undrar om justitieministern kommer att agera omedelbart eller
              om hon kommer att fördröja situationen ytterligare ett år genom
              att invänta den utredning som ska läggas fram i april 2012.
            </seg>
          </u>
          <note type="speaker" n="652401b5">
            Anf. 58 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-46f1728158623c91-6" n="619ddf5a">
            <seg n="a80887e7">
              Herr talman! Rapporten från Riksrevisionen är bra. Riksrevisionen
              pekar på frågar som alliansregeringen redan har uppmärksammat.
              Det har lett till att vi bland annat har tillsatt en utredning
              som ser över den numera gamla brottsskadelagen. Det är ibland
              svårt för brottsoffer att förstå hur brottsofferersättningen kan
              bli lägre än skadestånden. Det är dessutom ett tämligen krångligt
              förfarande som måste bli bättre. Det arbetet pågår.
            </seg>
            <seg n="4c89d362">
              Det andra vi har låtit utreda är rutinerna för betalning av skadestånd.
              I dag måste man i princip själv be om skadeståndet hos den som
              är dömd att betala det. Det är krångligt och fungerar inte alls
              bra. Där finns det ett förslag som har remissbehandlats och som
              är under beredning på departementet. Jag hoppas jag kan lägga
              fram förslag inom någorlunda rimlig tid. Det finns ännu mer som
              vi håller på med.
            </seg>
          </u>
          <note type="speaker" n="9329583b">
            Anf. 59 THORALF ALFSSON (SD):
          </note>
          <u who="thoralf_alfsson_3fc160" xml:id="i-5ae1d81999b625c3-1" n="d61adf56">
            <seg n="06bafaa1">
              Herr talman! Från Sverigedemokraternas sida drev vi frågan i
              valrörelsen. Sedan vi kom in i riksdagen har vi väckt en motion
              i ämnet. Motionen behandlades i riksdagen den 13 april. Tyvärr
              var det ingen av allianspartiernas ledamöter eller de rödgrönas
              ledamöter som ville stödja vår motion.
            </seg>
            <seg n="9b5554c2">
              Enligt Kronofogdemyndigheten fanns det i november 2009 drygt
              3 miljarder kronor i obetalda brottsskadeståndsskulder. Jag misstänker
              att detta belopp är betydligt högre i dag. Anser inte justitieministern
              med tanke på detta stora belopp som inte kommer brottsoffren till
              godo att problemet är akut?
            </seg>
          </u>
          <note type="speaker" n="8e6b23b6">
            Anf. 60 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-46f1728158623c91-7" n="619ddf5a">
            <seg n="378d447e">
              Herr talman! Det är ett stort problem att de som har begått brott
              mot andra inte gör rätt för sig. Ett praktiskt problem är att
              administrationen kring rutinerna är så krånglig att inte vare
              sig brottsoffer eller förövare har så lätt att få skulden reglerad.
              Där finns nu ett praktiskt förslag som jag hoppas att man ska
              genomföra i ordnade former.
            </seg>
            <seg n="fb635b59">
              Många skadestånd är relativt låga. Direkt i samband med domstolsförhandlingen
              är förövare oftast benägna att göra rätt för sig. Men det är krångligt,
              och man förutsätts ta kontakt med offret och be om adress och
              kontonummer. Då blir det inte gjort. Det här är orsak till skuldsättning
              för många unga människor som har begått brott, vilket är ett problem.
              Det är en konkret sida av det hela.
            </seg>
            <seg n="3b4014e7">
              Vad vi hittills har gjort är att försöka öka myndigheternas förmåga
              att ha ett brottsofferperspektiv och ge människor adekvat information
              så att de vet var de kan få stöd och hjälp. Men det finns oändligt
              mycket kvar att göra för att brottsoffren ska känna att samhället
              fullt ut står på deras sida. Det har både Riksrevisionen och andra
              rätt i.
            </seg>
          </u>
          <note n="d877ee0b">
            Svenska interneringsläger under andra världskriget
          </note>
          <note type="speaker" n="f782283e">
            Anf. 61 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-8f578112887992e0-0" n="ba500ef6">
            <seg n="18f53017">
              Herr talman! Även min fråga riktar sig till justitieminister
              Ask, och den berör historien.
            </seg>
            <seg n="b4a67591">
              Under andra världskriget internerades hundratals svenska värnpliktiga
              i arbetskompanier, i praktiken en form av interneringsläger. De
              fanns bland annat vid Lövnäsvallen i Härjedalen, Storsien i Norrbotten
              och Öxnered i Västergötland. Kulmen för dessa interneringsläger
              kom sommaren 1941 efter Tysklands angrepp på Sovjetunionen.
            </seg>
            <seg n="a9b36147">
              De som internerades var antifascister. Det var det som förenade
              dem. De satt där på politiska grunder. Många av dem upplevde under
              hela sina liv att det hade begåtts en oförrätt mot dem, och de
              hoppades på att få en ursäkt från den svenska staten eftersom
              de upplevde att de godtyckligt och på politiska grunder hade frihetsberövats.
              Några få av dem lever än i dag, och deras anhöriga lever vidare.
            </seg>
            <seg n="f32e0ef3">
              Om den svenska regeringen skulle kika på frågan i dag och kanske
              framföra en ursäkt eller upprättelse till de internerade vore
              det en fin gest. Kan justitieministern tänka sig att titta på
              detta?
            </seg>
          </u>
          <note type="speaker" n="ed1271cb">
            Anf. 62 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-46f1728158623c91-8" n="619ddf5a">
            <seg n="6dbb886f">
              Herr talman! Jag kanske ska skämmas över att erkänna att jag
              inte kan detaljerna i historien om denna del, mer än ungefär den
              beskrivning som jag har fått här.
            </seg>
            <seg n="d271a4c1">
              Det är många som har känt att myndigheter har klampat på deras
              liv eller begått handlingar mot dem på ett sätt att de har fått
              lida för detta i hela sina liv och de har känt sig kränkta. Jag
              tror inte att det är möjligt att i någon mening räta till allt
              som har skett bakåt, men det är viktigt att på olika sätt belysa
              historien och att i efterhand också syna myndigheters agerande
              i sömmarna.
            </seg>
            <seg n="d6478ce4">
              I första hand är detta en uppgift för universitet, historiker
              och många andra. Det finns också frågor där regeringen har valt
              att utreda. Vi har nyligen haft en fråga som har gällt barn som
              har blivit placerade i fosterhem och olika typer av barnhem. Jag
              har inte haft möjlighet att ta ställning till just den här frågan,
              men man ska ha respekt för människor som kan få upprättelse.
            </seg>
          </u>
          <note type="speaker" n="ba5290d3">
            Anf. 63 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-8f578112887992e0-1" n="ba500ef6">
            <seg n="ffdea4c2">
              Herr talman! Jag har naturligtvis stor förståelse för att det
              är svårt att på stående fot ta ställning i frågan. Allt som har
              skett historiskt kan inte heller rättas till.
            </seg>
            <seg n="d2cedb65">
              Det här är en unik företeelse. Det är väl så nära vi har kommit
              fångläger på politisk grund i Sverige under demokratins tid. Motsvarande
              läger fanns till exempel i Danmark. Det slutade med att de skickades
              till koncentrationsläger. Av dem som inte lyckades fly och förena
              sig med motståndsrörelsen i Danmark dog de flesta.
            </seg>
            <seg n="8122ad53">
              Även om jag har full förståelse för att justitieministern inte
              kan ta ställning nu och här vill jag be er att titta på frågan.
              Det skulle ha en symbolisk betydelse för Sveriges historia, och
              det skulle få en stor betydelse för de efterlevande till dem som
              satt i lägren.
            </seg>
          </u>
          <note type="speaker" n="c7cc815b">
            Anf. 64 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-46f1728158623c91-9" n="619ddf5a">
            <seg n="242861e0">
              Herr talman! Regeringen har tagit initiativ till en hel del aktiviteter
              av det slaget. Det finns ett skäl till att lyfta ljus över den
              typen av företeelse, nämligen att vi kan lära inför framtiden.
              Sverige hade kanske tur i det perspektiv som finns i dag att vi
              inte hamnade ännu värre ut, vilket en del andra länder har gjort
              med de aktiviteter som skedde under krigen. Det finns alltid olika
              aspekter och resonemang som kan behöva synas. I första hand tycker
              jag dock att det är en sak för historiker och andra debattörer
              att peka på vad som har hänt. Men som jag sade tidigare har regeringen
              inte varit främmande för att ibland lyfta fram det. Det sker också
              kringaktiviteter i det museum som finns i Gamla stan om olika
              typer av extrema rörelser och händelser under kriget för att visa
              detta för människor och aktivera deras kunskaper om detta.
            </seg>
            <seg n="22dca0c5">
              Just i denna specifika fråga har jag inte något förslag i dag,
              och jag har inte heller tidigare haft möjlighet att fundera över
              det. Jag har inte tänkt på saken det kanske man också ska erkänna.
            </seg>
          </u>
          <note n="8757f917">
            Skyddet för minoriteter i Egypten
          </note>
          <note type="speaker" n="c85be259">
            Anf. 65 ROBERT HALEF (KD):
          </note>
          <u who="robert_halef_9ca73c" xml:id="i-736dd0fffa5ab43e-0" n="e47ef8b0">
            <seg n="ac7e13d8">
              Herr talman! Min fråga är till vår utrikesminister.
            </seg>
            <seg n="10a9799e">
              Kristna kopter som tillhör ursprungsbefolkningen i Egypten har
              haft begränsade rättigheter under Mubaraks styre i landet. Dessa
              kristna egyptier har bland annat inte kunnat utöva sin religion
              i frihet.
            </seg>
            <seg n="632f97a3">
              Min fråga till utrikesministern är: Hur kan Sverige bidra till
              att stärka minoritetsskyddet i den egyptiska konstitution som
              nu utformas av den egyptiska övergångsregeringen?
            </seg>
          </u>
          <note type="speaker" n="b76effd6">
            Anf. 66 Utrikesminister CARL BILDT (M):
          </note>
          <u who="unknown" xml:id="i-46f1728158623c91-10" n="eb0879c5">
            <seg n="09dcb2e8">
              Herr talman! Vi har varit och kommer att förbli mycket engagerade
              för att värna de olika minoriteter som finns runt om i länderna
              i Mellanöstern. Mycket av uppmärksamheten har legat, som sagts,
              på den koptiska befolkningen i Egypten, som är ca 10 procent av
              landets befolkning, som har varit utsatt för olika typer av övergrepp
              under den senaste tiden.
            </seg>
            <seg n="5efadce2">
              Det är samtidigt värt att säga att de egyptiska myndigheterna,
              den egyptiska regeringen och företrädare för de egyptiska politiska
              partierna har tagit mycket bestämt avstånd från de övergrepp som
              har skett. Jag har själv i dialoger med de egyptiska myndigheterna
              tagit upp detta. De har försäkrat mig jag har ingen anledning
              att tvivla på det att de försöker ingripa med största möjliga
              kraft för att värna möjligheten till religionsutövning för alla
              oavsett religion i Egypten.
            </seg>
          </u>
          <note type="speaker" n="3703bc0e">
            Anf. 67 ROBERT HALEF (KD):
          </note>
          <u who="robert_halef_9ca73c" xml:id="i-736dd0fffa5ab43e-1" n="e47ef8b0">
            <seg n="86777dbb">
              Herr talman! Jag är orolig över kopternas situation i landet
              som den ser ut i dag. Kyrkor angrips av terrorister. Kopterna
              i Egypten behöver Sveriges stöd. Det gläder mig att vår utrikesminister
              är engagerad i denna fråga.
            </seg>
          </u>
          <note type="speaker" n="f581c827">
            Anf. 68 Utrikesminister CARL BILDT (M):
          </note>
          <u who="unknown" xml:id="i-46f1728158623c91-11" n="eb0879c5">
            <seg n="58676cbc">
              Herr talman! Vid mitt senaste besök i Egypten besökte jag också
              de koptiska delarna av Kairo och de kyrkor som finns i de äldsta
              utpräglat koptiska delarna av Kairo. Vi har senare följt utvecklingen
              med stor uppmärksamhet.
            </seg>
            <seg n="e7e15b30">
              Något arbete med en ny egyptisk konstitution är ännu icke på
              gång, utan vad som kommer att ske är först parlamentsval i september,
              därefter presidentval vid en ännu icke definierad tidpunkt och
              därefter sannolikt en revision av konstitutionen. Självfallet
              blir frågan om skyddet för de mänskliga rättigheterna inklusive
              möjligheten till religionsutövning för olika religionsutövare
              en central del av det arbetet.
            </seg>
            <seg n="90528fae">
              Arbetsförmedlingen
            </seg>
          </u>
          <note type="speaker" n="e855412d">
            Anf. 69 MEERI WASBERG (S):
          </note>
          <u who="meeri_wasberg_8279a7" xml:id="i-8748f6022f704f1c-0" n="0d5d401f">
            <seg n="5400c271">
              Herr talman! Vi har under lång tid kunnat följa regeringens beskrivningar
              av att det ljusnar på arbetsmarknaden, att konjunkturen vänder
              och att fler personer har jobb. Men vi vet att det är en sanning
              med modifikation. Tittar man på hur sysselsättningsgraden ser
              ut är det inte någonting att hurra över, speciellt inte om man
              också tittar på den fortsatt höga arbetslösheten och det höga
              inträdet till fas 3.
            </seg>
            <seg n="fe49bb08">
              Arbetsförmedlingen har, som vi hörde av en tidigare frågeställare,
              många prioriterade uppgifter och grupper som personalen ska jobba
              med. Arbetsförmedlingen har dessutom hörsammat regeringens önskemål
              om större tillgänglighet och tolkat det som utökade öppettider.
              Sammantaget gör det här att själva förmedlandet av jobb, det uppdrag
              som borde vara centralt i hela arbetsmarknadspolitiken, riskerar
              att halta något.
            </seg>
            <seg n="7a4e5660">
              En väl fungerande arbetsförmedling ska kunna både rusta och stärka
              den enskilde och ha en tät dialog med arbetsgivarna för att på
              så sätt få arbetsmarknaden att fungera bättre. Det är inte minst
              viktigt om vi ser oss omkring här i Helsingforssregionen där potentialens
              expansion är stor.
            </seg>
            <seg n="2851124b">
              Jag undrar därför hur statsrådet Engström avser att skapa förutsättningar
              för Arbetsförmedlingen och dess personal att kunna fullfölja kärnan
              i arbetsmarknadspolitiken.
            </seg>
          </u>
          <note type="speaker" n="f76e7364">
            Anf. 70 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-4d9392d6ec3d3acd-2" n="064dc18f">
            <seg n="78439d5c">
              Herr talman! Tack för frågan! Ja, det är mycket riktigt så att
              det går bra på arbetsmarknaden. Vi kan se att 115 000 fler personer
              går till jobbet en vanlig dag i år jämfört med för ett år sedan
              och även att långtidsarbetslösheten sjunker. Det har aldrig varit
              så många på arbetsmarknaden som nu, och det har inte heller varit
              så många lediga platser anmälda på Arbetsförmedlingen på decennier.
            </seg>
            <seg n="a40e2dec">
              Sammantaget får man säga att Arbetsförmedlingen gör ett väldigt
              bra jobb. Det är jag den första att understryka. Det är bara 30
              procent av jobben som finns där, och väldigt många jobb förmedlas
              på andra sätt. Jag är nöjd med det resultat som Arbetsförmedlingens
              personal har presterat. Det vi vill göra nu är att utöka möjligheterna
              för arbetssökande att välja andra aktörer, att det ska bli en
              mångfald av förmedlingsaktörer. Det finns en lagstiftning på plats,
              en lag om valfrihetssystem, som kommer att utvecklas mer.
            </seg>
            <seg n="c44cfc60">
              Min uppfattning är att Arbetsförmedlingen har många viktiga och
              svåra uppdrag men att det i huvudsak fungerar som det är tänkt.
            </seg>
          </u>
          <note type="speaker" n="77b732df">
            Anf. 71 MEERI WASBERG (S):
          </note>
          <u who="meeri_wasberg_8279a7" xml:id="i-8748f6022f704f1c-1" n="0d5d401f">
            <seg n="7135789c">
              Herr talman! Det är glädjande att statsrådet tycker att Arbetsförmedlingen
              gör ett bra jobb. Det tror jag att personalen gläds särskilt åt.
              Men jag tror också att de med fog undrar samma sak som jag, nämligen
              hur statsrådet avser att just Arbetsförmedlingens personal ska
              få bättre möjligheter att fullfölja sitt viktiga uppdrag, att
              se varje enskild individ som arbetssökande och att skapa förutsättningar
              för att de ska hitta sitt nästa nya jobb.
            </seg>
            <seg n="352953d5">
              Jag tycker fortfarande att statsrådet är mig svaret skyldig,
              även om det är glädjande att höra att statsrådet tycker att Arbetsförmedlingen
              gör ett bra jobb.
            </seg>
          </u>
          <note type="speaker" n="a7288dcb">
            Anf. 72 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-4d9392d6ec3d3acd-3" n="064dc18f">
            <seg n="e6ae7988">
              Herr talman! Arbetsförmedlingen har fått en del nya viktiga uppdrag.
              Bland annat jobbar man med kriminalvårdens klienter för att hjälpa
              dem att komma ut i jobb, och man jobbar med nyanlända. Man har
              under finanskrisen fått en väldigt stor tillströmning till Arbetsförmedlingen,
              och man har haft en tung arbetsbelastning under den perioden.
            </seg>
            <seg n="c201ff18">
              Nu kan vi se att arbetslösheten sjunker, långtidsarbetslösheten
              går ned och fler är sysselsatta. Detta sammantaget, tillsammans
              med utökade resurser på 200 miljoner kronor, gör att jag hoppas
              att arbetsbelastningen blir bättre för personalen, som har gjort
              ett tungt och viktigt jobb under finanskrisen.
            </seg>
            <seg n="05ecf487">
              De sociala insatsgrupperna
            </seg>
          </u>
          <note type="speaker" n="7a18c733">
            Anf. 73 ANTON ABELE (M):
          </note>
          <u who="unknown" xml:id="i-46f1728158623c91-12" n="eb0879c5">
            <seg n="98d36a07">
              Herr talman! Jag ska ställa en fråga till justitieminister Beatrice
              Ask om de sociala insatsgrupperna. Det är ett projekt som nu har
              tagits upp på tolv olika orter runt om i hela vårt land. Jag har
              besökt många polismyndigheter på dessa orter, och alla säger att
              det här är ett projekt som verkligen behövs för att hindra att
              unga människor dras in i en kriminell karriär och för att minska
              brottsligheten bland de unga.
            </seg>
            <seg n="13aebf85">
              Trots förebyggande insatser och åtgärder kan vi inte rädda alla.
              Därför skulle jag vilja veta hur justitieministern ser på möjligheten
              att samordna arbetet med en förbättrad utslussning från sluten
              ungdomsvård och projektet med de sociala insatsgrupperna.
            </seg>
          </u>
          <note type="speaker" n="cf5d8b0d">
            Anf. 74 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-46f1728158623c91-13" n="619ddf5a">
            <seg n="a7ac5bd5">
              Herr talman! Jag kan börja med att konstatera att väldigt många
              olika instanser och myndigheter gör insatser för ungdomar på glid,
              och dessutom det civila samhället i form av föräldrar, föreningar
              och många andra. Vårt problem är att de olika insatserna inte
              hänger ihop.
            </seg>
            <seg n="dec8df2d">
              Det är bakgrunden till att regeringen har gett Rikspolisstyrelsen
              i uppdrag att på sex till tolv platser runt om i Sverige initiera
              ett arbete där flera myndigheter med socialnämnderna i högsätet
              samordnar sig operativt för att arbeta väldigt fokuserat och uthålligt
              visavi speciella ungdomar med särskilt stora problem. Många av
              dem tillhör naturligtvis den grupp av ungdomar som kan ha varit
              dömda till sluten ungdomsvård och är på väg ut.
            </seg>
            <seg n="b0e70c72">
              Vi har nyligen fattat beslut som innebär att vi kommer att förstärka
              utslussningsåtgärderna. Där kan man tänka sig att sociala insatsgrupper
              och de grupper eller den organisation jag hoppas se i framtiden
              mycket mer än i dag hakar i det utslussningsarbete som kommer
              att ligga hos Statens institutionsstyrelse, som har ansvaret.
            </seg>
          </u>
          <note type="speaker" n="772bd0f0">
            Anf. 75 ANTON ABELE (M):
          </note>
          <u who="unknown" xml:id="i-46f1728158623c91-14" n="eb0879c5">
            <seg n="162c2208">
              Herr talman! Tack för svaret! Precis som ministern säger tror
              jag att intresset för de sociala insatsgrupperna är väldigt stort
              och det har varit väldigt stort. Därför skulle jag vilja ställa
              frågan till ministern hur hon ser på möjligheten att fler kommuner
              än bara de som är med i pilotprojektet ska kunna starta arbetet
              med de sociala insatsgrupperna redan i dag.
            </seg>
          </u>
          <note type="speaker" n="6ae948b7">
            Anf. 76 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-46f1728158623c91-15" n="619ddf5a">
            <seg n="760ab112">
              Herr talman! Det är faktiskt tillåtet för kommunerna att samverka
              över myndighetsgränserna redan i dag, så det behöver vi inga projekt
              för. Problemet är att väldigt många inte har gjort det, utan man
              har olika idéer i pärmar som man inte har använt. Man har ibland
              en del bra samarbeten men inte överallt. Det är där vi vill försöka
              se om vi kan få fram ytterligare strukturer och rutiner och se
              vad som är hindren på olika ställen.
            </seg>
            <seg n="2a935303">
              Jag menar att det här smittar av sig och sprider en känsla av
              att man måste ta tag i det hela. Jag kan notera att en hel del
              kommuner arbetar med detta, och en del började innan de visste
              om de skulle få bli en insatsgrupp. Jag hoppas att många kommuner
              ska inspireras av det arbetet och börja med en nystart i arbetet
              redan nu.
            </seg>
            <seg n="7f1d4e8a">
              Jag tror också att det är betydelsefullt med pilotprojektet.
              Vi kommer att samla in kunskaper och faktiskt reda ut en del regelverk
              och annat som kan hindra den som vill samarbeta och göra en bättre
              insats för att ungdomar ska hamna rätt igen.
            </seg>
            <seg n="933f6278">
              Individuella kompetenskonton
            </seg>
          </u>
          <note type="speaker" n="611b1838">
            Anf. 77 ULF NILSSON (FP):
          </note>
          <u who="ulf_nilsson_b2871f" xml:id="i-b33de51f736e76ae-0" n="ee9369b0">
            <seg n="eaaa2b5d">
              Herr talman! Jag tänkte ställa en fråga till arbetsmarknadsministern.
            </seg>
            <seg n="65bf2b30">
              Arbetslivet innebär numera alltmer en växling mellan olika arbeten
              och ibland även förhoppningsvis kortare perioder utan fast anställning.
              Det finns all anledning att vara bättre förberedd på förändringar
              i yrkeslivet för människor.
            </seg>
            <seg n="fe629b40">
              Fortfarande har alldeles för många människor ganska små möjligheter
              att bestämma över sin egen kompetensutveckling. De har inte alltid
              en rättvis chans att förbereda sig på de förändringar som kan
              komma på arbetsmarknaden.
            </seg>
            <seg n="d7196005">
              Därför tycker jag att det är dags att diskutera ett system som
              skulle öka individens möjligheter att bestämma över när han eller
              hon vill kompetensutveckla sig, till exempel genom studier.
            </seg>
            <seg n="43096183">
              Därför vill jag fråga ministern hur hon ser på idén att bygga
              upp individuella kompetenskonton eller utbildningskonton, som
              skulle vara skattemässigt gynnade, ungefär på samma sätt som pensionssparande
              är skattemässigt gynnat, med möjlighet för individen att själv
              bestämma över när det känns att det är dags för kompetensutveckling.
            </seg>
          </u>
          <note type="speaker" n="addc6abf">
            Anf. 78 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-4d9392d6ec3d3acd-4" n="064dc18f">
            <seg n="e479a90e">
              Herr talman! Jag delar Ulf Nilssons analys av att utbildning
              är viktigt. Det är en av alliansregeringens viktiga frågor, där
              vi gör stora satsningar. Det har heller aldrig gått så många på
              våra universitet och högskolor som det gör just nu. Vi satsar
              drygt 6 miljarder kronor på utbildning. Det är viktigt. Och framför
              allt är skolan viktig för att förebygga arbetslöshet. De som i
              dag är arbetslösa är de som inte har skolunderbyggnad.
            </seg>
            <seg n="beae56f9">
              Men för att komma till den konkreta frågan: Frågan om kompetenskonton
              är en knepig fråga som har diskuterats i många år. Vad som gläder
              mig just nu är att arbetsmarknadens parter har tagit tag i frågan.
              Vi kan se att det är tecknat kollektivavtal mellan bland annat
              Unionen och Teknikföretagen, där man har avsatt medel i lönerörelsen
              till just kompetensutveckling. Det tycker jag är ett gott steg
              på vägen. Det är också viktigt att arbetsgivarna har en regelmässig
              kompetensutveckling i arbetslivet.
            </seg>
            <seg n="c8321417">
              Något konkret arbete kring kompetenskonton försiggår mig veterligt
              inte just nu, men det är en intressant fråga.
            </seg>
          </u>
          <note type="speaker" n="179cac50">
            Anf. 79 ULF NILSSON (FP):
          </note>
          <u who="ulf_nilsson_b2871f" xml:id="i-b33de51f736e76ae-1" n="ee9369b0">
            <seg n="c0fd0e16">
              Herr talman! Jag tackar ministern för svaret och noterar att
              frågan, som det låter på svaret, inte är helt död. Det tycker
              jag är positivt.
            </seg>
            <seg n="4e03b6f6">
              Det handlar mycket om att enskilda människor genom den här typen
              av sparande skulle få större makt att bestämma själv, större makt
              att till exempel själv satsa på ett nytt spår i yrkeslivet, vilket
              många människor gärna vill göra när de kanske har arbetat ett
              halvt yrkesliv.
            </seg>
            <seg n="a896fce7">
              Arbetsmarknadens parter kan komma överens om olika saker. Men
              det staten skulle kunna göra är att gynna sparandet skattemässigt,
              ungefär som man gynnar till exempel pensionssparande. Skulle individen
              inte använda de sparade pengarna skulle de kunna få föras över
              till exempelvis pensionssystemet.
            </seg>
            <seg n="b5d42f82">
              Jag hoppas att frågan om att också titta på skattesidan inte
              är helt död. Tack för svaret annars!
            </seg>
          </u>
          <note type="speaker" n="6e88e312">
            Anf. 80 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_7acd0f" xml:id="i-4d9392d6ec3d3acd-5" n="064dc18f">
            <seg n="97ac681d">
              Herr talman! Kompetensutveckling i alla dess olika former är
              viktigt, men det är också viktigt att se på samhällets kostnader
              för utbildning. Det Sverige har som skiljer oss från många andra
              länder är att vi har ett fantastiskt bra studiemedelsfinansieringssystem,
              som innebär att man även som vuxen person många gånger kan ta
              studiemedel för sin utbildning.
            </seg>
            <seg n="6f02388e">
              Det är en svår men viktig fråga. De initiativ som tas på arbetsmarknaden
              är viktiga, liksom att parterna och arbetsgivarna tar ansvar för
              en kontinuerlig kompetensutveckling, att vi lär hela livet.
            </seg>
            <seg n="eb802944">
              Jag tror att färre av oss i framtiden kommer att få guldklockor,
              så det är viktigt att man har rätt kompetens för det nya arbetsliv
              som kommer.
            </seg>
            <seg n="08bdd44f">
              Saabkrisen
            </seg>
          </u>
          <note type="speaker" n="d93e87f8">
            Anf. 81 JÖRGEN HELLMAN (S):
          </note>
          <u who="jorgen_hellman_3bb1f7" xml:id="i-05089e70be99b16c-0" n="4aad6ee1">
            <seg n="db684247">
              Herr talman! Jag har en fråga till statsrådet Beatrice Ask.
            </seg>
            <seg n="d6b102d5">
              Vi som bor nära Saabfabriken i Trollhättan lever med den stora
              oro som finns. Oron ökar för varje dag hos personalen och hos
              underleverantörer och andra. I dag varslades 163 personer på Lear.
            </seg>
            <seg n="de22854e">
              Vi vet alla att Maud Olofsson har talat ned Saab, och vi känner
              till hennes passivitet, så jag har en fråga till statsrådet. Regeringens
              myndighet Riksgälden har godkänt Antonov som ägare. EIB och regeringen
              har ännu inte gjort det. Varför avvaktar regeringen EIB:s beslut
              när den egna myndigheten har godkänt? Varför tar regeringens beslut
              sådan tid?
            </seg>
          </u>
          <note type="speaker" n="1f2f844e">
            Anf. 82 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-46f1728158623c91-16" n="619ddf5a">
            <seg n="f8d10187">
              Herr talman! Låt mig börja med att säga: Det är inte så att regeringen
              har varit helt passiv i de här frågorna. Det har varit väldigt
              många turer när det gäller oron för fordonsindustrin och framtiden
              för framför allt Saab. Regeringen har vidtagit åtgärder under
              resans gång.
            </seg>
            <seg n="bd4c9444">
              Däremot har vi varit mycket noga med att staten rimligen inte
              kan ta de initiativ som företagen själva måste ta. Vi måste vänta
              på att vi har de frågor och den begäran om hjälp från dem som
              kan finnas.
            </seg>
            <seg n="8fcffdef">
              Vi har valt att lägga tyngden på insatser för att tillvarata
              den utvecklingskompetens och annat som finns i företagen men också
              att arbeta med lånefinansiering och annat, där man kan bidra till
              att underlätta för företaget att reda upp sina bekymmer.
            </seg>
            <seg n="195ac1f3">
              Såvitt jag vet ligger det bara ett Saabärende på regeringens
              bord i dag. Det handlar om frågan om breddat ägande i bolaget.
              Vi har redan tidigare välkomnat Riksgäldens bedömning. Men det
              är fyra parter som ska ta ställning. Det är väl viktigt att faktiskt
              invänta deras synpunkter innan man tar ytterligare steg.
            </seg>
          </u>
          <note type="speaker" n="3d91a741">
            Anf. 83 JÖRGEN HELLMAN (S):
          </note>
          <u who="jorgen_hellman_3bb1f7" xml:id="i-05089e70be99b16c-1" n="4aad6ee1">
            <seg n="f46ebf2f">
              Herr talman! Fordonsindustrin har en viktig roll i den västsvenska
              industrin. Om Saab skulle försvinna innebär det att de andra företagen
              påverkas i underleverantörsdelen, och sedan blir det påverkan
              på lastbils- och biltillverkare, både Volvo, Saab och Scania.
            </seg>
            <seg n="32385c2b">
              Vi tycker att det är oerhört märkligt, nu när regeringens myndighet
              Riksgälden har sagt okej till Antonov, att regeringen inte har
              gjort det utan väntar passivt på EIB.
            </seg>
            <seg n="e8fbc00e">
              Jag är väldigt nyfiken på regeringens tidsplan. När kommer ni
              att fatta beslut om Antonov som ägare?
            </seg>
          </u>
          <note type="speaker" n="bbed8db9">
            Anf. 84 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-46f1728158623c91-17" n="619ddf5a">
            <seg n="40848717">
              Herr talman! Som jag tidigare påpekade är det fyra parter som
              måste vara överens. Det handlar om EIB som bank och långivare,
              om GM som ägare av preferensaktierna, om Riksgälden och regeringen.
            </seg>
            <seg n="1f6ec0d4">
              Riksgälden har fattat ett beslut som vi har välkomnat. Men det
              är helt avgörande vilket ställningstagande ägaren och de som ska
              ge lån gör. Regeringen är inte beredd att ta steg som innebär
              att regeringen tar på sig ansvar för något som rimligen måste
              ligga hos företagen och aktörerna.
            </seg>
            <seg n="bd5e5c4b">
              I längden kommer vi inte att klara svensk industri oavsett vilken
              inriktning det handlar om om den inte står på någorlunda egna
              ben. Vad vi kan göra är att underlätta och brygga över situationen
              när vi ser att det finns en framtid. Just nu pågår det viktiga
              beredningar av beslutet, och vi måste invänta de underlag som
              krävs för att se om regeringen i någon mening kan stötta upp.
            </seg>
            <seg n="7da6c57f">
              Den prövning som Riksgälden har gjort är gjord. Sedan får vi
              se vad ägare och andra har att komma med. Jag utgår från att det
              inte kommer att ta alltför lång tid innan vi kan få besked i den
              delen.
            </seg>
            <seg n="f05153dd">
              Våld mot förtroendevalda politiker
            </seg>
          </u>
          <note type="speaker" n="4482e1d9">
            Anf. 85 WILLIAM PETZÄLL (SD):
          </note>
          <u who="unknown" xml:id="i-46f1728158623c91-18" n="eb0879c5">
            <seg n="455d5394">
              Herr talman! I flera rapporter konstateras det att våldet mot
              förtroendevalda politiker ökar. Våldets karaktär börjar också
              bli allt grövre.
            </seg>
            <seg n="bb3a381c">
              Bara så sent som i omvalet till Västra Götalandsregionen blev
              jag själv attackerad. Jag fick en sten mot passagerarsidans fönster
              i den bil som jag satt i, vilket resulterade i att jag fick både
              stenen och glassplitter i ansiktet.
            </seg>
            <seg n="071d7392">
              Våldet får obönhörligen allvarliga konsekvenser och utmanar egentligen
              hela grunden för den svenska demokratin. Jag vet att regeringen
              redan jobbar med frågan. Men uppenbarligen har man inte gjort
              tillräckligt.
            </seg>
            <seg n="a842bb61">
              Statsministerns uttalande om att man som sverigedemokrat får
              räkna med den här typen av överfall är inget annat är fruktansvärt
              skrämmande och oerhört allvarligt. Det är ett uttalande som inte
              hör hemma någon annanstans än på soptippen. Jag hoppas att samtliga
              ministrar instämmer i det.
            </seg>
            <seg n="cbf6e91d">
              Detta är ett problem som kräver att regeringen tar i med hårdhandskarna
              och vidtar mycket kraftiga åtgärder. Jag vill därför fråga justitieministern
              om hon är beredd att se över en lagstiftning som möjliggör en
              terroriststämpling av organisationer som uppmuntrar till eller
              använder sig av våld för att tysta meningsmotståndare.
            </seg>
          </u>
          <note type="speaker" n="5da337a7">
            Anf. 86 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-46f1728158623c91-19" n="619ddf5a">
            <seg n="2ec30099">
              Herr talman! Jag tror inte att statsministern har gjort den typen
              av uttalande. Jag har i vart fall inte tagit del av det.
            </seg>
            <seg n="e937a832">
              Det är otroligt viktigt att förtroendevalda, oavsett parti, färg,
              åsikt eller vad det nu kan vara, bemöts med respekt och att vi
              värnar demokratin i alla dess delar. Inför lagen ska vi alla vara
              lika, och våra rättsvårdande myndigheter ska möta var och en på
              ett likvärdigt och bra sätt. Det är en grundbult i hela rättssamhället,
              och för rättssäkerheten är det viktigt att det är på det sättet.
              Allt som bryter mot detta måste vi naturligtvis agera mot.
            </seg>
            <seg n="7c6a2fe5">
              Vi har skärpt straffen när det gäller våldsbrott. Och vi har
              agerat och kommer att fortsätta att agera på olika sätt för att
              skydda människor som är förföljda eller utsatta för mer risk för
              våld eller annat än andra. Inte minst politiker har i någon mening
              mer skydd i dag än tidigare.
            </seg>
            <seg n="cc7509c3">
              När det däremot gäller terrorismbekämpning följer vi naturligtvis
              de definitioner som finns på den internationella nivån. Allt annat
              vore ju väldigt konstigt.
            </seg>
            <seg n="d5e4cd3e">
              Terroriststämpling som lagstiftning tror jag vore helt fel i
              just detta fall.
            </seg>
          </u>
          <note type="speaker" n="930bbe58">
            Anf. 87 WILLIAM PETZÄLL (SD):
          </note>
          <u who="unknown" xml:id="i-46f1728158623c91-20" n="eb0879c5">
            <seg n="1d49fc67">
              Herr talman! Först och främst vad beträffar statsministerns uttalande
              så stämmer det som jag sade. Vi bad honom till och med att tydliggöra
              sitt uttalande på Publicistklubben i höstas, där han återigen
              bekräftade att om man har de åsikter som vi företräder får man
              räkna med att bli utsatt för den här typen av överfall.
            </seg>
            <seg n="649a6c60">
              Som följdfråga vill jag fråga: Instämmer justitieministern i
              statsministerns uttalande, eller tar hon avstånd från det?
            </seg>
            <seg n="51dc968a">
              Jag tycker att det är oerhört beklagansvärt att trots att vi
              kan se en ökning av det politiska våldet, ett våld som tar sig
              allt grövre uttryck, får vi inte se några som helst åtgärder för
              att få bukt med det. Det verkar lite som att man både från samhällets
              sida och från den här kammarens sida ger sitt tysta medgivande
              till de här grupperna, för vi har inte hört något starkt avståndstagande.
              Vi får nu heller inte höra att man tänker vidta några ytterligare
              åtgärder. Jag tycker att det är oerhört skrämmande, för det här
              är ett problem som hotar hela grunden för vår svenska demokrati.
              Det gör att människor inte vågar engagera sig i vissa politiska
              partier därför att de riskerar att bli knivhuggna, misshandlade
              och så vidare. Jag kräver ett svar på vad man kommer att göra
              åt det här, förutom de åtgärder man redan har vidtagit.
            </seg>
          </u>
          <note type="speaker" n="a494e9ab">
            Anf. 88 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-46f1728158623c91-21" n="619ddf5a">
            <seg n="f6bb20f3">
              Herr talman! Ingen ska på grund av sina åsikter, vem man är,
              vad man har för hudfärg eller vad det nu kan vara i vårt land
              behöva bli utsatt för brottsliga handlingar, förföljelse, hot
              eller kränkningar av något slag. Alla ska vara lika inför lagen.
              Alla har rätt till grundläggande mänskliga fri- och rättigheter.
              Det är fundamentalt.
            </seg>
            <seg n="11a13474">
              Jag är beredd att göra allt vad jag kan för att se till att rättssamhället
              ställer upp för människor som upplever att de blir hotade eller
              som behöver rättsväsendets olika instanser för att reda ut övergrepp
              och för att förövare ska straffas. Det är otroligt centralt. Det
              arbetar vi med hela tiden.
            </seg>
            <seg n="f1021ed9">
              Jag vill gärna påpeka att alliansregeringen har stärkt rättsväsendets
              möjligheter att arbeta i kedjans alla olika delar, och vi fortsätter
              det arbetet, så det arbetet är absolut i gång. Jag tycker att
              det är fundamentalt och viktigt att hela riksdagen ställer upp
              för detta, därför att de grundläggande fri- och rättigheterna
              i vårt land slår vi alla vakt om.
            </seg>
            <seg n="70525c4c">
              Situationen i flyktinglägren i Egypten
            </seg>
          </u>
          <note type="speaker" n="8be7e343">
            Anf. 89 EVA LOHMAN (M):
          </note>
          <u who="eva_lohman_df68f3" xml:id="i-22e50e255e165d06-0" n="eb343018">
            <seg n="fb2592e2">
              Herr talman! Jag har en fråga till migrationsminister Billström.
              Den gäller situationen i Egypten.
            </seg>
            <seg n="7439a6d1">
              Jag vet att statsrådet nyligen har varit i Egypten och på plats
              sett hur det ser ut. Och jag vet att det är många som kommer från
              bland annat Libyen och befinner sig i flyktingläger i närheten
              av gränsen mellan Egypten och Libyen.
            </seg>
            <seg n="483f49c2">
              Min fråga är: Hur är situationen för de här människorna? Vad
              kan Sverige och EU göra för att hjälpa till?
            </seg>
          </u>
          <note type="speaker" n="232492fd">
            Anf. 90 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-308c0232e1f21224-0" n="b75bcc00">
            <seg n="d51a0443">
              Herr talman! Jag tackar så mycket för frågan. Det är en väldigt
              viktig fråga som regeringen har engagerat sig mycket i.
            </seg>
            <seg n="74828633">
              Vi har ett kvotflyktingsystem i Sverige. Det innebär att man
              på plats kan plocka ut människor i flyktingläger som är skyddsbehövande.
              Jag har själv besökt den uttagning som just nu pågår och som Migrationsverket
              gör tillsammans med FN:s flyktingskommissarie på plats vid gränsen
              mellan Egypten och Libyen. Man tar ut människor som har flytt
              och som befinner sig i en svår situation. 200 personer kommer
              att tas ut, och tillsammans med ansträngningar från andra länder
              kommer man förhoppningsvis att kunna tömma det läger som nu finns.
            </seg>
            <seg n="aa68ac87">
              Detta hindrar inte att regeringen också slåss för att EU ska
              skaffa sig ett gemensamt kvotflyktingsystem, för det vore ju väldigt
              bra om alla 27 medlemsstater i unionen hade ett sådant system
              och tog emot. Skulle alla stater ta emot lika många som Sverige
              gör, 1 900 personer per år i förhållande till 9 miljoner invånare,
              skulle faktiskt EU kunna erbjuda 100 000 platser på årsbasis till
              UNHCR, vilket hade varit en bra resurs för att tömma de värsta
              flyktinglägren runt om i världen.
            </seg>
          </u>
          <note type="speaker" n="18183af1">
            Anf. 91 EVA LOHMAN (M):
          </note>
          <u who="eva_lohman_df68f3" xml:id="i-22e50e255e165d06-1" n="eb343018">
            <seg n="b49a8bb4">
              Herr talman! Jag tackar för svaret och är nöjd med det. Men det
              är ändå med en viss oro man ser på utvecklingen i Nordafrika,
              för den gäller ju inte bara Libyen och Egypten utan också Tunisien
              på andra sidan.
            </seg>
            <seg n="2727129d">
              Men jag är nöjd och tackar för svaret så länge.
            </seg>
            <seg n="8687af08">
              Läxhjälp som hushållsnära tjänst
            </seg>
          </u>
          <note type="speaker" n="2b1e6c93">
            Anf. 92 PETER PERSSON (S):
          </note>
          <u who="peter_persson_b021b6" xml:id="i-fb55b22b966e5b12-0" n="7b43f097">
            <seg n="121a41fa">
              Herr talman! Min fråga riktar sig till Beatrice Ask.
            </seg>
            <seg n="d00ab290">
              Snart står sommarlovet för dörren. En gång sprang barnen förväntansfulla
              in i skolan med olika förutsättningar. Deras hemmiljö, föräldrarnas
              ekonomiska och sociala villkor avgjorde mycket av barnens start.
            </seg>
            <seg n="91d40e11">
              Skolan ska vara kompensatorisk. Mer resurser till de barn som
              bäst behöver det är för mig som socialdemokrat en självklarhet
              för att skapa en jämlik skola.
            </seg>
            <seg n="adffd6e6">
              Nu läser jag i Dagens Samhälle hur hushållsnära tjänster låter
              utveckla läxläsning som en ny affärsmetod. För 350 kronor i timmen
              kan du ta hem någon som fixar läxorna åt barnet.
            </seg>
            <seg n="106d4b36">
              Anser Beatrice Ask att detta är en önskvärd utveckling?
            </seg>
          </u>
          <note type="speaker" n="7b4d3d23">
            Anf. 93 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-46f1728158623c91-22" n="619ddf5a">
            <seg n="233d5f02">
              Herr talman! Nej, jag anser inte att det är en önskvärd utveckling.
              Men det har alltid varit så att rika och välutbildade har haft
              bättre möjligheter att ge stöd till sina barn i skolan. Det har
              inte lett mig till att förbjuda dem som kan att stötta sina barn
              i skolarbetet utan till att öka möjligheterna för alla, oavsett
              vad föräldrarna tjänar eller varifrån man kommer, att välja en
              bra skola och få rätt stöd där.
            </seg>
            <seg n="6654666e">
              Vi har kvalitetsproblem i svensk skola i dag. Det är många barn
              med särskilda behov som inte får tillräckligt med stöd, inte får
              tillräckligt med hjälp och som inte heller har föräldrar som kan
              köpa hjälp. Där behöver vi göra mer. Därför är jag glad över att
              regeringen inriktar en hel del arbete på att återinrätta speciallärare
              och olika stödfunktioner för att säkerställa att alla barn får
              utbildning med hög kvalitet.
            </seg>
          </u>
          <note type="speaker" n="94b95dcc">
            Anf. 94 PETER PERSSON (S):
          </note>
          <u who="peter_persson_b021b6" xml:id="i-fb55b22b966e5b12-1" n="7b43f097">
            <seg n="2934f786">
              Herr talman! Den moderatledda regeringen är sig lik. Den säger
              en sak och gör en annan sak. Det är inte en önskvärd utveckling
              att man betalar för att få bättre resurser. Men ni har ju öppnat
              för detta genom hushållsnära tjänster och köp av läxhjälp. Det
              är till och med så brutalt att låginkomsttagaren genom skatteeffekten
              får ge bidrag till höginkomsttagaren som har möjlighet att köpa
              denna tjänst.
            </seg>
            <seg n="2d4efaee">
              Det är så er politik utvecklas på allt fler områden: Fördelning
              ersätts av marknad. Den som har ekonomiska resurser köper sig
              fri i sjukvården och i skolan. Ni säger någonting annat, men det
              praktiska utfallet av er politik är detta.
            </seg>
          </u>
          <note type="speaker" n="488066e3">
            Anf. 95 Justitieminister BEATRICE ASK (M):
          </note>
          <u who="beatrice_ask_87c4df" xml:id="i-4bec596da0af6d75-0" n="619ddf5a" next="i-2a8f781310929ba5-0">
            <seg n="6ec66079">
              Herr talman! Jag delar inte den uppfattningen och den världsbilden,
              därför att det vänsteralternativ som står till buds är att förbjuda
              människor att göra olika saker. Man kan ju förbjuda människor
              att läsa läxor med sina barn och förbjuda människor att be någon
              att läsa läxor med barnen. Den vägen kan man ju gå, men jag tror
              inte att det är en framkomlig väg om vi vill ha ett fritt och
              öppet samhälle.
            </seg>
            <seg n="320d58ef">
              Vad hushållsnära tjänster innebär är att fler normalinkomsttagare
              har en möjlighet att få lite extra hjälp med olika sysslor som
              man inte hinner med i det moderna samhället. Det är bra. Men det
              grundläggande i den fråga som tas upp är att en del barn inte
              får det stöd som de behöver för en bra start i livet. Det måste
              vi arbeta med genom att säkerställa att skolan för varje barn
              är så bra som möjligt. Då är det för mig viktigt att vi inte fråntar
              vissa föräldrar möjligheten att välja den skola som de tycker
              arbetar bäst med deras barn. Det är också det som ni i Vänstern
              är emot.
            </seg>
          </u>
          <note n="cceaecc5">
            Anf. 96 ANDRE VICE TALMANNEN:
          </note>
          <u who="beatrice_ask_87c4df" xml:id="i-2a8f781310929ba5-0" n="619ddf5a" prev="i-4bec596da0af6d75-0">
            <seg n="2c3adaa0">
              Detta blev frågestundens sista fråga. Jag får tacka de närvarande
              statsråden för deras närvaro och besvarande av frågor.
            </seg>
          </u>
          <note n="56cae7c4">
            9 § (forts. från 7 §) Strategisk exportkontroll 2010 krigsmateriel
            och produkter med dubbla användningsområden samt genomförande
            av direktiv om överföring av krigsmateriel (forts. UU3)
          </note>
          <note type="speaker" n="daa6eb8d">
            Anf. 97 DÉSIRÉE PETHRUS (KD):
          </note>
          <u who="desiree_pethrus_7187d8" xml:id="i-71c91e1be5cc6154-0" n="496d1edf">
            <seg n="8429e4fc">
              Herr talman! Frågan om vapenexport är angelägen och aktuell inte
              minst mot bakgrund av den utveckling som sker i Nordafrika och
              Mellanöstern. Vi har kastats mellan hopp och förtvivlan när vi
              har följt hur befolkningar reser sig mot despoter och förtryck
              och när de besvaras med förtryck och förföljelse. Det humanitära
              lidandet är enormt på många håll i regionen. Flera av dessa länder
              är inte demokratier och har när folket rest sig mot förtrycket
              tagit till mycket repressiva metoder där vapen av olika slag används.
            </seg>
            <seg n="f1776e38">
              Svenska företag säljer vapen, och Sverige deltar också i militära
              insatser beslutade av FN runt om i världen i syfte att skydda
              civilbefolkningar. Sverige har därför också ett stort ansvar för
              att vapenexporten omgärdas av rigorösa system för transparens
              och insyn. Vi ska agera på ett ansvarsfullt och långsiktigt sätt
              och i enlighet med politiken för global utveckling, den som ska
              genomsyra alla politikområden.
            </seg>
            <seg n="f0c93e8d">
              Vi kristdemokrater har länge drivit frågan om ett så kallat demokratikriterium
              för svensk vapenexport och har tidigare motionerat om det i riksdagen.
              Därför är det nu glädjande att vi nu i Alliansen och Socialdemokraterna
              tillsammans har kommit överens om att vi här i dag ska fatta ett
              beslut som innebär att vi begär att regeringen ska återkomma med
              förslag till ny krigsmateriellagstiftning i syfte att skärpa exportkontrollen
              gentemot icke-demokratiska stater.
            </seg>
            <seg n="8538478a">
              Herr talman! Säkerhetspolitikens övergripande mål är att bidra
              till fred, frihet och säkerhet för alla människor i samhället
              och att solidariskt bidra till en fredlig utveckling i omvärlden.
              Sverige har ett ansvar att ställa upp när Världssamfundet kallar.
              Runt om i världen finns despoter som är beredda att förtrycka
              och mörda sin egen befolkning. Då finns det ofta tyvärr inga andra
              utvägar än att skydda befolkningen med just vapenmakt.
            </seg>
            <seg n="f95e0f8a">
              Vi ser det framför allt nu i Libyen. Det finns alltför många
              exempel på när en internationell militär närvaro är nödvändig
              för att skydda civilbefolkningen. Det innebär också att Sverige
              självt men också för att hjälpa andra behöver ha ett beväpnat
              insatsförsvar. Det förklarar behovet av viss vapentillverkning
              och viss vapenförsäljning.
            </seg>
            <seg n="d39f18ba">
              Sverige deltar naturligtvis i olika organ som ska begränsa antalet
              vapen i världen. Vi deltar exempelvis i det internationella samfundets
              arbete mot spridning av såväl massförstörelsevapen som olika typer
              av konventionella vapen. Det arbetet bör ytterligare stärkas.
              Vi bör naturligtvis arbeta för att minska andelen vapen som finns
              i omlopp och stärka demokrati och utveckling.
            </seg>
            <seg n="c2965d71">
              I FN antogs exempelvis år 2009 en resolution som fastställer
              att en FN-konferens ska förhandla fram ett internationellt vapenhandelsfördrag.
              Det ska äga rum under fyra veckor år 2012. Det beskrivs också
              i betänkandet. Syftet med FN-konferensen är att få fram högsta
              möjliga internationella standarder för överföringen av konventionella
              vapen. Det finns ett antal länder som tvekar och som inte har
              röstat för detta. Det var bland annat Egypten, Indien, Kina, Pakistan
              och Ryssland som avstod från att rösta. Det är beklagligt.
            </seg>
            <seg n="8a823b65">
              I Sverige har vi i dag ett regelverk för vapenexport. Ibland
              kan det i medierna synas som att det inte finns några regler utan
              att företagen har fritt fram att sälja vapen hur som helst, men
              så är inte fallet. Det finns riktlinjer som godkänts av riksdagen
              tidigare.
            </seg>
            <seg n="f2234196">
              ISP, Inspektionen för strategiska produkter, har som fristående
              myndighet till uppgift att pröva ansökningar om tillstånd i enlighet
              med regelverket. Men vi har också sedan 1984 en ökad insyn och
              ett samråd kring vapenexporten. Det är det som i dag heter Exportkontrollrådet
              där samtliga riksdagspartier finns representerade, och ISP:s generalsekreterare
              samråder med dem.
            </seg>
            <seg n="9ad89760">
              Det svenska systemet är i många stycken unikt på så sätt att
              företrädare för politiska partier i förväg får tillfälle att diskutera
              olika tänkbara exportaffärer. Sverige vill ha en så bred samsyn
              som möjligt i dessa frågor. Varje exportärende ska prövas individuellt
              av ISP.
            </seg>
            <seg n="05836bf9">
              Principiellt viktiga ärenden behandlas av Exportkontrollrådet.
              Exportkontrollrådet är också några som de facto samlas. Under
              2010 hade man åtta sammanträden. Det visar på att frågan om vilka
              länder man ska exportera till ändå har varit uppe på bordet.
            </seg>
            <seg n="3a27c091">
              Mot bakgrund av den senaste tidens utveckling i Nordafrika och
              Mellanöstern har ISP meddelat att det inte förekommit någon export
              av krigsmateriel till Israel, Libanon, Libyen, Marocko eller Syrien.
              Vi kan läsa i skrivelsen vad som har hänt under 2010. Till följd
              av den politiska utvecklingen har enligt betänkandet Pakistan
              inte sedan 2007 beviljats några nya affärer. Vi har i utskottet
              också konstaterat att Sverige under 2010 tillämpade 17 vapenembargon
              mot 16 olika länder. Av dessa har 15 beslutats också inom EU.
            </seg>
            <seg n="adf8c425">
              År 2003 antog riksdagen ett beslut om PGU, politik för global
              utveckling, vars övergripande mål är att bidra till en rättvis
              och hållbar global utveckling. Detta mål gäller för alla politikområden,
              och man ska se till att de olika politikområdena förstärker varandra
              på bland annat området mänskliga rättigheter.
            </seg>
            <seg n="d6c3ba5b">
              Det ska bidra till att skapa förutsättningar för fattiga människor
              att förbättra sina levnadsvillkor. Det ska värna mänskliga rättigheter,
              demokrati, god samhällsstyrning och jämställdhet mellan kvinnor
              och män. Denna politik ska naturligtvis även genomsyra vapenexporten.
            </seg>
            <seg n="fa1bc7bb">
              Vi ska inte exportera till länder där det allvarligt hindrar
              utveckling av landet. Det finns ett ramverk skrivet i olika riksdagsbeslut
              som antagits om vår vapenexport. Men vi tror att lagen ytterligare
              kan skärpas, varför vi i dag föreslår att regeringen återkommer
              i den delen med en skärpning av vapenexportlagstiftningen.
            </seg>
            <seg n="95d41570">
              Jag beklagar att Miljöpartiet, Vänsterpartiet och Sverigedemokraterna
              inte ställt sig bakom detta utan reserverat sig i utskottet. Vänsterpartiet
              och Miljöpartiet kräver i stället en ny utredning. Men efter utredningen
              ska också en ny lagstiftning skrivas. Vi ser inte att det skulle
              gå fortare med det förslag som Vänsterpartiet och Miljöpartiet
              har jämfört med det skarpa förslaget vi har om att regeringen
              ska återkomma med en ny lagstiftning, punkt slut.
            </seg>
            <seg n="7ac366c1">
              Herr talman! Sverige har som sagt valt att stödja olika militära
              FN-insatser. Men vi har också ett åtagande inom EU i det nya Lissabonfördraget.
              Vi har ingen gemensam militär inom EU, men alla länder lovar att
              ingripa till försvar för och i solidaritet med varandra. Det är
              upp till varje land att besluta hur det stödet ska gå till, men
              vi har trots allt lovat varandra att hjälpa varandra i nöd.
            </seg>
            <seg n="8fb4d473">
              Internationellt väljer Sverige att ingå i Natoinsatser som exempelvis
              i Afghanistan och Libyen. Men det är alltid med ett FN mandat
              i grunden. Sverige hjälper andra, och vi förväntar oss därför
              också stöd av andra om någon skulle angripa oss.
            </seg>
            <seg n="dda549b5">
              Inom EU finns inte bara en förväntan på solidariskt stöd utan
              också regelverk när det gäller vapenexport. År 1994 infördes en
              gemensam lagstiftning inom EU vad gäller export av produkter med
              dubbla användningsområden, alltså produkter som kan användas både
              civilt och militärt.
            </seg>
            <seg n="9e376062">
              År 1998 kom inom EU ett regelverk som förnyades 2008. Det kallas
              för en uppförandekod för vapenexport, och det antogs av olika
              statsministrar år 2008. Det innebär en större samsyn och likahanteringsprincip
              för vapenexport inom EU, vilket är bra. Om vi inte exporterar
              till ett land bör inte heller ett annat EU-land göra det. Så är
              tanken. Vi utbyter underrättelser inom EU för att vi inte exporterar
              till ett visst land, och då vet andra länder det och bör agera
              någorlunda lika.
            </seg>
            <seg n="673020ad">
              Som vi kan se i betänkandet lämnade Sverige 2010 fyra underrättelser
              om avslag. Det gällde Israel, Ryssland, Serbien och Syrien. Det
              är viktigt att betona att enskilda medlemsländer kan tillämpa
              en egen striktare linje för vapenexport än vad EU-reglerna medger.
              Av EU-reglerna som finns i handlingarna framgår ganska tydligt
              att vi inte får exportera vapen om de kan användas för intern
              repression, om de kan användas för att kränka mänskliga rättigheter,
              om de kan användas till tortyr eller på annat sätt för att kränka
              människor. Det är viktigt att EU också har ett ramverk för vapenexporten.
            </seg>
            <seg n="893f4672">
              Vänsterpartiet skriver i en motion: Vänsterpartiets mål är tydligt.
              Vi vill se en värld i fred utan vapen. Därför anser vi att Sveriges
              vapenexport på sikt helt ska avvecklas.
            </seg>
            <seg n="a9f85cc0">
              Det är nobelt, men jag ser det tyvärr som ganska orealistiskt.
              Om det vore så att det inte fanns despoter som gav sig på den
              egna befolkningen och om alla hade fredliga avsikter vore det
              ett jättebra förslag att avskaffa vapenexporten helt och hållet.
              Vi kristdemokrater anser att vi som är en demokrati med lång erfarenhet
              av fred och frihet måste vara med och ta vårt ansvar globalt.
              Det är en säkerhetspolitisk skyldighet, men också en medmänsklig
              skyldighet.
            </seg>
            <seg n="59146a7e">
              Kristdemokraterna är sedan länge tydliga med att det ska finnas
              restriktioner för vapenhandel och olika former av krigsmaterielexport.
              När det gäller vapenindustrin står det så här i vårt principprogram:
              Som en följd av Försvarets uppgifter krävs en försvarsmateriell
              kompetens inom landet, vilket förutsätter en inhemsk försvarsindustri.
              Vapenexporten ska begränsas till demokratiska stater och omgärdas
              av noggrann kontroll. Export ska ej gå till offensivt krigförande
              länder eller till stater där det förekommer systematiska kränkningar
              av mänskliga rättigheter.
            </seg>
            <seg n="04dfe8a1">
              Med det som bakgrund i vårt principprogram är jag nöjd att utskottet
              i dag går vidare med en begäran till regeringen om att komma tillbaka
              med åtgärder för ytterligare skärpning av vapenexportlagstiftningen.
              Den ska ytterligare tydliggöra att vi inte vill att vapen sänds
              till icke-demokratier. Vi vill att vapen ska skydda civilbefolkningen.
              Vi har ett försvar för att skydda och vi har en skyldighet att
              skydda både vår egen befolkning och civila i andra länder.
            </seg>
            <seg n="e5ea296a">
              Självklart ska Sverige hålla en hög profil när det kommer till
              att verka för fred och frihet och utveckling av demokrati och
              en hållbar utveckling i fattiga länder runt om i världen. Med
              det förslag vi i dag lägger fram tror jag att vi tar ett steg
              i rätt riktning och att vi ytterligare kan förbättra för fattiga
              människor i tredje världen.
            </seg>
          </u>
          <note n="9ea52fd0">
            Jag yrkar bifall till förslaget i betänkandet.
          </note>
          <note type="speaker" n="d91d9c8e">
            Anf. 98 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-b566f9137c7654da-5" n="a4f9eb29">
            <seg n="ac1ce323">
              Herr talman! Eftersom Désirée Pethrus tar upp våra reservationer
              vill jag förklara att vi inte säger nej till att det ska bli en
              förbättring. Vi är glada över att det kommer att bli en förbättring.
              Däremot har vi ett eget förslag som vi röstar för. Det innebär
              att vi skulle vilja att detta läggs i en utredning där alla får
              vara med.
            </seg>
            <seg n="798eda94">
              Vi tror att det kan bli så att man använder sig av den gamla
              Krututredningen. Den har, som jag sade tidigare, legat och samlat
              damm under en lång period. Den bör vara rätt inaktuell nu. Jag
              hoppas att ni inte fastnar i Krututredningen utan att ni utgår
              från dagens situation. Jag ser att Birgitta Ohlsson nickar. Jag
              har stort förtroende för att du håller fanan högt i den här frågan,
              Birgitta.
            </seg>
            <seg n="45197d0a">
              Vi reserverar oss inte mot att ni går ett steg vidare. Vi har
              bara ett eget förslag som vi röstar för.
            </seg>
            <seg n="d62f922e">
              Jag är glad att Désirée också talar om PGU och vikten av samstämmighet
              i all politik, även när det gäller vapenexport. Jag kan inte se
              hur en fortsatt vapenexport till länder som inte bryr sig särskilt
              mycket om fattigdomsbekämpning går ihop med PGU. Vi exporterar
              till Sydafrika, och vi exporterar till Pakistan.
            </seg>
            <seg n="393d2c47">
              I mitt anförande sade jag att på varje krona till bistånd läggs
              15 kronor på militära utgifter i världen. Det talar sitt tydliga
              språk om hur situationen är.
            </seg>
            <seg n="6f9091a2">
              Jag fick inte svar på den samvetsfråga jag ställde till Ulrik
              Nilsson. Om man exporterar vapen till ett land som vänder dem
              mot den egna befolkningen, vilket ansvar har man då?
            </seg>
          </u>
          <note type="speaker" n="f2b20e94">
            Anf. 99 DÉSIRÉE PETHRUS (KD) replik:
          </note>
          <u who="desiree_pethrus_7187d8" xml:id="i-71c91e1be5cc6154-1" n="496d1edf">
            <seg n="2491db21">
              Herr talman! Det är bra att Vänsterpartiet och Miljöpartiet står
              bakom det som vi vill göra, nämligen komma fram med en ny lagstiftning.
              Jag tycker att det är synd att ni har reserverat er. Det visar
              att vi inte är eniga. Vi har gjort en beställning till regeringen.
              Det hade varit bra om hela riksdagen hade varit enig om att den
              här beställningen ska komma fram, och att den ska komma fram så
              fort som möjligt.
            </seg>
            <seg n="f4eefc24">
              Jag tycker att det är synd att ni har begärt en utredning. Precis
              som du säger finns den gamla Krututredningen. Vi ska inte använda
              oss av den. Vi har gett helt nya förutsättningar som är ganska
              öppna. Jag tror att en ny utredning hade riskerat att förlänga
              processen ytterligare. Vad är det som säger att det inte hade
              blivit samma slutsatser i en ny krututredning? Tanken är att det
              ska komma fram snabbare och att vi inte ska gräva ned frågan i
              en större parlamentarisk utredning.
            </seg>
            <seg n="4c820a63">
              Vi ska stärka utrikespolitiken. Varje ärende behandlas individuellt.
              Det tycker jag är viktigt. Det är så det ska gå till. Vi har regelverket,
              men varje ärende måste behandlas individuellt. Där du säger att
              det är militära ändamål kan det ibland vara dubbla användningsområden.
              Ibland är det svårt att avgöra när det används civilt och när
              det används militärt. Det måste göras en bedömning i det enskilda
              fallet.
            </seg>
            <seg n="f1e5d6a5">
              Det finns redan mycket skrivet. Det får inte kränka mänskliga
              rättigheter och inte användas för internt förtryck. Jag tror att
              det är bra om vi ytterligare kan förstärka att det inte får gå
              till icke-demokratier. Därför hoppas jag att förslaget kommer
              att innebära att vi inte skickar till tredje land där det finns
              risk för förtryck. Regelverket är bra, men det kan säkert bli
              bättre.
            </seg>
          </u>
          <note type="speaker" n="28d20591">
            Anf. 100 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-b566f9137c7654da-6" n="a4f9eb29">
            <seg n="43229231">
              Herr talman! Jag vill förtydliga att jag talade för MP:s reservation,
              inte för Vänsterpartiets eller någon annans. De får tala för sig
              själva.
            </seg>
            <seg n="4c197ef8">
              Jag tycker också att det är bra att vi är eniga. Vi är egentligen
              eniga om att vi vill ha en striktare politik. Det kan jag garantera.
              I vår reservation finns många andra yrkanden också, som att det
              ska vara i överensstämmelse med PGU, att det är bättre att inte
              sälja till krigförande stater och att man ska göra konsekvensanalyser
              samt en massa annat som inte finns med i betänkandet. Vi står
              självklart bakom de yrkanden som vi själva har lagt fram i motioner.
            </seg>
            <seg n="cb38590c">
              Jag fick inte svar på samvetsfrågan. Jag tycker att det är en
              viktig fråga. Vi har ju situationen med det uppblossande kriget
              i Libyen då man börjar fundera över om vi har sålt vapen till
              den där galningen. Vi hade tydligen inte gjort det, annat än för
              väldigt länge sedan. Det känns bra att affären med övervakningssystem
              aldrig gick igenom så att vi slipper skämmas för den åtminstone.
            </seg>
            <seg n="8217ea3a">
              Om man har sålt vapen till ett land som använder dem mot den
              egna befolkningen måste man kanske ta ett större ansvar än de
              länder som inte har gjort det. Vi har ett ansvar inför deras medborgare
              också. Vi har inte bara ett ansvar för att skydda vår egen försvarsindustri.
              Vi måste också skydda människor runt om i världen. Jag tycker
              att det är en samvetsfråga hur vi hanterar vapenexporten.
            </seg>
            <seg n="8f2d07a9">
              Att krigsmateriel endast får exporteras om det finns säkerhets-
              eller försvarspolitiska skäl för det är grundkriteriet. Jag utgår
              ifrån att det syftar på vår säkerhets- och försvarspolitik. Man
              kan då ifrågasätta mycket av den svenska vapenexporten.
            </seg>
          </u>
          <note type="speaker" n="e057dcd6">
            Anf. 101 DÉSIRÉE PETHRUS (KD) replik:
          </note>
          <u who="desiree_pethrus_7187d8" xml:id="i-71c91e1be5cc6154-2" n="496d1edf">
            <seg n="0af633e3">
              Herr talman! Vapenförsäljning handlar om individuella bedömningar.
              Gör man en bedömning till exempel när det gäller Egypten har situationen
              förändrats. Vi är på väg mot en demokrati. Självklart kan vi,
              när vi skickar vapen till ett land, inte veta hur situationen
              ser ut där om tio år. Det är lite svårt att säga det som Bodil
              Ceballos är ute efter, nämligen att detta aldrig någonsin kommer
              att användas på si eller så sätt. Vi vet ingenting om hur det
              kommer att vara i de länder som vi skickar detta till. Vi ska
              göra en bedömning, som det står här. Kan detta komma att användas
              repressivt? Kan detta komma att användas mot den egna befolkningen?
              Ligger man i konflikt med ett land i sitt närområde ska vi inte
              skicka vapen dit.
            </seg>
            <seg n="6baf06c9">
              Det finns redan mycket skrivet om vad man ska tänka på inför
              ett exportärende. Jag tycker därför att det finns ganska mycket
              livremmar och hängslen redan i skrivningarna. Men visst kan vi
              ytterligare förstärka detta.
            </seg>
            <seg n="bd3b1394">
              När det gäller Libyen är det bra att vi inte har skickat något
              dit på länge. Som jag sade i mitt anförande har ISP sagt att det
              är flera länder som vi inte ska skicka något till. Till exempel
              Pakistan har man varit restriktiv till sedan 2007. Det är bra
              eftersom det är många konflikter i denna region. Vi har inte heller
              skickat något till Syrien. Någonstans finns det i alla fall några
              varningsklockor som ringer. Det är inte bara fritt fram att exportera.
            </seg>
            <seg n="fe747c7a">
              Herr talman! Avslutningsvis vill jag säga att när det gäller
              krigsmaterielexporten 2010 visar skrivelsen från regeringen att
              EU har köpt 40 procent. Vi säljer mycket till exempelvis Norge
              som vi känner ganska stort förtroende för. Det tror jag att till
              och med Bodil Ceballos skulle kunna säga. Mellanöstern har köpt
              8,1 procent, och till Nordafrika har 0,1 procent gått.
            </seg>
            <seg n="b6500f3f">
              Jag tycker att detta ändå borgar för att vi har någorlunda kontroll
              på vart vi skickar våra vapen. Det tror jag att man kan säga.
            </seg>
            <seg n="812b472d">
              Sedan finns det övervakningssystem som ibland kan användas för
              både militära och civila ändamål, och det är lite svårt att här
              utläsa om det är någonting som kommer att användas mot den egna
              befolkningen. Det ska inte vara fallet.
            </seg>
          </u>
          <note type="speaker" n="87e793d8">
            Anf. 102 PETER RÅDBERG (MP):
          </note>
          <u who="peter_radberg_0b0188" xml:id="i-a3c5243b5889873a-0" n="567c5aec" next="i-c0ec704700eea494-0">
            <seg n="13929db8">
              Herr talman! Den svenska vapenexporten har på tio år fyrdubblats,
              och Sverige är i dag världens största vapenleverantör räknat per
              capita.
            </seg>
            <seg n="95335f1f">
              Det svenska regelverket för vapenexport är på papperet restriktivt
              och avråder från export av krigsmateriel till länder där omfattande
              och grova kränkningar av mänskliga rättigheter förekommer.
            </seg>
            <seg n="b3292d07">
              Trots detta har värdet av krigsmaterielexporten till länder med
              omfattande brott just mot de mänskliga rättigheterna ökat väsentligt
              de senaste tio åren. Detta tycker jag är mycket allvarligt. Genom
              krigsmaterielexporten stärker och legitimerar Sverige den regim
              där människorättskränkningar förekommer, vilket försvårar en nödvändig
              förändring.
            </seg>
          </u>
          <note n="c7e54852">
            År 2010 exporterades för första gången krigsmateriel under 2000-talet
            för över 2 000 miljoner och gick till bland annat Förenade Arabemiraten,
            Kazakstan, Oman, Pakistan, Saudiarabien, Tunisien och Bahrain.
          </note>
          <u who="peter_radberg_0b0188" xml:id="i-c0ec704700eea494-0" n="567c5aec" prev="i-a3c5243b5889873a-0">
            <seg n="6e917e79">
              Både vapenexporten och den statligt finansierade exportpolitiken
              med Exportkreditnämnden och Svensk Exportkredit måste underordnas
              regelverk för att säkerställa att man inte ger stöd till affärer
              som riskerar att bidra till kränkningar av mänskliga rättigheter.
            </seg>
            <seg n="ed38ecfc">
              Sverige är i dag världens tionde största vapenexportör räknat
              i reella pengar. Att ha en betydande roll på den internationella
              vapenmarknaden får konsekvenser. Det är framför allt fyra svenska
              vapen som bidrar till att göda krig och konflikter, bidrar till
              brott mot mänskliga rättigheter, bidrar till fattigdom och därmed
              stärker diktaturer.
            </seg>
            <seg n="e37076b3">
              Världen spenderar totalt ca 10 000 miljarder kronor varje år
              på militära rustningar. Det motsvarar mer än 1 500 kronor per
              person i världen. Samtidigt dör ca 30 000 barn varje dag av sjukdomar
              relaterade till brist på mat, vatten och hälsovård. Om resurserna
              hade fördelats annorlunda hade många liv kunnat räddas.
            </seg>
            <seg n="22a3cfef">
              Militär upprustning är i sig en starkt bidragande orsak till
              konflikter och till att konflikter tar ett våldsamt och destruktivt
              förlopp. Omvänt har nedrustning i många fall varit ett viktigt
              inslag i de processer som har lett till stabil fred.
            </seg>
            <seg n="696cd05c">
              Sverige har länge varit en stor vapenproducent, men på senare
              år har vapenexporten flerdubblats, detta trots att all vapenexport
              från Sverige på papperet är förbjuden.
            </seg>
            <seg n="b27da853">
              Enligt svensk lag är det bara just vid dessa undantag som detta
              förbud tillfälligt kan upphävas. Bland annat sägs det i riktlinjerna
              att Sverige inte bör exportera vapen till länder som är i krig
              och till länder som omfattande och grovt bryter mot mänskliga
              rättigheter.
            </seg>
            <seg n="bc12e047">
              Med tanke på att Sverige på papperet har en ganska tuff lagstiftning
              när det gäller vapenexport kan det kanske förvåna att vapen exporteras
              till länder som systematiskt bryter mot mänskliga rättigheter.
            </seg>
            <seg n="bada80a9">
              Den internationella vapenhandeln är en viktig drivkraft bakom
              militär rustning och bidrar därmed till krig och väpnade konflikter.
              Därför anser jag att Sverige bör verka för en radikal svensk och
              global nedrustning och för att resurser som i dag används till
              militär rustning omfördelas till insatser som kan förebygga krig
              och konflikter.
            </seg>
            <seg n="d34b3060">
              Dess värre finns det nu i stället förslag i Sverige som går i
              motsatt riktning och som ytterligare öppnar upp för att sälja
              vapen till krigförande länder, förslag som syftar till att göra
              det enklare att exportera till ett antal strategiskt viktiga länder
              som Sverige har ett omfattande krigsmaterielsamarbete med.
            </seg>
            <seg n="36d357b3">
              En konsekvens av detta är att Sverige lättare kan exportera krigsmateriel
              till krigförande länder, till exempel USA och Storbritannien.
            </seg>
            <seg n="c381eeca">
              Ett annat exempel är att Sverige, trots långvarigt krig mellan
              Indien och Pakistan, fortsätter leverera krigsmateriel till båda
              parter för att inte undergräva nuvarande och framtida affärskontakter.
            </seg>
            <seg n="8506ac8b">
              Att svensk utrikespolitik ska främja respekten för de mänskliga
              rättigheterna har av riksdag och regering betonats alltmer under
              senare år. Omsorgen om och försvaret av de mänskliga rättigheterna
              är en integrerad och central del av den svenska utrikespolitiken.
            </seg>
            <seg n="f7c0cabc">
              Det är i detta sammanhang märkligt att regeringens fagra tal
              om mänskliga rättigheter inte får samma betydelse när det gäller
              den svenska vapenindustrins möjligheter att sälja sina produkter
              på den internationella marknaden.
            </seg>
            <seg n="ec59437e">
              Trots de hårda skrivningarna ser verkligheten helt annorlunda
              ut än de restriktiva intentionerna. Riksdagens riktlinjer för
              vapenexport åsidosätts systematiskt.
            </seg>
            <seg n="1fe518ce">
              Sverige exporterar stora mängder krigsmateriel till flera länder
              där svåra brott mot mänskliga rättigheter begås, vilket både legitimerar
              regeringarnas politik och stärker deras vapenmakt rent konkret.
            </seg>
            <seg n="41871515">
              Miljöpartiet vill att vapenindustrins möjligheter att få exportkrediter
              stoppas när det gäller export till länder som bryter mot de mänskliga
              rättigheterna.
            </seg>
            <seg n="f66590bb">
              Svenska vapen säljs till länder med stor fattigdom där vapenköpen
              kan direkt motverka arbetet mot fattigdom.
            </seg>
            <seg n="09512f25">
              Det är ett grundläggande problem att världen väljer att prioritera
              militära satsningar i stället för att lösa fattigdomsproblemen.
              För varje krona som läggs på bistånd i världen läggs ytterligare
              15 kronor på militära utgifter.
            </seg>
            <seg n="9b86f343">
              När riksdagen beslutade om politiken för global utveckling i
              december 2003 var huvudpunkten att Sveriges politik måste vara
              samstämmig:
            </seg>
            <seg n="01464499">
              Det Sverige säger och gör i ett sammanhang måste stämma med svenskt
              agerande i sin helhet.
            </seg>
            <seg n="1039f791">
              Alla politikområden ska sträva mot samma mål. Målet är att bidra
              till en rättvis och hållbar global utveckling. Politiken ska präglas
              av ett rättighetsperspektiv och kännetecknas av de fattigas perspektiv
              på utveckling. Det innebär att fattiga människors behov, intressen
              och förutsättningar ska vara utgångspunkt i strävan mot en rättvis
              och hållbar utveckling.
            </seg>
            <seg n="9bd21165">
              Om Sverige ska leva upp till detta bör vapenexporten i varje
              enskilt fall föregås av en problematiserande granskning av huruvida
              vapenexporten riskerar att just motverka en hållbar utveckling.
            </seg>
            <seg n="64fec67e">
              En försiktighetsprincip bör anges i samband med vapenexport som
              innebär att fattigdomsbekämpningen, om det finns risk för en målkonflikt,
              bör få företräde.
            </seg>
            <seg n="fc0b3dae">
              Saudiarabien är en av världens mest brutala diktaturer. Utrikesdepartementet
              riktar i sin rapport stark kritik mot bristen på respekt för mänskliga
              rättigheter. Det är inte tillåtet att offentligt kritisera islam
              eller kungafamiljen. Politiska partier är förbjudna, och demonstrationer
              är olagliga. I enlighet med sharialagarna utdöms kroppslig bestraffning
              i form av piskning och amputering, och dödsstraff tillämpas.
            </seg>
            <seg n="bebd3f60">
              Trots denna vetskap undertecknade Sverige år 2005 ett långtgående
              militärt samarbetsavtal med Saudiarabien ett avtal som fortfarande
              gäller.
            </seg>
            <seg n="f74b1b84">
              Herr talman! Sverige står i dag inför ett viktigt vägval. Trots
              att Sverige har en mycket restriktiv vapenexportpolitik har denna
              i grunden förändrats. Svensk vapenexport har blivit mer och mer
              exportorienterad. Det finns till och med en svensk myndighet som
              har i uppgift att försöka hjälpa svenska företag att exportera
              så mycket vapen som möjligt.
            </seg>
            <seg n="f9fc212a">
              Herr talman! Nu finns det en liten markering från regeringens
              sida om en skärpning när det gäller vapenexporten. Det är bra.
              Men vi i Miljöpartiet tycker att skrivningen är för vag. Vi vet
              inte vad skärpningen innebär. Vi hoppas att regeringen tar tillfället
              i akt och tillsätter en parlamentarisk utredning som får se över
              svensk vapenexport och svensk import.
            </seg>
          </u>
          <note n="acec2e6a">
            I detta anförande instämde Bodil Ceballos (MP).
          </note>
          <note n="d36a4367">
            Överläggningen var härmed avslutad.
          </note>
          <note n="9e5d6a28">
            10 § Berättelse om verksamheten i Europeiska unionen under 2010
          </note>
          <note n="ee7b7cfc">
            Föredrogs
          </note>
          <note type="speaker" n="dbb13113">
            Anf. 103 KENNETH G FORSLUND (S):
          </note>
          <u who="kenneth_g_forslund_6e39e5" xml:id="i-05eb530b59ae2b24-0" n="4443312f">
            <seg n="e3113fe9">
              Herr talman! För att undvika att glömma det börjar jag med att
              yrka bifall till reservation 6 från Socialdemokraterna och till
              reservation 18 från Socialdemokraterna, Miljöpartiet och Vänsterpartiet.
              Givetvis står vi socialdemokrater bakom också våra övriga reservationer
              i betänkandet. Men för tids vinnande begränsar vi oss till att
              yrka bifall endast till de två nämnda reservationerna.
            </seg>
            <seg n="f9e31b89">
              EU är för oss socialdemokrater ett samarbete mellan suveräna
              stater. Vi tycker att det är viktigt att det är på just det viset.
              I dag är det 27 suveräna stater som på lika villkor samarbetar.
            </seg>
            <seg n="dd935d55">
              Naturligtvis är det olika storlek och karaktär på medlemsstaterna.
              Men själva grundtanken, att 27 stater möts och samarbetar om gemensamma
              frågor, är viktig för oss socialdemokrater. Vi tycker att det
              är viktigt att slå vakt om det i EU-samarbetet.
            </seg>
            <seg n="54889ca7">
              Det handlar om att tillsammans med övriga EU-länder söka gemensamma
              lösningar på gemensamma utmaningar. Det finns gott om sådana utmaningar
              i Europa och i världen. Tillsammans i Europa kan vi när det gäller
              globala utmaningar skapa åtminstone dellösningar och bidra till
              bra globala lösningar genom att vara föregångare i vårt samarbete
              inom EU.
            </seg>
            <seg n="4e04e41e">
              Många gånger är det den inre marknaden som hamnar i fokus i EU-arbetet
              talet om de fyra friheterna för människor, kapital, varor och
              tjänster. Ibland tycks de få röra sig så fritt att det faktiskt
              inte blir någon ordning på förutsättningarna för att ha ordning
              och reda exempelvis på arbetsmarknaden. Vi socialdemokrater tycker
              att det finns en hel del att göra också från svensk sida för att
              förbättra situationen i EU och för att hävda svenska intressen
              och värderingar när det gäller ordning och reda på arbetsmarknaden
              och att kollektivavtal i olika länder ska gälla i länderna.
            </seg>
            <seg n="18cfb941">
              Det får inte vara så att EU-samarbetet i den ekonomiska delen
              blir ett slags kapplöpning ned mot botten av villkoren. Grundtanken
              med hela EU-projektet tittar man i Romfördraget ser man det snabbt
              som en av de första och viktigaste punkterna som slogs fast 1957
              är att man syftar till en stabil social och ekonomisk utveckling
              och till utjämnade villkor. Den utjämningen handlar naturligtvis
              inte om att utjämna nedåt, utan den handlar om att utjämna uppåt.
              Då är det allvarligt med den situation vi i dag har med en regering
              som inte förstår värdet av att förändra utstationeringsdirektivet
              och att motverka de negativa konsekvenser som den så kallade Lavaldomen
              fått.
            </seg>
            <seg n="46b79c46">
              Jag är alldeles övertygad om att andra socialdemokratiska riksdagsledamöter
              senare här i debatten mer och djupare går in på de arbetsrättsliga
              aspekterna och på vikten av ordning och reda på arbetsmarknaden
              när det kommer till EU-frågor.
            </seg>
            <seg n="9f4f1f6b">
              För att gå tillbaka till det som handlar om EU:s gemensamma agerande
              och EU:s utrikespolitik kan jag säga att vi socialdemokrater tycker
              att det är viktigt att EU tar ansvar också utanför EU. Vårt ansvar
              för världen tar inte slut vid EU:s yttre gränser tvärtom!
            </seg>
            <seg n="b908fd03">
              EU måste ta ett ansvar för att utveckla närområdet både söder
              och öster om oss där man behöver hjälp med både sin ekonomiska
              utveckling och sin utveckling för att få mänskliga rättigheter,
              där man behöver hjälp för att vinna demokratin och där människor
              nu, som vi i princip varje dag kan se, kämpar för just de rättigheter
              som vi tycker är så självklara att de är grundläggande för hela
              EU-samarbetet.
            </seg>
            <seg n="4caf5d71">
              Därför tycker vi socialdemokrater att EU ska engagera sig mer
              i sin omvärld och framför allt i sitt närområde. Och därför är
              EU:s olika partnerskap viktiga. De måste få en högre prioritet.
              Men det får inte fortsätta att vara som det varit under en mycket
              lång tid då kortsiktiga ekonomiska intressen fått gå före långsiktiga
              moraliska och värderingsmässiga intressen. Det kan inte bara handla
              om ekonomi och aldrig om situationen för mänskliga rättigheter
              och demokrati.
            </seg>
            <seg n="5e87d7df">
              I de avtal som vi skriver med de länder utanför EU som vi samarbetar
              med tar vi upp både de ekonomiska aspekterna och de aspekter som
              handlar om demokrati och mänskliga rättigheter. Men när bläcket
              torkat på de avtal som EU skriver med länder i sin omvärld är
              det alltför ofta så att vi inriktar oss enbart på de ekonomiska
              delarna i avtalen. Snabbt glömmer vi de krav som vi ställt och
              den hjälp som vi sagt skulle erbjudas från EU för att åstadkomma
              en utveckling av just mänskliga rättigheter och demokrati. Här
              måste EU bli betydligt bättre på att leva upp till sina egna löften.
            </seg>
            <seg n="9725abf1">
              Jag tycker att det är en utmaning för Sverige att vara pådrivande
              i EU-samarbetet för att EU ska infria det som står skrivet och
              driva på så att länder som slutit avtal med oss driver på i sin
              utveckling och så att vi i framtiden kan se en verklighet där
              människor också utanför EU:s gränser får det bättre.
            </seg>
            <seg n="853bcd19">
              Trots allt tror jag att det viktigaste med hela EU-projektet
              är att människor får det bättre. Det här ska inte vara politikens
              och byråkraternas projekt, utan det här måste vara människornas
              projekt.
            </seg>
            <seg n="b9f332e6">
              Den gemensamma utrikespolitiken i EU bygger på att besluten fattas
              i enhällighet. Det har sina sidor att göra så, för ibland är det
              väldigt svårt att enas när det är 27 medlemsländer som bevisligen
              har olika nationella intressen och som givetvis styrs av regeringar
              som inte har en och samma politiska färg. Ibland kan klyftorna
              vara ganska stora, och ibland inträffar det att EU misslyckas
              med att komma fram till gemensamma ståndpunkter i de oftast allra
              svåraste internationella frågorna.
            </seg>
            <seg n="25672bca">
              Ibland höjs röster för att ge upp detta med gemensam utrikespolitik
              eller, kanske oftare, för att ge upp tanken på att fatta besluten
              med enhällighet. Jag tror att det är oerhört viktigt att vi utsätter
              oss för denna prövning varje gång vi ska fatta beslut om utrikespolitik
              i EU att vi just strävar efter enigheten. De få gånger det händer
              att EU misslyckas är det ändå så att vi har tagit ett steg närmare
              att komma dithän att vi tillsammans, alla medlemsländer, faktiskt
              formulerar en gemensam utrikespolitik.
            </seg>
            <seg n="a1caf442">
              Vi vet nämligen att det när EU gör det har en möjlighet att få
              mycket stor påverkan på vår omvärld. Det är viktigt att EU agerar
              internationellt, utanför sina egna gränser, och agerar i olika
              internationella organ, exempelvis i FN-systemet. Det är klart:
              Då måste vi utsätta oss för prövningarna, som ibland är tuffare
              än andra gånger, att diskutera oss fram till de gemensamma ståndpunkterna.
            </seg>
            <seg n="b57c2cd4">
              Samtidigt vet vi att det arbete vi gör i EU, som vi lägger mycket
              tid på och ägnar mycket möda åt, är ett föredöme i omvärlden.
              Andra regionala samarbeten runt om i världen tittar på EU och
              kommer till EU för att lära sig hur man gör. De inspireras av
              vårt arbete och naturligtvis också av de framgångar vi har haft
              under drygt 50 år med detta samarbete. Vi ska vara stolta över
              detta, men naturligtvis inte nöjda utan fortsätta att utveckla
              samarbetet.
            </seg>
            <seg n="26652a3f">
              Det är det som är viktigt för oss socialdemokrater: att fortsätta
              att utveckla samarbetet i EU och göra livet och vardagen bättre
              för människorna, både inom och utom EU. Där skulle det vara välgörande
              med en svensk regering som inte bara vill tillhöra EU:s kärna,
              som vi fick höra mycket om för några år sedan, men som alltför
              sällan egentligen hävdar några åsikter eller är pådrivande i EU.
              Det är det vi socialdemokrater saknar i EU-samarbetet den svenska
              pådrivande rösten.
            </seg>
            <seg n="3a6ee94b">
              (Applåder)
            </seg>
          </u>
          <note type="speaker" n="469b8912">
            Anf. 104 BODIL CEBALLOS (MP):
          </note>
          <u who="bodil_ceballos_02855b" xml:id="i-0510acb56612a9fa-0" n="a4f9eb29" next="i-e4bbd80b8b901857-0">
            <seg n="480e02c9">
              Herr talman! Den årliga skrivelsen om verksamheten i Europeiska
              unionen tar upp allt mellan himmel och jord, eller åtminstone
              allt mellan Medelhavet och Barents hav. Det är en rapport om vad
              som har skett under året och lite grann av en uppslagsbok när
              man vill gå tillbaka och se vad som hänt i en fråga från år till
              år. Den är inte särskilt upphetsande, dock.
            </seg>
            <seg n="d3be9e6a">
              Jag kommer att göra korta nedslag i bara några områden, herr
              talman, och jag tänker inte omvandla denna diskussion till en
              ny vapenexportdebatt det skulle kunna gå och inte heller till
              en Nordafrikadebatt. Det skulle också kunna gå, men vi har haft
              många de senaste månaderna. I ljuset av vad som pågår i flera
              av EU:s södra grannländer är det dock uppenbart att EU behöver
              förändra sin grannskapspolitik, så jag börjar ändå i den änden.
            </seg>
            <seg n="ff7a122b">
              Med de nyvunna erfarenheterna av det som har skett med början
              i fredliga men nedslagna demonstrationer i Västsahara och därefter
              i land efter land i både Nordafrika och Mellanöstern är det uppenbart
              att de instrument EU har haft inom ramen för associeringsavtal
              och Medelhavsunionen inte har fungerat alls då det gäller att
              stötta folkens krav på demokrati, mänskliga rättigheter och social
              rättvisa.
            </seg>
            <seg n="a6dff159">
              Vi har många gånger begärt att EU:s associeringsavtal tydligare
              måste kopplas till krav på att länderna i fråga respekterar de
              mänskliga rättigheterna. Det är omöjligt att frikoppla frågor
              om handel och ekonomiskt samarbete från frågor om mänskliga rättigheter.
              Vi måste också vara självkritiska och ifrågasätta det av EU påtvingade
              samarbetet på migrationsområdet, med Gaddafi och andra trevliga
              gossar i regionen.
            </seg>
            <seg n="8250e974">
              Som vi tidigare har diskuterat har utvecklingen i regionen visat
              på problematiken med inte bara den svenska vapenexporten utan
              i synnerhet ett antal andra EU-länders tvivelaktiga affärer med
              diktatorerna. Lösningen i regionen är politisk, inte militär,
              och EU kan i egenskap av närmaste granne spela en större roll.
              Men det krävs att det sker på likvärdiga villkor, inte bara utifrån
              ett europeiskt egenintresse.
            </seg>
            <seg n="488c6763">
              Just nu är behoven av humanitärt stöd och stöd till skapandet
              av demokratiska institutioner skriande. Det behövs också en ny
              syn på länderna i fråga, som utgår från deras medborgares vilja
              och deras rättigheter. Då tänker jag på dem som bor där oavsett
              om de kallas medborgare, undersåtar eller är ockuperade. Det kommer
              nämligen inte att gå att spela storebror till länderna i fråga
              så länge till.
            </seg>
            <seg n="930ef1cd">
              Jag är dock inte så säker på att EU-kommissionen och parlamentet
              riktigt förstått hur förändrad situationen faktiskt är, för det
              framgår åtminstone inte av de rådsslutsatser och annat som når
              oss i EU-nämnden. Den enda gemensamma nämnaren verkar vara att
              den illegala migrationen är ett problem som måste stoppas, vilket
              alltså rör sig någonstans i gränslandet mellan utrikespolitik
              och migrationspolitik.
            </seg>
            <seg n="c75a3a7e">
              Det är min förhoppning att den svenska regeringen gör vad den
              kan för att föra en politik som i första hand värnar flyktingars
              rätt att söka asyl i ett EU-land framför att stoppa dem innan
              de når europeiskt vatten. Vi vet ju hur det ser ut med vissa andra
              länders regeringar och deras synpunkter och agerande. Både en
              svensk kommissionär på området och en svensk migrationsöverenskommelse
              som omfattar även den framtida EU-lagstiftningen på området bådar
              dock för att det inte skenar helt åt skogen. Att det är önskvärt
              att nå en godtagbar situation för hanteringen av flyktingar i
              Medelhavsområdet tror jag att vi nästan alla är överens om här
              i kammaren.
            </seg>
            <seg n="10d6664d">
              Herr talman! EU ska enligt det nya fördraget verka för en social
              marknadsekonomi. Väl fungerande marknader, utbildning, en aktiv
              välfärdspolitik och en progressiv miljöpolitik ska tillsammans
              bidra till en hållbar ekonomisk utveckling och till jobbskapande.
              I ett EU med stor arbetslöshet och som lider av sviterna av finanskrisen
              menar vi att de nya jobben kommer att skapas i bland annat miljötekniksektorn
              genom energieffektiviseringar, satsningar på förnybara energikällor
              och investeringar i en utbyggnad av utsläppssnål kollektivtrafik.
            </seg>
            <seg n="87335c23">
              Miljömässigt sunda och produktiva arbeten är grunden för uthålligheten
              i tillväxten. Den modell vi delvis, men inte tillräckligt, arbetat
              med i Sverige där det som är dåligt för miljön ska vara dyrt och
              det som är bra ska vara billigt är väl värd att exportera till
              övriga EU-länder. I Sverige har det lett till en framväxt av ren
              teknik och nya branscher, och därmed jobb.
            </seg>
            <seg n="cdcd5fcc">
              När plånboken talar i kombination med tydlig information ändrar
              människor också sitt beteende. När finanskrisen slog till i Spanien
              slutade till exempel taxibilarna att cirkulera och spy ut avgaser
              som förut, och resenärerna fick i stället gå till taxihållplatser.
              Det i sig kanske inte gav så många nya jobb, men det blev billigare
              för taxibolagen som på så sätt också hade råd att behålla chaufförerna.
              Det gav också lägre utsläpp. Det bästa är att de vande sig vid
              den modellen.
            </seg>
            <seg n="44bbd027">
              Den nordiska modellen visar att det är möjligt att skapa samhällen
              som är både ekonomiskt och socialt framgångsrika samtidigt som
              miljömässiga krav hålls på en hög nivå. Det är i de små och medelstora
              företagen som potentialen att driva fram en utveckling mot nya,
              gröna jobb är störst. Det bör därför bli enklare att starta och
              driva företag som kan verka över nationsgränserna. Klimat- och
              jobbpolitik går hand i hand. Det är en vinnavinnasituation inte
              bara i Sverige.
            </seg>
            <seg n="f6cefd98">
              EU har dock inte bara möjlighet att arbeta med klimatpolitik
              i EU det är av avgörande betydelse att EU också agerar på den
              internationella arenan. Sverige var en gång drivande i EU när
              det gäller klimatfrågan, och EU var pådrivande i de internationella
              klimatförhandlingarna. Vi anser att Sverige måste återta sin pådrivande
              roll inom EU:s klimatarbete och att unionen ska vara en förebild
              i de internationella åtgärderna, i synnerhet nu när de internationella
              klimatförhandlingarna är i ett kritiskt skede. Det finns ingen
              godtagbar överenskommelse om en fortsättning, och förtroendeklyftan
              mellan de rika och de fattiga länderna är djup av förklarliga
              skäl.
            </seg>
            <seg n="b3052039">
              Det är dock inte bara i klimatpolitiken vi förlorar i förtroende
              gentemot den fattigare delen av världen. Det är till exempel fortfarande
              så att det är världens rikaste länder som handlar mest med varandra,
              och fattigare länder hindras från att komma in på de rika ländernas
              marknader genom handelsbarriärer, till exempel de kostsamma jordbrukssubventionerna.
              De förlorar årligen flera hundra miljarder dollar på detta sätt.
              EU bidrar stort till den kapitalflykt som sker från fattiga länder
              till de rika.
            </seg>
            <seg n="b41c15be">
              Herr talman! När EU:s utstationeringsdirektiv antogs av EU-parlamentet
              och ministerrådet fanns det en bred enighet om att direktivet
              skulle utgöra en lägsta nivå, ett golv, för de löne- och anställningsvillkor
              som kan krävas av ett värdland.
            </seg>
            <seg n="a5b3c9b4">
              EU-domstolen har i sina domar tolkat direktivet som ett tak och
              angivit en högsta nivå för vilka villkor som kan krävas av ett
              gästande företag. Den tolkningen innebär att utstationerad arbetskraft
              riskerar att utsättas för diskriminering och att arbetsmarknaden
              utsätts för en press nedåt, mot lägre löner och sämre anställningsvillkor.
            </seg>
            <seg n="24de07cc">
              Vi anser därför att EU bör anta ett juridiskt bindande socialt
              protokoll som tydliggör att grundläggande fackliga rättigheter,
              såsom förhandlings- och konflikträtt samt rätten att teckna kollektivavtal,
              gäller inom unionen. I det sociala protokollet ska det fastställas
              att grundläggande mänskliga rättigheter har företräde framför
              ekonomiska intressen.
            </seg>
            <seg n="2551e337">
              Jag yrkar bifall till reservationerna 36 och 40 och står också
              bakom övriga reservationer.
            </seg>
          </u>
          <note n="166722c4">
            Ajournering
          </note>
          <note n="c575c90f">
            Kammaren beslutade kl. 15.50 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="bodil_ceballos_02855b" xml:id="i-e4bbd80b8b901857-0" n="a4f9eb29" prev="i-0510acb56612a9fa-0">
            <seg n="b735fcce">
              Återupptagna förhandlingar
            </seg>
          </u>
          <note n="60afff13">
            Förhandlingarna återupptogs kl. 16.00.
          </note>
          <note n="38c6a9e7">
            11 § Beslut om ärenden som slutdebatterats vid dagens sammanträde
          </note>
          <note n="a8ededdd">
            Punkt 1
          </note>
          <note n="ac93ce3f">
            Punkt 2
          </note>
          <note n="5b8761d3">
            Punkt 6
          </note>
          <note n="720ee95f">
            Övriga punkter
          </note>
          <note n="d42f0501">
            12 § (forts. från 10 §) Berättelse om verksamheten i Europeiska
            unionen under 2010 (forts. UU10)
          </note>
          <note type="speaker" n="b933df7a">
            Anf. 105 JULIA KRONLID (SD):
          </note>
          <u who="julia_kronlid_bdd5b3" xml:id="i-d1191f55b1c31986-0" n="78a4ae8d" next="i-309116a3fc1b5237-0"/>
          <note n="98bc677c">
            Fru talman! Jag vill börja med att yrka bifall till reservationerna
            2, 4, 7, 10, 13, 16, 20, 26, 29, 31 och 39.
          </note>
          <u who="julia_kronlid_bdd5b3" xml:id="i-309116a3fc1b5237-0" n="78a4ae8d" prev="i-d1191f55b1c31986-0">
            <seg n="ff1d1746">
              Fru talman! I Sverigedemokraternas värld får Sverige lov att
              vara just Sverige, och dess invånare får lov att vara just svenskar.
              I vårt Sverige ska svenska folket ha makten att själva forma sin
              gemensamma framtid. I vårt Sverige ska den svenska riksdagen vara
              det högsta beslutande organet. Vårt Sverige är en självständig,
              fri och demokratisk stat som i samarbete med andra länder vill
              arbeta för ett bättre Europa och en bättre värld.
            </seg>
            <seg n="f57cd3da">
              Det är mot bakgrund av detta vi är starkt kritiska till den inriktning
              som EU-samarbetet har tagit. Grundtanken med ett samarbete i Europa
              var från början att säkra freden. I dag ser vi att EU utvecklas
              till något som ligger långt bortom det ursprungliga syftet.
            </seg>
            <seg n="adedbeaf">
              Inför folkomröstningen 1994 betonades att EU i huvudsak skulle
              syssla med övergripande frågor. När vi nu tittar på den utveckling
              som har skett inom EU sedan dess kan man lätt konstatera att mycket
              av vad som utlovades i praktiken inte har uppfyllts. Det är snarare
              så att EU har utvecklats i motsatt riktning. EU producerar i dag
              mängder av detaljföreskrifter inom områden där de enskilda medlemsländernas
              kompetens är större.
            </seg>
            <seg n="3b654eae">
              Vår bedömning är att Europeiska unionen har tagit formen av en
              gigantisk byråkrati som lever sitt eget liv långt borta från huvuddelen
              av medborgarna i dess medlemsländer. Unionen betraktas av många
              medborgare som en organisation bestående av och ledd av politiker
              utan kännedom om medborgarnas vardag eller de olika förutsättningar
              som råder i olika medlemsländer. Det är påtagligt att det i många
              medlemsländer växer fram en allt starkare misstänksamhet och oförståelse
              inför EU och dess organisation.
            </seg>
            <seg n="14363d78">
              Den viktigaste faktorn i bedömningen av unionen är ändå införandet
              av Lissabonfördraget, för i och med Lissabonfördragets införande
              står vi nu i en situation där det enligt Sverigedemokraterna är
              tveksamt om Sverige fortfarande kan kallas för en självständig
              stat. Fördraget innebär bland annat att möjligheten för det enskilda
              landet att självt ansvara för sin inhemska politik har minskat
              genom införandet av ytterligare möjligheter till tvingande beslut
              med kvalificerad majoritet i EU-rådet.
            </seg>
            <seg n="27b21701">
              Vi menar att det är synnerligen olämpligt att en svensk regering
              inte på ett tydligare sätt har motsatt sig denna förändring, som
              enligt oss innebär en grov kränkning av det svenska självbestämmandet.
              Vår bedömning är att fördraget strider mot svensk grundlag och
              principen om att all offentlig makt utgår från folket. Det absolut
              mest skandalösa i detta är själva antagandet av fördraget, där
              svenska folket inte fick chansen att säga sitt om saken i en folkomröstning.
            </seg>
            <seg n="d5af4dc5">
              Fru talman! Vi kan konstatera att planerna på unionens utvidgning
              fortskrider. EU förhandlar i dagsläget om medlemskap med såväl
              Turkiet som flera Balkanländer. Sverigedemokraterna ser att det
              finns vissa risker med att unionen utsträcks ytterligare. Vi är
              för samarbete mellan suveräna stater, men när EU går i riktning
              mot att bli en alltmer överstatlig union menar vi att det kan
              bli svårt att förenas kring en gemensam politik med stater som
              skiljer sig mycket från varandra.
            </seg>
            <seg n="1c04cf0f">
              Sverigedemokraterna har från början motsatt sig ett turkiskt
              medlemskap i unionen med utgångspunkten att landets demokratiska
              statsskick knappast kan anses vara stabilt, att det finns stora
              brister i respekten för de mänskliga rättigheterna och att det
              finns ett starkt inslag av islamistiska krafter i dess politiska
              liv. Vi anser det vara beklagligt att regeringen inte på ett tydligare
              sätt markerar mot ett turkiskt medlemskap i unionen. Sverigedemokraterna
              menar även att nya kandidatländers ekonomiska standard inte ska
              avvika negativt i alltför stor utsträckning i förhållande till
              det befintliga EU-snittet.
            </seg>
            <seg n="d8f707e5">
              Fru talman! Utvecklingen mot en alltmer gemensam utrikespolitik
              är också djupt oroande för oss. Vi anser att vi här i landet ska
              ha vår egen utrikespolitik. Vi vänder oss särskilt mot utskottets
              yttrande att EU:s utrikespolitik är vår utrikespolitik. Det är
              direkt häpnadsväckande att utskottet med detta yttrande vill lägga
              sig platt för Europeiska unionen och därigenom helt ignorera svenska
              utrikesintressen.
            </seg>
            <seg n="621f6c84">
              I samband med detta vill jag också tillägga att Sverigedemokraterna
              tidigare har antagit en kritisk inställning till EU:s gemensamma
              säkerhets- och försvarspolitik, och vi vidhåller denna inställning.
              Det är vår mening att Sverige inte längre bör delta i uppsättning
              av unionens snabbinsatsstyrkor och att det svenska deltagandet
              i den nordiska stridsgruppen bör avvecklas.
            </seg>
            <seg n="308e3051">
              Fru talman! Sverigedemokraterna ser positivt på att länder i
              Europa kan samarbeta och finna lösningar på gemensamma angelägenheter.
              Vi kan också hålla med om att Europa behöver samarbeta kring asylpolitiken
              och att det kan finnas positiva delar i ett gemensamt europeiskt
              asylsystem.
            </seg>
            <seg n="658d1d4a">
              Ett gemensamt asylsystem skulle kunna bidra till att minska dramatiska
              skillnader i asylinströmningen till enskilda medlemsstater över
              tid. Vi instämmer också i utskottsmajoritetens strävan efter en
              långsiktigt hållbar migrationspolitik och att FN:s flyktingorgan
              UNHCR bör ges en mer framträdande roll. Med detta sagt vill vi
              ändå understryka att en sådan långsiktigt hållbar migrationspolitik
              inte är kompatibel med den nivå på invandring som för närvarande
              är fallet i Sverige. Utöver detta vill vi också understryka att
              det är de enskilda medlemsländerna som ytterst ska få ansvara
              för sin egen migrationspolitik.
            </seg>
            <seg n="442b9314">
              I likhet med utskottsmajoriteten anser jag att det är viktigt
              att förebygga och bekämpa människohandel i Europa även genom internationell
              samverkan. Sverigedemokraterna menar däremot att detta inte bör
              regleras genom överstatliga direktiv utan hade hellre sett att
              det sker på bilateral basis.
            </seg>
            <seg n="39fdde4e">
              Fru talman! Låt mig sammanfatta med att vi sverigedemokrater
              är oerhört skeptiska till mycket av den verksamhet som unionen
              sysslar med och den utveckling vi ser i EU. Det är vår övertygelse
              att dessa brister inte kan avhjälpas. Det enda som i realiteten
              återstår är ett svenskt utträde ur EU och att omförhandla vårt
              medlemskap till att enbart omfatta Europeiska ekonomiska samarbetsrådet.
              Innan detta kan ske vill vi bestämt motsätta oss ett turkiskt
              inträde i unionen. Vi vill ha ett fortsatt nej till ett svenskt
              medlemskap i EMU och ett återupprättat gränsskydd.
            </seg>
            <seg n="0b56a97a">
              Sverigedemokraterna vill i samarbete med andra länder arbeta
              för ett bättre Europa och en bättre värld, men vårt Sverige ska
              vara ett självständigt, demokratiskt och fritt land.
            </seg>
          </u>
          <note n="edc8ea5f">
            I detta anförande instämde Josef Fransson, Carina Herrstedt,
            Per Ramhorn, Johnny Skalin och Sven-Olof Sällström (alla SD).
          </note>
          <note type="speaker" n="9d66dd5e">
            Anf. 106 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-8f578112887992e0-2" n="ba500ef6">
            <seg n="11ba25aa">
              Fru talman! Vi diskuterar i dag regeringens skrivelse om verksamheten
              i Europeiska unionen 2010. Det kan låta som en formalitet. Men
              det behöver det inte vara, för 2010 har varit ett av de mer dramatiska
              åren i Europeiska unionens historia.
            </seg>
            <seg n="b219bfe0">
              2010 var året som dominerades av eurokrisen i Europeiska unionen.
              Det var inledningen på en lång rad år av kris för EU:s gemensamma
              valuta och för den gemensamma ekonomiska politiken. 2010 var året
              då man fick rycka ut i räddningsaktion efter räddningsaktion för
              att europeiska banker inte skulle gå omkull. Det var året då eurons
              svaghet visade sig med full styrka. Det var året då en rad länder
              hamnade i akut statsfinansiell kris. Det var året då EU fick rycka
              ut och rädda först Grekland och sedan Irland, och det var året
              då vi insåg att detta var de två första länder i en lång rad som
              kommer att råka ut för den ekonomiska krisen.
            </seg>
            <seg n="f1584542">
              Vad beror då krisen på? Dess grundläggande orsak är framför allt
              en alldeles oansvarig spekulation av stora banker och finansinstitut.
              Det är bankerna som har orsakat krisen på Irland. Det är bankerna
              som har orsakat en stor del av de förluster som skattebetalarna
              nu får betala.
            </seg>
            <seg n="5e64f569">
              I några fall handlar det också om dåligt skötta statsfinanser.
              Så är det exempelvis i det grekiska fallet, där skatteintäkterna
              har varit alltför låga. Men det går inte att undgå att krisen
              har förstärkts av den gemensamma valutan i sig. I högkonjunktur
              och i överhettning innebar den gemensamma räntan att länderna
              inte kunde dämpa överhettningen i ekonomin. Man fick våldsamma
              prisökningar, och man fick en spekulationsbubbla som nu har brustit.
              Fallhöjden ned i krisen blev ännu högre.
            </seg>
            <seg n="78d5032e">
              I dag skulle länder som Grekland och Portugal akut behöva en
              lägre räntenivå och en helt annan växelkurs än Tyskland. Det är
              inte möjligt. Euron förstärkte krisen på vägen in i den, och euron
              gör det svårare att ta sig ur den djupa ekonomiska krisen.
            </seg>
            <seg n="4e4b924d">
              Vi kan i dag konstatera att det var tur att vi avstod från EU:s
              valutaunion i folkomröstningen 2003. Det skulle vara intressant
              att höra alla de som då var på ja-sidan kommentera om de fortfarande
              tycker att det är rimligt att vi ger upp vår egen valuta och vår
              möjlighet att ha en penningpolitik som avpassas till nationella
              förhållanden.
            </seg>
            <seg n="9a475a33">
              Det faktum att vi valde att stå fria från EU:s valutaunion har
              inte bara räddat stora delar av vår makroekonomiska utveckling
              utan också hundratals företag och tiotusentals arbetstillfällen
              i Sverige. Jag är stolt att som vänsterpartist ha bidragit till
              att vi står fria från denna misslyckade valutaunion.
            </seg>
            <seg n="4cf579de">
              Vad är då EU:s svar på eurokrisen? EU:s svar är ett angrepp på
              välfärdsstaterna runt om i EU. Man kräver nedskärningar och lönesänkningar,
              och man angriper löntagarnas rättigheter. Vi kan se hur EU via
              sina olika instrument pekar ut att pensionerna ska sänkas, att
              lönebildningen ska ändras, att statliga företag ska privatiseras
              och att a-kassan ska sänkas runt om i Europa. Så ser svaret på
              eurokrisen ut.
            </seg>
            <seg n="03d50347">
              Det är en kris som i grunden har orsakats av en oansvarig finansspekulation
              och en felkonstruerad valutaunion. Dess pris får nu Europas löntagare,
              Europas pensionärer och Europas fattiga betala.
            </seg>
            <seg n="8e40fc53">
              Det andra svaret som den europeiska unionen ger är att man ska
              centralisera makten över den ekonomiska politiken. Den kris som
              har förstärkts så kraftfullt just av en centraliserad penningpolitik
              ska lösas genom en centraliserad finanspolitik. Vi tror att det
              är en politik dömd att misslyckas.
            </seg>
            <seg n="c04cfe6f">
              För vanligt folk, för vanliga greker, portugiser, spanjorer och
              irländare, innebär euroexperimentet i dag dramatiskt stigande
              arbetslöshet, stor otrygghet och växande fattigdom. EU:s valutaunion
              fungerar helt enkelt inte.
            </seg>
            <seg n="c173868c">
              Vi kan också se att de akuta räddningspaket som den europeiska
              unionen har tvingats till, och som man nu förhandlar fram med
              Portugal, ganska snart har visat sig vara helt otillräckliga.
              Grekland är inne i en ny akut kris. Irland kommer sannolikt också
              att behöva förhandla om villkoren för sitt räddningspaket. Skulle
              krisen sprida sig till större euroekonomier som Spanien och Italien
              vet vi inte om den gemensamma valutan överlever och vad konsekvenserna
              blir för den ekonomiska utvecklingen i hela den europeiska unionen.
            </seg>
            <seg n="2b788737">
              Som svar på detta krävs en helt annan politik. Det krävs att
              det som var krisens orsak åtgärdas, annars riskerar vi att fastna
              i krisen. Vi måste lära oss att när oansvarig spekulation förstör
              samhällsekonomier och skapar massarbetslöshet måste spekulationen
              åtgärdas.
            </seg>
            <seg n="4c6d2164">
              Former av spekulation som inte tillför något värde och inte innebär
              några investeringar men som är en fara för samhällsekonomin bör
              helt enkelt förbjudas. En transaktionsskatt bör införas för att
              dämpa våldsamma rörelser inom finanssektorn. Man måste skilja
              den verkliga bankverksamheten med in- och utlåning till privatpersoner
              och företag från den spekulation vars syfte enbart är att tjäna
              pengar på pengar. Det är samhällets uppgift att garantera en sund
              bankverksamhet och spararnas insättningar men inte att garantera
              oansvarig spekulation som i dag sker. EU måste skärpa sina regler
              på en rad olika fält här.
            </seg>
            <seg n="4505a535">
              Vidare menar jag att det är helt fel att låta skattebetalarna
              stå för notan för den kris som bankerna har ställt till med. I
              dag får de irländska skattebetalarna offra det de har av välfärdsstat
              för att lösa ut de banker som har skapat krisen genom oansvarig
              spekulation. EU:s så kallade lånepaket bidrar faktiskt till den
              här utvecklingen.
            </seg>
            <seg n="de9c114d">
              Vi kan inte se något annat alternativ än att bankerna måste bära
              kostnaderna för sina egna misstag. Bankerna måste betala notan
              när de har ställt till med krisen. Vi är inte beredda att vältra
              över bördan av eurokrisen på löntagarna och på dem som minst har
              råd att betala den när det är finansspekulanterna som till stor
              del har ställt till med krisen.
            </seg>
            <seg n="304ebeb5">
              Vi inser också att det kommer att bli helt nödvändigt med skuldavskrivningar,
              exempelvis i Grekland och möjligen också i fler länder. Det är
              en illusion att tro att ett land som är på väg att rusa upp i
              en skuldsättning på 160170 procent av bnp och befinner sig i en
              recession ska kunna vända den skutan. Grekland behöver skuldnedskrivningar.
              Då är det viktigt att det inte blir skattebetalarna som står för
              notan utan de som har spekulerat, lånat ut pengarna och tagit
              en risk. Det är bland annat tyska och franska storbanker. De måste
              vara med och betala. Vi är inte beredda att skicka notan vidare
              till Europas löntagare.
            </seg>
            <seg n="e5158f33">
              Vi måste se sanningen i vitögat. Euron är en felkonstruktion.
              Att tro att det går att ha samma växelkurs och samma räntenivå
              i länder som har fullständigt olika utveckling vad avser produktivitetsutveckling
              och real kostnadsutveckling är ett allvarligt felgrepp. Det skulle
              möjligen ha gått om man hade haft jättelika transfereringssystem
              mellan länderna, men det finns inte inom EU, och det lär knappast
              uppkomma inom EU. Om den grekiska ekonomin ska kunna återhämta
              sig, och det gäller flera av länderna, krävs det att de lämnar
              den gemensamma valutan euron.
            </seg>
            <seg n="7a2483b6">
              Vänsterpartiet vill att man öppnar en möjlighet för de här länderna
              att under ordnade former träda ut ur EU:s valutaunion.
            </seg>
            <seg n="089f571a">
              Vi menar att man måste fördela bördorna i krisen så att det är
              de som kan bära dem som får bära dem. Det får inte bli så, som
              i dag när man förhandlar fram det portugisiska paketet, att man
              lägger dem på dem som har det sämst i samhället. Vi menar att
              man samtidigt måste investera för fler arbetstillfällen, moderna
              kommunikationer och för en omställning i ekologisk riktning för
              att också ha en väg till framtiden i de här länderna.
            </seg>
            <seg n="8ec1efc3">
              Fru talman! I krisens skugga angrips löntagarnas rättigheter
              runt om i Europa. I flera av de här krispaketen går man direkt
              in i lönebildning och direkt in i kollektivavtalen och dikterar
              försämrade villkor för löntagarna. Vi kan se ett mönster från
              Lavaldomen, till Vikingdomen, till Rüffertfallet och till det
              som sker nu där EU aktivt bidrar till och tvingar fram en social
              dumpning då nationella kollektivavtal och villkor för löntagarna
              inte respekteras.
            </seg>
            <seg n="b320b2a8">
              Det här leder till att människor som åker eller tvingas åka till
              andra länder för att söka arbete och utkomst diskrimineras systematiskt
              på arbetsmarknaden med sämre villkor och sämre löner. Det kan
              vi som ett socialistiskt parti aldrig acceptera. För oss är alla,
              polack eller svensk, lett eller dansk, lika mycket värda när de
              arbetar.
            </seg>
            <seg n="61f9f07c">
              Det innebär också att nationella regler på sikt riskerar att
              urholkas när man ställer löntagare från olika länder mot varandra.
              Därför anser vi att det ska vara en huvuduppgift för svensk EU-politik
              att gå emot denna EU:s politik, som leder till social dumpning,
              och kräva att svenska kollektivavtal respekteras från dag ett
              på svensk arbetsmarknad. Det innebär också att förordning 883/04,
              som i dag gör det helt legalt att dra sociala avgifter från lönen
              för till exempel en polsk arbetare som arbetar i Sverige, måste
              förhandlas om. I Sverige ska svenska kollektivavtal gälla från
              dag ett. Här kan vi se att regeringen pratar om att respektera
              arbetsrätten men inte gör någonting när den angrips av Europeiska
              unionen.
            </seg>
            <seg n="27e03a4e">
              Vi kräver att EU:s fördrag ändras så att man skriver in ett socialt
              protokoll som garanterar skyddet för arbetstagarnas villkor. Vänsterpartiet
              kommer inte att rösta för någon fördragsändring om till exempel
              ESM utan att ett sådant socialt protokoll samtidigt finns på plats.
              Vi kommer att rösta mot den föreslagna fördragsändringen.
            </seg>
            <seg n="41a955b2">
              Fru talman! Jag vill avsluta mitt anförande med att yrka bifall
              till reservationerna 21 och 33 från Vänsterpartiet.
            </seg>
          </u>
          <note n="709fdc59">
            I detta anförande instämde Kent Persson (V).
          </note>
          <note type="speaker" n="5e5713da">
            Anf. 107 WALBURGA HABSBURG DOUGLAS (M):
          </note>
          <u who="walburga_habsburg_douglas_f74999" xml:id="i-e3e214e4be18bdfa-0" n="2df16ce6">
            <seg n="91c4b7c4">
              Fru talman! Fru Europaminister! Låt mig börja med att säga att
              jag är glad över att Europaministern har kommit hit till kammaren,
              som varje år, för att delta i vår diskussion.
            </seg>
            <seg n="857a83a6">
              För tio dagar sedan, den 9 maj, kunde vi fira Europadagen, och
              förra veckan fick vi även debattera Europarådet och OSSE här i
              kammaren. Det var en rad tillfällen som gjorde Europa mer närvarande
              för oss alla, och jag hoppas även för Sveriges befolkning.
            </seg>
            <seg n="029a74a3">
              Europadebatten har under den senaste tiden tilltagit i Sverige,
              vilket är mycket glädjande då EU måste bli mer vanligt förekommande
              i daglig debatt. Det beror på att vi diskuterar Lissabonfördraget
              och dess följder men också på att Europa alltid kommer upp i diskussionen
              när vi talar om vägar ur den ekonomiska krisen. Till detta vill
              jag även lägga Europaminister Birgitta Ohlssons aktiva engagemang
              för att föra ut Europafrågorna runt om i landet och i hela Europeiska
              unionen.
            </seg>
            <seg n="48b9a1ee">
              Europa och Europeiska unionen åtnjuter en allt större acceptans
              i vårt samhälle, och diskussionen om ett eventuellt utträde har
              nästan helt försvunnit. Denna positiva utveckling beror i stor
              utsträckning på att Europapolitiken har blivit en naturlig del
              av vår vardag och inte längre är en avskild del i våra liv med
              beslut fattade långt borta. Nästan alla partier här i riksdagen
              har insett vikten av ett fördjupat Europasamarbete och ställer
              sig därmed i linje med sina samarbetspartner i de andra EU-länderna.
            </seg>
            <seg n="bcc16165">
              Betänkandet som vi nu diskuterar behandlar regeringens skrivelse
              Berättelse om verksamheten i Europeiska unionen under 2010 och
              tillhörande motioner. Skrivelsen är uppbyggd i elva delar med
              elva lättöverskådliga kapitel som gör den enkel att använda. Den
              kan fungera lite som en uppslagsbok för alla oss européer.
            </seg>
            <seg n="e5ebf4fb">
              Frågan om EU:s utvidgning intar en särskild ställning, precis
              som den hade redan under Sveriges båda ordförandeskap år 2001
              och år 2009. Sverige har alltid varit mycket positivt till utvidgningsprocessen,
              och vår regering betecknar utvidgningen som EU-samarbetets största
              framgång.
            </seg>
            <seg n="715da9d0">
              Förhandlingarna med Kroatien och Turkiet har förts vidare under
              det gångna året, och Kroatien ser fram emot att snart få besked
              om medlemskap.
            </seg>
            <seg n="1eb9bc0f">
              Riksdagen har även ett flertal gånger enhälligt beslutat om ett
              EU-perspektiv för Ukraina och Moldavien, men också för Vitryssland.
              Självklart menar vi då inte den siste diktatorn i Europa, Aleksandr
              Lukasjenko, utan det vitryska folket, som så väl behöver vårt
              stöd, nu mer än någonsin efter händelserna i samband med presidentvalet
              den 19 december det gångna året. Regimen attackerade då våldsamt
              det egna folket och oppositionen för att på detta sätt försöka
              få befolkningen tillbaka in i ledet.
            </seg>
            <seg n="bd305f7f">
              I detta sammanhang vill jag även lyfta fram det östliga partnerskapet,
              som tillkom 2009 genom ett gemensamt svensk-polskt initiativ och
              är av synnerligen stort intresse. På detta sätt bekräftar hela
              EU medlemskapsperspektivet för våra östra grannländer, sex länder
              som för 22 år sedan fortfarande var en del av Sovjetunionen, nämligen
              Vitryssland, Ukraina och Moldavien, samt de tre länderna i södra
              Kaukasus: Georgien, Armenien och Azerbajdzjan. Georgien blev för
              mindre än tre år sedan offer för ett angreppskrig från Ryssland.
              Nu är de med i EU-diskussionerna.
            </seg>
            <seg n="bab40f0d">
              En viktig punkt i det östliga partnerskapet, som är en del av
              den europeiska grannskapspolitiken, är viseringslättnader som
              ska förenkla utbytet och samarbetet. Den 19 december 2009 fick
              Serbien, Makedonien och Montenegro viseringsfrihet. Det var ett
              stort steg åt rätt håll för hela Balkan.
            </seg>
            <seg n="5714b2dd">
              Fru talman! Utvidgningen är ett centralt bidrag till fred, demokrati
              och stabilitet på hela vår kontinent. Genom denna process bidrar
              EU också med så kallad nation building på Balkan. Medlemskapsperspektivet
              är en förstärkande kraft som fungerar som soft power i den meningen
              att det kan motverka de Europanegativa, radikala krafterna i de
              olika länderna. Serbien, som under de senaste åren haft stora
              interna problem i samarbetet med krigsförbrytartribunalen ICTY
              och i fråga om Kosovos självständighet, har nu inte bara börjat
              tala med Priština utan även undertecknat ett stabiliserings- och
              associationsavtal, som även vi här i Sverige har ratificerat i
              början av året. Detta kan ses som en förberedelse till medlemskapsförhandlingar,
              och Bosnien och Hercegovina har genomfört sin polisreform som
              ett led mot EU-förhandlingar.
            </seg>
            <seg n="4a0756fb">
              EU är och förblir en attraktiv kraft i alla delar av Europa,
              från Balkan till Kaukasus, och kan positivt påverka problemregionerna
              genom att visa på att det är bättre att arbeta tillsammans mot
              ett mål utifrån gemensamma grundvärderingar än att stå splittrade
              inför de stora framtidsutmaningarna.
            </seg>
            <seg n="0e32ef6a">
              Ett exempel på detta är att Sverige under sitt ordförandeskap
              införde Östersjöstrategin, ett samarbete som inte bara är positivt
              ur miljöhänsyn utan även har stora ekonomiska fördelar för alla
              inblandade. Samarbetet kommer att öka nyttan för den inre marknaden
              och bringa Östersjöländerna närmare varandra. Målet är att minska
              inkomstklyftorna, förbättra havsmiljön och även minska den organiserade
              brottslighet som i dag råder över våra gränser. Östersjöregionen
              ska bli en föregångsregion i EU. Det nuvarande ungerska ordförandeskapet
              har tagit fasta på detta och självt sjösatt en motsvarande Donaustrategi.
            </seg>
            <seg n="ab7f32e4">
              Fru talman! Under det gångna året har EU målmedvetet arbetat
              med omsättningen av Lissabonfördraget, med införandet av den europeiska
              utrikestjänsten EEAS under den höga representanten och vice ordföranden
              i EU-kommissionen Catherine Ashton och framför allt med att stärka
              de nationella parlamentens deltagande i EU:s beslutsfattande.
              Dessutom inträdde en skyldighet för EU att ansluta sig till Europakonventionen
              om skydd för de mänskliga rättigheterna och grundläggande friheterna.
              Förhandlingen om detta går just nu in i den sista rundan. Detta
              arbete ledde även till en reformeringsprocess i Europarådet.
            </seg>
            <seg n="b4a28363">
              Men Lissabonfördraget innehöll även ytterligare en bekräftelse
              av subsidiaritetsprincipen, som ska garantera att alla beslut
              i EU fattas på de nivåer som de berör. Detta är ett mycket viktigt
              framsteg för att förhindra att EU blir för mycket toppstyrt.
            </seg>
            <seg n="e57bbfd1">
              De ekonomiska frågorna har varit extremt viktiga under perioden.
              Finanskrisens påverkan måste pareras, och vid utgången av 2010
              hade 24 av 27 medlemsstater en skuldsättning som överskred 60
              procent av bnp. Huvuduppgiften för EU blev då att öka stabiliteten
              i hela unionen. Förslag till nya regler för förbättrat informationsutbyte,
              ökad insyn och samråd mellan medlemsländerna blev en viktig fråga
              för hela unionen.
            </seg>
            <seg n="0961d11c">
              Helsingforssprogrammet, som antogs under det svenska ordförandeskapet,
              är vägledande i många av problemen på det rättsliga området. Särskilt
              gäller det rätten att söka asyl och att asylprocessen är rättssäker
              och grundar sig på solidaritet mellan medlemsstaterna.
            </seg>
            <seg n="540a370e">
              Frågan om sysselsättningen är nära förknippad med den ekonomiska
              stabiliteten och de rättsliga frågorna. Därför behandlades också
              dessa frågor i närhet till varandra. Hur kan man ha öppna gränser
              men samtidigt bibehålla och förbättra EU:s konkurrenskraft? Min
              kollega Maria Plass ska tala mer om denna aspekt i sitt anförande.
            </seg>
            <seg n="89868dde">
              Mycket har gjorts under det gångna året i frågorna rörande frihandel.
              Sverige är en stark förespråkare för ett öppnare och mer frihandelsvänligt
              EU. Man kan till och med spekulera i om frihandelsavtalet och
              handelssamarbetet mellan EU och Tunisien, som var det första land
              i norra Afrika som man slöt ett frihandelsavtal med, har möjliggjort
              den demokratiska resningen genom kontakterna människorna emellan.
              Men mer behöver göras för att avskaffa tullar och montera ned
              de i flera avseenden förödande och resursslukande jordbruksstöden.
              Med dagens prisuppgångar på världsmarknaden finns här ett gyllene
              tillfälle att pedagogiskt visa på de positiva aspekterna av en
              betydligt mer avreglerad jordbrukspolitik.
            </seg>
            <seg n="2de3e674">
              En annan svår fråga under 2010 var miljöfrågan, särskilt uppföljningen
              av klimatförhandlingarna. Klimatfrågan är en ödesdiger fråga inte
              bara för Sverige och EU, utan för hela världen. Kampen mot klimatförändringar
              går som en röd tråd genom hela det svenska EU-arbetet. Sverige
              arbetar för att EU ska förbli en drivande kraft i det globala
              arbetet för att skydda miljön och säkra en hållbar utveckling.
            </seg>
            <seg n="7189e21c">
              I sista kapitlet talar regeringen om EU:s institutioner. Här
              tycker vi alla att det är särskilt angeläget att regeringen arbetar
              för den största möjliga öppenheten och insynen, en logisk följd
              av vårt kända engagemang för detta i offentliga sammanhang.
            </seg>
            <seg n="471bf4a1">
              Avslutningsvis kan man säga att år 2010 var ett framgångsår för
              EU och för Sverige i EU. Vi kan vara stolta över allt vi och EU
              har uppnått, och det är glädjande att läsa regeringsskrivelsen,
              som man kan anbefalla som läsning till alla som är intresserade
              av Europafrågor. Den är faktaspäckad och informativ.
            </seg>
            <seg n="0ac2ccfe">
              EU är vårt stora framgångsprojekt, och regeringen och en majoritet
              i riksdagen gör allt för att förankra Europa i våra hjärtan och
              hjärnor samt för att lyckas garantera för oss, våra barn och våra
              barnbarn ett Europa i fred, frihet och välstånd.
            </seg>
            <seg n="dba1cd23">
              Fru talman! Jag yrkar på att lägga regeringens skrivelse till
              handlingarna och yrkar avslag på alla reservationer.
            </seg>
          </u>
          <note type="speaker" n="6de4650a">
            Anf. 108 KARIN GRANBOM ELLISON (FP):
          </note>
          <u who="karin_granbom_1f4a4d" xml:id="i-07ce2434ed4b95b2-0" n="dadc7fb3">
            <seg n="c0e0028c">
              Fru talman! Tillsammans gör vi skillnad. Därför har Folkpartiet
              mer än något annat parti alltid sett till EU:s möjligheter. Genom
              vårt medlemskap i EU kan vi nå mycket längre än vad som annars
              hade varit fallet. Det gäller inte minst frågor som miljö, ekonomi,
              fri rörlighet, demokrati och mänskliga rättigheter.
            </seg>
            <seg n="219f75f7">
              Klimat och miljö är alldeles uppenbart ett område där det behövs
              ett kraftfullt och bindande internationellt samarbete. EU har
              varit ledaren i det globala klimatarbetet och ska fortsätta att
              vara det. Tyvärr har klimatarbetet tappat något i fart, och Sverige
              har nu en uppgift i att vara en pådrivande kraft för att återigen
              få klimat- och miljöpåverkan högt på toppmötenas dagordning.
            </seg>
            <seg n="4907323e">
              För mig som folkpartist har det varit glädjande att de akuta
              problemen kring förlust av arter och livsmiljöer, det som vi kallar
              biologisk mångfald, fått ökat fokus i EU och världen under det
              gångna året. År 2010 var det internationella året för biologisk
              mångfald. Det var fantastiskt att det blev ett genombrott på FN-mötet
              i Nagoya.
            </seg>
            <seg n="61411637">
              I början av maj i år presenterade EU-kommissionen en strategi
              för biologisk mångfald i EU för det kommande decenniet. Nu gäller
              det också att alla länder vidtar ambitiösa åtgärder.
            </seg>
            <seg n="716a2da3">
              Under det svenska EU-ordförandeskapet gavs havsfrågorna en hög
              prioritet, och som Moderaternas representant Walburga Habsburg
              Douglas sade nyss antogs en Östersjöstrategi. Under 2010 har det
              pågått ett arbete för att genomföra den strategin. Sverige måste
              fortsatt driva på för värnandet av den biologiska mångfalden i
              haven och för krav på minskad tillförsel av gifter till Östersjön.
            </seg>
            <seg n="129474b9">
              En verklig utmaning internt i EU är att göra något åt de omfattande
              jordbrukssubventionerna. Förutom att EU:s jordbrukspolitik kostar
              Europas skattebetalare 600 miljarder kronor per år, pengar som
              skulle kunna göra större nytta om de till exempel användes i forskningen,
              är subventionerna i vissa fall också direkt skadliga för miljön.
              Bara subventioner som bidrar till kollektiv nytta, såsom biologisk
              mångfald, djurskydd och en omställning till ett miljö- och klimatsmart
              jordbruk bör finnas kvar. Det vore långsiktigt bäst för miljö,
              bönder och konsumenter.
            </seg>
            <seg n="131a506b">
              Sverige är en liten öppen ekonomi, väl integrerad med de andra
              europeiska ländernas ekonomier. Vårt välstånd grundar sig till
              stor del på handel med andra länder. Får andra länder problem
              märks det hos oss. Många länder drabbades hårt av den djupa finanskrisen
              2008 och 2009. Nästan alla EU:s medlemsländer bär fortfarande
              en tung börda i form av underskott i statsfinanser och stora skulder.
              Sverige är ett lysande undantag. Med ordning i de offentliga finanserna
              och viktiga reformer i bagaget, inte minst med fokus på arbetslinjen,
              har vi klarat oss bra.
            </seg>
            <seg n="9d05096a">
              Några iakttagelser från krisen kan göras. Flera länder följde
              inte i goda tider de regelverk som ställts upp för de nationella
              ekonomierna. Därmed fördjupades krisen. EU måste nu se till att
              efterlevnaden av stabilitets- och tillväxtpaktens regler blir
              bättre.
            </seg>
            <seg n="9f5a404a">
              Krisen visade också hur gränsöverskridande bankverksamheten är
              och att nationella regelverk är otillräckliga för att möta gränsöverskridande
              risker. Hur en bank agerar i ett land kan slå mot ett annat land.
              Regelverken i andra länder måste alltså vara bra för att vi ska
              kunna känna oss trygga. Därför är EU:s arbete för tillsyn på finansiella
              marknader så viktigt. Europas ekonomier hänger ihop. Det är av
              stor vikt för oss i Sverige att vi är med och ser till att EU
              samlas kring de bästa lösningarna för framtiden.
            </seg>
            <seg n="3ec35b1c">
              Slutligen vill jag säga något om utvecklingen i Nordafrika och
              Mellanöstern. När den arabiska våren påbörjades var vi många som
              hade samma förväntansfulla känsla som efter murens fall 1989.
              Framgångarna, som demonstranterna i Egypten och Tunisien uppnått,
              är förstås fantastiska, att dessa länder, om än på lite skakiga
              ben, är på väg mot en demokratisk utveckling. Vi har dock i flera
              länder sett uppror efter uppror slås ned. I Iran hann demonstrationerna
              knappt påbörjas innan regimen satte stopp för folkets förhoppningar
              om en frihetens vår. I Syrien dödas dagligen fredliga demonstranter.
              Dödstalet är nu uppe i flera hundra. När det gäller Libyen är
              det lovvärt att FN lyckades samla sig kring en FN-resolution och
              att Sverige nu deltar med JAS-plan.
            </seg>
            <seg n="042b4d9e">
              Lärdomen från detta är att EU på ett tydligare sätt måste fokusera
              på demokrati och mänskliga rättigheter i sina kontakter med Nordafrika
              och Mellanöstern. Det behövs ett bredare kontaktnät och långsiktiga
              samarbeten med det civila samhället, liksom ett mer omfattande
              demokratibistånd. EU måste också bli bättre på att ta ett gemensamt
              ansvar för de flyktingströmmar som blivit följden av demokratikampen.
            </seg>
            <seg n="5092c85a">
              Fru talman! EU byggdes för att hantera kriser. Just nu har vi
              många utmaningar att hantera i Europa. Många länder har de senaste
              åren, efter finanskrisen, varit under ekonomisk press. Det finns
              en ökad främlingsfientlighet och minskad tolerans mot minoriteter
              i många medlemsländer, och det finns signaler om en nationell
              slutenhet och protektionism. Det är inte vägen framåt. Detta är
              på tvärs mot våra liberala värderingar om tolerans och fri rörlighet
              för människor och varor. Det är också på tvärs mot hela EU:s idé
              om att genom frihandel och fri rörlighet bidra till ökad tillväxt
              och välstånd i vår del av världen.
            </seg>
            <seg n="44c495ec">
              Vi i Sverige har en uppgift att få fler i EU att lyfta blicken
              och satsa långsiktigt. Det är med gemensamma krafter och ansträngningar
              vi skapar frihet, välmående och utveckling för oss i Europa och
              i andra delar av världen.
            </seg>
          </u>
          <note type="speaker" n="50ba8913">
            Anf. 109 KERSTIN LUNDGREN (C):
          </note>
          <u who="kerstin_lundgren_c334e3" xml:id="i-a8b73f4b48bf1b00-0" n="7cbda82a">
            <seg n="8696fa5c">
              Fru talman! Europa, vår kontinent, har en blodig historia. Det
              finns skäl att påminna om det. Ibland ser vi det bara på tv-bilder
              från andra delar av världen, men också vi har varit där, även
              i närtid. Förtryck, splittring och slagfält i stället för rättsstat
              och demokratisk dialog så har det sett ut. Det var det gamla Europa,
              en kontinent som människor flydde från.
            </seg>
            <seg n="6296f76b">
              På den grunden, fru talman, formar vi nu det nya Europa. Det
              är format med Europeiska unionen som den gemensamma kraften, den
              gemensamma mötesplatsen för Europas länder när det gäller att
              lösa de problem som vi står inför. Det är problem som inte bara
              löses här i Europa, utan också med världen runt omkring.
            </seg>
            <seg n="dc55c2ad">
              Det är ett EU som människor söker sig till, ett EU som bygger
              på en dröm om frihet, en dröm om möjligheter för människor att
              växa och forma sitt liv, sin verklighet.
            </seg>
            <seg n="ba3811d4">
              Vårt EU har naturligtvis många utmaningar illa vore det annars.
              Men vi står i ärlighetens namn inför arbetskraftsbrist. EU är
              en åldrande kontinent, och vi konkurrerar med kontinenter och
              med länder runt omkring oss där det formligen sjuder av kraft
              och vilja att anta utmaningarna att ta över den roll som vi har
              haft i EU och i Europa tidigare.
            </seg>
            <seg n="6d043869">
              Vi har naturligtvis också utmaningar som är gemensamma, som inte
              bara handlar om Europa. Det rör klimatfrågorna. Det rör hur vi
              formar en hållbar värld, en hållbar utveckling för människor i
              hela världen. Det är utmaningar som vi måste vara beredda att
              anta och söka gemensamma lösningar på.
            </seg>
            <seg n="43796b5b">
              Jag lyssnade tidigare på Jonas Sjöstedt, som inte är kvar i kammaren
              nu. Han lyfte fram eurofrågan. Låt mig säga, som tillhörande ett
              parti som också i folkomröstningen ansåg att vi inte skulle gå
              med i euron, att det ändå är viktigt att stryka under betydelsen
              av ett gemensamt ansvarstagande här och nu. Vi vill och vi ska
              ta ansvar för att lösa de ekonomiska problemen på vår kontinent.
            </seg>
            <seg n="9c6ee68e">
              Vi har sett ekonomiska kriser förut. Vi har också sett hur man
              har försökt att hantera dem. Det är ingen framgångssaga. Nu inser
              vi nog alla att det krävs gemensamma tag, ett gemensamt ansvarstagande
              och gemensamma lösningar. Det handlar också om eurons framtid.
              Självklart måste vi alla arbeta för att klara de utmaningar som
              valutan står inför. Om vi inte gör det, fru talman, kommer de
              personer här hemma och i andra delar av Europa som har de minsta
              resurserna att vara de som drabbas än hårdare. Vi vill naturligtvis
              inte att det ska hända.
            </seg>
            <seg n="83574224">
              EU:s mjuka kraft har berörts tidigare och den är stor, drömmen
              som lever hos människor runt omkring oss i vårt grannskap om att
              få komma med. Och, fru talman, vi har faktiskt öppnat dörren och
              bidragit till en stor demokratisering, en frihetsrevolution på
              vår kontinent genom att använda EU:s mjuka kraft, genom att skapa
              förutsättningar för demokrati, för rättsstat och för välstånd
              i fler länder på vår kontinent än på väldigt länge.
            </seg>
            <seg n="d9b394a2">
              Från Centerpartiets sida är det självklart att vi fortsätter
              att arbeta för ett öppet EU, för öppna gränser i stället för nya
              tullar. Vi ser naturligtvis också anslutningen till Europakonventionen
              som en viktig gemensam juridisk grund, en MR-grund för hela vår
              kontinent som har stor betydelse för att inte bygga nya murar
              mellan människor i Europa.
            </seg>
            <seg n="c913d3e2">
              Det är också öppet för nya medlemmar: Kroatien, Island, Turkiet,
              Makedonien och Montenegro. Serbien har nämnts tidigare, och jag
              tycker att det finns skäl att lyfta fram just det exemplet. Här
              har vi verkligen kunnat se hur EU:s möjligheter att påverka har
              gjort skillnad. Människor har fått en bättre utveckling. Rättsstaten
              har blivit bättre, mer fungerande, och regelverken kommer på plats
              därför att man drömmer om och söker sig mot EU. Det är självklart
              för vår utgångspunkt att vi ska vara öppna för människor och för
              länder som vill komma med.
            </seg>
            <seg n="d3a95f4b">
              Det gäller naturligtvis inte utan vidare, utan vi får försöka
              att verkligen jobba för att sträcka ut en hjälpande hand och bidra
              till att bygga bättre system, bättre möjligheter för människorna
              i de länderna. Det handlar naturligtvis om att man måste klara
              de kriterier som vi har ställt upp, vare sig mer eller mindre.
            </seg>
            <seg n="929d57c0">
              För oss är det självfallet viktigt med ett öppet EU i alla delar,
              öppet för människor, öppet för rörlighet, öppet för nya medlemmar
              och öppenhet i den egna verksamheten för oss medborgare att kunna
              granska. Det är viktigt för att klara det som är en del av våra
              verkliga grundvärden.
            </seg>
            <seg n="478f7c48">
              För oss som vill utveckla och inte avveckla EU är det naturligtvis
              viktigt att Sverige aktivt driver på för att göra EU till en global
              aktör. Vi behöver inte mindre utrikespolitik av gemensam karaktär,
              fru talman, vi behöver mer. Det behöver vi därför att det ligger
              i vårt utrikes- och säkerhetspolitiska intresse att vi samverkar.
              Vi behöver inte mer av konflikter. Vi behöver inte mer av otydlighet.
              Vi behöver mer av tydlighet, därför att människor där ute förväntar
              sig det av oss. Många av oss möter just denna önskan när vi är
              ute och träffar människor i andra delar av världen.
            </seg>
            <seg n="688b7933">
              Ta ert ansvar! Kliv ut politiskt på den globala arenan, ta ert
              ansvar! Jag tycker också att vi har sett några exempel på att
              vi har gjort det redovisat i den skrivelse som regeringen nu har
              lagt på vårt bord och som vi behandlar.
            </seg>
            <seg n="b3e6b5a9">
              Ta Vitryssland till exempel, där vi ju testade en öppnare attityd,
              förde dialog, men också var tydliga och snabba med att reagera
              när Lukasjenko slog ned människors drömmar på torget i Minsk.
            </seg>
            <seg n="78dcd452">
              Ta Burma! Det är klart att det har betydelse att EU har en aktiv
              gemensam hållning.
            </seg>
            <seg n="c64fc9fd">
              Ta Mellanöstern, där vi nu ser så många drömmar väckas, så mycket
              hopp väckas och samtidigt så stora utmaningar finnas. Det är klart
              att EU:s möjligheter att finnas med, att hjälpa till och stötta,
              inte för att ta över utan för att verkligen vara en god granne,
              är viktiga signaler som människor önskar.
            </seg>
            <seg n="d99c90d2">
              Ta fredsprocessen mellan Israel och Palestina! Det är oerhört
              centralt att EU är tydligt även där för att kunna göra skillnad.
              Väldigt ofta hör vi just den frågan, de kraven: När ska ni klara
              av att ha en gemensam hållning och göra skillnad?
            </seg>
            <seg n="f0c368a0">
              Jag hoppas att vi ska kunna klara det bättre under det kommande
              året än vi har gjort under det gångna året. Men det är inte lite
              vi har nått, och vi är i början av även den processen.
            </seg>
            <seg n="731cabc9">
              Fru talman! När man läser det här betänkandet ser man faktiskt
              44 reservationer. Ojojoj, så många! Sedan tittar man lite försiktigt
              för att se vad de står för egentligen. En del av dem, fru talman,
              måste jag säga inte är så mycket alternativ skrivning som en allmän
              kommentar. Jag läste med visst intresse till exempel Socialdemokraternas
              första reservation om utvidgning och ser ju, fru talman, att den
              är ett lovord till utvidgning på samma sätt som utskottet uttrycker
              det i sitt betänkande. Det finns mer av detta.
            </seg>
            <seg n="c44e662c">
              Jag beklagar också, fru talman, att det finns en del reservationer
              som talar om EU:s avveckling och som också vill stänga dörren
              för nya medlemmar och för EU:s grannar och deras drömmar om att
              få möjligheten att vara med.
            </seg>
          </u>
          <note n="a2c8e9a1">
            Fru talman! Jag yrkar bifall till förslaget i betänkandet och
            avslag på reservationerna.
          </note>
          <note type="speaker" n="f2cf4e76">
            Anf. 110 DÉSIRÉE PETHRUS (KD):
          </note>
          <u who="desiree_pethrus_7187d8" xml:id="i-71c91e1be5cc6154-3" n="496d1edf">
            <seg n="30708d41">
              Fru talman! Jag skulle vilja börja med att säga att jag är glad
              åt att vi har EU-flaggan kvar här i kammaren sedan vi hade EU-ordförandeskapet.
              Jag var en av dem som var med och motionerade om att vi skulle
              få en EU-flagga här i salen, och jag är väldigt glad åt att den
              hänger kvar tillsammans med vår fina svenska flagga.
            </seg>
            <seg n="e5d1df63">
              Det år som beskrivs när det gäller EU och vad EU betyder visar
              ju på att EU har stora utmaningar framöver och att Sverige naturligtvis
              är och kan vara med och påverka EU:s framtid på ett positivt sätt.
              Jag tycker att mycket av det som skrivs i utskottsbetänkandet
              har en positiv anklang när det gäller framtiden. I berättelsen
              om verksamheten i Europeiska unionen under 2010 kan vi se att
              utmaningarna och det som ligger framöver har mycket mer att ge
              både Sverige och omvärlden.
            </seg>
            <seg n="9ac374d8">
              Vi kristdemokrater vill bland annat lyfta fram några av de nio
              temaområden som finns med i betänkandet, däribland utvidgningsprocessen
              och den gemensamma säkerhets- och utrikespolitiken.
            </seg>
            <seg n="93e97302">
              Vi tycker att det är glädjande att de pågående utvidgningsprocesserna
              fortlöper och att EU bidrar som en stark aktör när det gäller
              att stärka mänskliga rättigheter och att bidra till en förbättrad
              säkerhetspolitik såväl inom som utanför EU.
            </seg>
            <seg n="988ca072">
              EU:s arbete för utvidgning är viktigt för att stärka stabiliteten
              i vårt närområde. Även om länder som Turkiet i sina förhandlingar
              har visat på tydliga förbättringsåtgärder under det gångna året
              är vägen fortfarande lång. Vi följer med intresse hur de fortsätter
              att stärka mänskliga rättigheter för befolkningen i allmänhet,
              men särskilt för minoriteter och i synnerhet journalister. Vi
              kristdemokrater vill se en tydlig förbättring inom samtliga MR-områden
              under 2011 och att EU mycket tydligt markerar vad Sverige och
              EU förväntar sig av ett eventuellt blivande medlemsland.
            </seg>
            <seg n="89643830">
              Relationerna med Cypern måste förbättras radikalt, något som
              också EU har varit tydligt med.
            </seg>
            <seg n="e8e37878">
              Vi kristdemokrater vill lyfta fram den strategiska betydelsen
              av EU som främjande av utrikespolitiken och mänskliga rättigheter.
              Flera av de länder som deltar i samtal för ett EU-medlemskap arbetar
              nu aktivt för att stärka de här områdena gentemot sin egen befolkning,
              mot EU:s medlemsländer och mot tredjeland. Att visa på tydliga
              framsteg i bemötandet av sin befolknings rättigheter är en helt
              grundläggande förutsättning för såväl medlemskap som god livskvalitet.
              Det handlar för EU om att kunna ha en kvalitetsstämpel som internationell
              aktör och om den trovärdighet som unionen under så många år har
              byggt upp.
            </seg>
            <seg n="521e3885">
              Fru talman! Jag vill också lyfta fram Vitryssland, som nämns
              särskilt i betänkandet. Vi kristdemokrater har i Europa ända sedan
              andra världskriget arbetat hårt för att Europas befolkning ska
              leva i fred och frihet med såväl handelsförbindelser som demokratiskt
              valda församlingar.
            </seg>
            <seg n="39979311">
              I Vitryssland ser vi lite av respekt för dessa värden. Under
              2010 har situationen varit mycket allvarlig. Att Europas sista
              diktatur så flagrant har kränkt sin befolkning är en skymf mot
              allt som vi står för, och vi vill på det sättet fördöma vad Vitryssland
              har gjort mot sin egen befolkning. Vi vill också lyfta fram att
              det ska finnas en möjlighet för befolkningen att få det stöd de
              förtjänar. De vill ha kontakt med Europa och den europeiska gemenskapen.
              Där måste våra krav naturligtvis vara tydliga gentemot regimen
              i Vitryssland, det vill säga att vi kräver demokrati och mänskliga
              rättigheter. Det får inte kompromissas bort. Vi förväntar oss
              att mer händer under 2011, och vi hoppas att Lukasjenko tar sitt
              förnuft till fånga. Med hjälp av visumliberaliseringar för vanliga
              medborgare ska landet öppnas för en fredlig och bra utveckling
              framöver.
            </seg>
            <seg n="49e94996">
              Kristdemokraterna kan också konstatera att den gemensamma säkerhetspolitiken
              har gjort framsteg. Sverige ingår i en politisk allians som tydligt
              tar ett solidariskt ansvar för Europas säkerhet. Det är rätt och
              riktigt och stärker sammanhållningen inom EU. Både Sverige och
              våra grannar i öst har mycket att vinna också på det östliga partnerskapet,
              precis som relationerna med Unionen för Medelhavet. Vi är mycket
              måna om att stärka den bräckliga men lovande utveckling som har
              skett i Nordafrika under 2010. Vi kristdemokrater vill särskilt
              välkomna det civila samhällets engagemang för demokratiska framsteg
              i området. Här har EU tagit ett tydligt ansvar, och vi vill se
              en stark fortsättning av det under 2011 inte minst möjligheten
              att stärka kvinnors inflytande och säkerhet i såväl vardagen som
              i det politiska rummet.
            </seg>
            <seg n="b1f58101">
              Genom handelsrelationer stärks gemenskapskänslan och förståelsen
              för varandras kulturer och förhållningssätt. Nya frihandelsavtal,
              utbyten, viseringslättnader och andra former av relationer bör
              förbättras och stärkas. Sverige bör tydligt ta initiativ i enlighet
              med den uppmaning som kommit via kommissionen gällande europeiska
              grannskapspolitiken.
            </seg>
            <seg n="4b8d43e5">
              Fru talman! Vi kristdemokrater vill gärna sätta fokus på biståndet.
              Vi vill gärna se en fortsättning på det arbete som har tagits
              fram i EU:s arbete med grönboken om biståndet. Det är viktigt
              att biståndet blir effektivt och går till de allra fattigaste.
              EU har en av de största biståndsbudgetarna i världen, och det
              är viktigt att de går till rätt saker.
            </seg>
            <seg n="a0c58074">
              Fattigdomsbekämpning tillsammans med kampen mot korruption och
              för kvinnors villkor i biståndet är oerhört viktiga frågor för
              oss kristdemokrater. Det gäller också att klimatfrågan på ett
              tydligt sätt inlemmas i de långsiktiga planerna för biståndsverksamheten.
              Vi vill naturligtvis gärna se att övriga EU tar efter Sveriges
              exempel om att avsätta minst 1 procent av bni till biståndsarbetet.
            </seg>
            <seg n="9dbe1035">
              När det gäller jobb och utveckling vet vi att för EU:s medborgare
              är en av de viktigaste frågorna att det finns arbetstillfällen.
              I EU 2020 jobbstrategin för oss och för EU framöver står i fokus
              att visa på ungdomars arbetssituation. Det är mycket viktigt att
              vi här sätter in klutarna på utbildningsnivån så att unga lätt
              får arbete inom hela EU. Vi vet hur viktigt ett arbete är såväl
              för det egna självförtroendet som för samhället i stort. Att minska
              antalet dropouts i skolan och att öka utbildningsgraden är en
              av de viktiga och stora utmaningarna EU står inför och som det
              ofta relateras till i olika EU-dokument. Vi hoppas att EU tar
              sig an den uppgiften med stor respekt.
            </seg>
            <seg n="8bf099aa">
              Jag är inte riktigt beredd att ställa upp på Socialdemokraternas
              och oppositionens påståenden om Lavaldomen och försämringarna
              av arbetstagarnas rättigheter. Vi har i Sverige med Lavaldomen
              och med den nya lagstiftningen med utstationeringsdirektivet gjort
              allt vi kan för att försöka stärka arbetstagarnas ställning, kollektivavtalsrättigheter
              och den svenska modellen. Den fria rörligheten får naturligtvis
              inte innebära lönedumpning. Det medger heller inte EU i lagstiftningen.
              Det har EG-rätten tydligt tagit fram. EU och Sverige är överens
              om att det är viktigt med arbetstagarnas rättigheter. Det slås
              också fast tydligt i Lissabonfördragets grundpelare.
            </seg>
            <seg n="e88ca54f">
              En annan fråga som vi värnar är flyktingarnas villkor och möjligheter
              till rättssäker och dräglig tillvaro i de länder de söker asyl
              i. Rättssäkerheten och asylprocesserna måste göras mer enhetliga
              och mer humana för dem som flytt med fara för sitt eget liv. Det
              är inte värdigt en demokrati att låsa in asylsökande eller att
              i övrigt behandla dem som kriminella såsom det ibland sker runt
              om i EU i dag. Här finns mycket att lära av varandra, och vi anser
              att Sverige ska vara pådrivande i att sätta en EU-gemensam hög
              standard för mottagande och behandling av asylsökande flyktingar
              de kommande åren.
            </seg>
            <seg n="bd56b807">
              Precis som utskottet skriver i betänkandet har ett antal viktiga
              steg tagits på EU-nivån. Där hoppas vi att kommissionen, som har
              aviserat nya förslag under 2011 för mottagande- och asylprocedurdirektivet,
              gör en bra skrivning.
            </seg>
            <seg n="4b2b9ddc">
              Jag vill också lyfta upp frågan om patientrörlighetsdirektivet,
              som har tagit nya steg under 2010. Det innebär en stor framgång
              för alla som söker vård inom Europa. Det innebär tydligt fokus
              på patientens rättigheter och ger alla möjlighet att söka vård
              i det land de själva väljer. Här finns möjlighet att få rätt vård
              i rätt tid och att söka hjälp utanför Sveriges gränser. Vår förhoppning
              är att det här ska utvecklas ytterligare under kommande år så
              att fler får ta del av möjligheterna som direktivet innebär.
            </seg>
            <seg n="5361567a">
              Avslutningsvis vill jag ta upp en av mina hjärtefrågor. Det är
              naturligtvis jämställdhetsfrågorna och kvinnors villkor. Jag vill
              lyfta upp det som har gjorts under året för att bekämpa människohandel
              och slavhandel det som pågår runt om i Europa. Den sexhandel som
              pågår med barn och kvinnor är naturligtvis något som vi med alla
              medel måste arbeta starkt emot. EU måste fortsättningsvis visa
              krafttag mot den vidriga verksamheten. Vi hoppas också att den
              svenska sexköpslagstiftningen och kampen mot människohandel blir
              en tydligt prioriterad fråga inom EU. EU har alltså tagit steg
              för skärpt lagstiftning, och det är bra. Nu är det viktigt att
              se till att den implementeras på ett bra sätt.
            </seg>
            <seg n="02fe0095">
              Fru talman! Europeiska unionen har en viktig roll på många olika
              områden. EU:s värden, som har fastlagts i Lissabonfördraget, ska
              vi värna. Sverige påverkar EU, och EU påverkar Sverige. Det är
              bra. Årsboken för 2010 visar att det är bra att Sverige är en
              del av den europeiska gemenskapen.
            </seg>
            <seg n="3d2ffbc2">
              Vi påverkar den gemensamma ekonomin till gagn för svenska arbetstagare.
              Vi påverkar flyktingpolitiken för ökad rättssäkerhet. Vi påverkar
              jämställdheten för kvinnors rättigheter. Vi påverkar klimatarbetet.
              Vi påverkar patienternas möjlighet till vård i hela EU. Vi är
              med och bekämpar organiserad brottslighet. Vi är med och påverkar
              frågor om mänskliga rättigheter inom EU. Vi är med och påverkar
              för att höja biståndsnivån inom EU.
            </seg>
            <seg n="737dc75d">
              Det här var några av de frågor som är oerhört viktiga, som vi
              ser fram emot att EU får fortsätta att jobba med och där Sverige
              får vara en viktig aktör för att stärka EU på de områdena.
            </seg>
            <seg n="a118577f">
              Med detta yrkar jag bifall till förslaget i betänkandet.
            </seg>
          </u>
          <note type="speaker" n="19ecc6d9">
            Anf. 111 Statsrådet BIRGITTA OHLSSON (FP):
          </note>
          <u who="birgitta_ohlsson_ac22a5" xml:id="i-c3fa3b555530acb4-2" n="cefdd247">
            <seg n="1bf38dda">
              Fru talman! Den europeiska modellen är i fara om vi utplånar
              principen om personligt ansvar.
            </seg>
            <seg n="f7394ef5">
              De orden kommer från Jacques Delors, fadern till de fyra friheterna
              som Europeiska unionen vilar på. Det är friheter som har gjort
              Bayern till en hemmamarknad för många svenska småföretag. Det
              är friheter som har gjort det möjligt för skelleftebor att besöka
              Barcelona för en weekendresa över helgen. Det är friheter som
              har gjort Öresundsregionen till en arbetsmarknad där hela Europas
              medborgare kan delta. Det är friheter som ger oss möjligheter
              och för oss framåt, inte bakåt. Det är också friheter som gör
              oss beroende av varandra. Vi är också beroende av att alla tar
              sitt ansvar.
            </seg>
            <seg n="4ed1b7d6">
              När enskilda länder missköter sina ekonomier drabbas vi alla.
              När länder stänger sina gränsbommar upphör den fria rörligheten.
              När nationalism predikas från talarstolar runt om i Europa ser
              vi isolationism, inte framtid.
            </seg>
            <seg n="04ef9f89">
              Friheter är värda att försvara och att bevara. Här måste vi alla
              ta vårt personliga ansvar. Jag förnekar inte som EU-minister att
              året 2010 var ett utmanade år för Europeiska unionen. Den ekonomiska
              och finansiella krisen har fått fortsatta verkningar både i Europa
              och globalt. Det kan knappt ha undgått någon här inne.
            </seg>
            <seg n="f05f36cd">
              Krisen utsatte EU för extrema påfrestningar i likhet med andra
              regioner i världen. Under år 2009 jobbade vi hårt i unionen för
              att reformera det som inte har fungerat och tänka framåt. Vi kommer
              att stå mycket bättre rustade inför framtiden. Det har gjorts
              en omfattande översyn av EU:s ekonomiska och politiska styrning
              och samordning. Regeringen, framför allt finansminister Anders
              Borg, har varit oerhört aktiv i det arbetet.
            </seg>
            <seg n="51de5fdf">
              Förutsättningarna för EU att nå viktiga gemensamma lösningar
              har glädjande nog förbättrats under det gångna året. Genomförandet
              av Lissabonfördraget kommer att vara en milstolpe i europeiska
              historieböcker i framtiden.
            </seg>
            <seg n="faf41baf">
              Det nya fördraget är ett viktigt verktyg för att göra EU mer
              öppet, effektivt och demokratiskt. Det är helt nödvändigt när
              vi ska ta itu med de utmaningar som Europa står inför i dag.
            </seg>
            <seg n="e2e35f62">
              I och med Lissabonfördraget förstärks EU:s institutioner, och
              det stärker EU som helhet även om det kommer att ta tid att få
              alla detaljer på plats och finna de perfekta formerna. Här vill
              jag betona att ni här i riksdagen och andra nationella parlament
              har fått mer inflytande i EU-frågor i och med subsidiaritetsmekanismen.
            </seg>
            <seg n="c0fd5929">
              På det ekonomiska området syns redan Lissabonfördragets genomslag
              i artikel 136 i fördraget som ligger till grund för delar av lagstiftningspaketet
              om förstärkt ekonomisk styrning.
            </seg>
            <seg n="2723dbdf">
              Men allt handlar inte om ekonomi eller om EU:s institutioner,
              även om man ibland kan tro det i debatten. Ibland finns det konflikter
              som rör oss i vår närhet, och den arabiska våren påminner oss
              om hur miljontals människor kämpar, ibland med livet som insats,
              för att få den demokrati som vi alla här inne tar för given. Här
              har EU en självklar och tydlig roll att ta sitt ansvar att stödja
              dessa länders både politiska och ekonomiska omvandling mot frihet.
              Vi har också ett ansvar gentemot resten av världen att stå upp
              för dessa ideal principfast och tydligt.
            </seg>
            <seg n="38d5b8c7">
              I och med Lissabonfördraget har vi ökat våra möjligheter att
              göra det, inte minst genom den nya gemensamma utrikestjänsten
              under ledning av den höga representanten Cathy Ashton. Men här
              vill jag betona både som liberal och som EU-minister att det är
              väldigt viktigt att om man ska vara en glasklar röst för frihet
              i världen måste man också sopa rent på hemmaplan och leva upp
              till de frihetsidealen också inom Europeiska unionen. Här har
              vi ett väldigt viktigt människorättsarbete att göra, att samtliga
              27 länder som är medlemmar i Europeiska unionen ska leva upp till
              de mänskliga fri- och rättigheter som vi en gång gått samman för
              att försvara.
            </seg>
            <seg n="75e9ed03">
              Förutom de händelser som jag har nämnt är det självfallet en
              mängd viktiga beslut och initiativ som har tagits inom unionen
              året 2010. Det viktiga är dock att fokusera på framtiden, och
              jag ska kort redogöra för sex områden som regeringen tycker är
              särskilt viktiga i EU-samarbetet. Jag börjar med den ekonomiska
              krisen, EU 2020 och den inre marknaden.
            </seg>
            <seg n="a9aff8b9">
              Vi vet att en förstärkt ekonomisk styrning är central för att
              lösa den ekonomiska krisen. Som många av er vet förhandlas det
              för tillfället om ett åtgärdspaket med sex rättsakter mellan Europaparlamentet
              och rådet. Det är angeläget att dessa förhandlingar med Europaparlamentet
              går framåt så att vi fort kan få en kompromiss som tillfredsställer
              både rådet och parlamentet. Omröstningen i parlamentet innebär
              att vissa förtydliganden läggs till om att arbetsmarknadens parters
              roll ska respekteras, något som den svenska regeringen står upp
              för tydligt. Vi har från alliansregeringens sida varit pådrivande
              för att dessa tillägg ska vara med. Det vill jag att alla här
              inne ska få tydligt besked om.
            </seg>
            <seg n="d1d48f2e">
              En annan viktig pusselbit i detta är att mekanismen för att snabbt
              kunna agera ska finnas vid en ekonomisk kris. Det tycker vi i
              regeringen även om Sverige inte är part i den permanenta krishanteringsmekanism
              för euroområdet som förhoppningsvis snart kan vara på plats. Men
              vi får inte heller glömma att mekanismen ska vara ett instrument
              i exceptionella, unika situationer. Tanken är att det inte ska
              vara ett system för långvariga transfereringar mellan olika medlemsstater.
              Ansvaret för att hålla ordning och reda på ekonomin ligger först
              och främst på varje medlemsland självt. Det är helt avgörande
              att alla 27 länder verkligen med stor seriositet tar detta på
              största allvar.
            </seg>
            <seg n="60b54ac4">
              Men hur ska vi då hitta tillbaka till sunda, vitala och ansvarsfulla
              europeiska ekonomier? Ett effektivt genomförande av Europa 2020-strategin
              är centralt för att vi ska lyckas stärka EU:s globala konkurrenskraft,
              säkra jobben på hemmaplan och välfärden i framtiden. Men för att
              strategin ska ge resultat måste den förverkligas i den nationella
              politiken och också i de nuvarande existerande beslutsprocesserna.
            </seg>
            <seg n="debb02db">
              En hörnsten i arbetet för EU 2020 är den inremarknadsakten. Mer
              än två tredjedelar av Sveriges handel sker i dag på den inre marknaden,
              en inre marknad som faktiskt rör 500 miljoner individer. Genom
              att modernisera och effektivisera den inre marknaden hand i hand
              med ökad öppenhet stimulerar vi jobb och tillväxt.
            </seg>
            <seg n="a84f5e71">
              En annan viktig fråga för den svenska regeringen är förstås förhandlingarna
              om den nya fleråriga budgetramen. Politik handlar inte bara om
              att vilja. Politik handlar också om att välja. Vi har därför en
              oerhört intensiv tid av arbete framför oss. Vi måste modernisera
              EU:s budget, och vi måste omprioritera den inom ramen för en minskad
              utgiftsnivå. Därför är det angeläget att få till stånd en gemensam
              budget som fokuserar på områden som ger ett europeiskt mervärde
              och som bidrar till ökad tillväxt i linje med målen i Europa 2020-strategin.
            </seg>
            <seg n="5829e96c">
              Det här innebär ökade utgifter på områden där vi behöver samarbeta
              ännu mer i Europa. Det handlar om forskning, innovation, inte
              minst på klimatområdet, som flera talare berörde tidigare, utbildning,
              gränsöverskridande infrastruktur med mera som exempel. Det handlar
              också om utrikespolitik, bistånd och samarbete kring migration
              och brottsbekämpning.
            </seg>
            <seg n="ee5aa2b8">
              En förutsättning för att vi ska kunna ha den här typen av ökningar
              är att vi samtidigt kraftigt minskar på stödet till jordbrukspolitiken
              och fokuserar strukturfondsstödet på de delar av unionen som har
              de största behoven. De här satsningarna bör ske inom ramen för
              en utgiftsnivå som ligger väl under 1 procent av EU:s bni. Om
              en tillräckligt stor modernisering av utgiftssidan inte kan uppnås
              kommer det att öka betydelsen av de rabatter som Sverige har,
              och som vi kommer att behöva ha, på inkomstsidan. Syftet med detta
              är att säkra en rättvis bördefördelning mellan olika medlemsländer.
            </seg>
            <seg n="55ab8dee">
              En annan viktig utmaning som flera ledamöter har nämnt är utrikesfrågorna.
              Den arabiska våren en fullkomligt fantastisk frihetsvåg, som jag
              hoppas att alla här inne stöder i Mellanöstern och Nordafrika
              är en historisk möjlighet för demokratin, som så många av oss
              aldrig trodde att vi skulle få uppleva de närmaste åren. Samtidigt
              vet jag att revolutioner kan gå snabbt men att bygga upp demokrati
              tar tid, och därför spelar EU en viktig roll för att stärka demokrati
              och mänskliga rättigheter.
            </seg>
            <seg n="7d06f0f3">
              Utvidgningen är ett sätt att värna och utveckla demokratin. Sverige
              är en varm vän av och förespråkare för en inkluderande union som
              växer. Tyvärr är inte alla andra medlemsstater det i dag, och
              inte heller alla partier i denna kammare, utifrån den debatt jag
              har hört. Därför är det ännu viktigare att vi oförtrutet fortsätter
              att arbeta för att nya medlemmar ska kunna integreras. Där är
              förstås Turkiets medlemskapsförhandlingar oerhört centrala. Som
              EU-minister beklagar jag att de för tillfället har hamnat i ett
              dödläge, och det måste brytas. Jag hoppas få se Turkiet som EU-medlem
              inom de närmaste åren när de lever upp till de självklara mänskliga
              rättigheter och den demokrati som ska vara grunden för ett EU-medlemskap.
            </seg>
            <seg n="4f56c63b">
              För att kunna föra en aktiv utrikespolitik behöver vi den nya
              europeiska utrikestjänsten, och att den har bildats är väldigt
              bra. Därför är det viktigt att värden som demokrati och mänskliga
              rättigheter blir styrande och löpande i det här arbetet. Jag reser
              själv till Bryssel på måndag och ska träffa personer i Cathy Ashtons
              stab för att diskutera hur vi kan få ännu mer fokus på detta fält.
            </seg>
            <seg n="d11ca632">
              Här är utrikespolitiken också nära kopplad till utmaningar på
              migrationsområdet. Här ser vi hur vårens dramatiska händelser
              i södra Medelhavet visar på behovet av en gemensam asyl- och migrationspolitik.
              Där måste regelverken vara förutsägbara och rättssäkra. Det kan
              inte vara upp till enskilda medlemsländer att godtyckligt sätta
              upp gränsbommar. Där måste friheten försvaras och bevaras. Likvärdigt
              skydd i alla EU:s medlemsstater är ett viktigt mål för det gemensamma
              asylsystemet. I ett arbete för en harmonisering av asylpolitiken
              inom EU måste Sverige värna rätten till asyl och motverka en utveckling
              mot ett Europa med stängda gränser.
            </seg>
            <seg n="63d4897a">
              Migrationspolitiken är också en nyckel till EU:s framtida utveckling,
              inte minst för att möta den demografiska utveckling och klara
              konkurrenskraft som EU kommer att vara i behov av när många söker
              sig hit. Här är den fria rörligheten en av EU-samarbetets viktigaste
              framgångar och en rättighet för medborgarna som Sverige klart
              och tydligt står upp för.
            </seg>
            <seg n="2033ee22">
              Just nu diskuteras Schengensamarbetet runt om i Europa, och det
              finns tendenser att stänga till gränser snarare än att öppna upp
              dem. Många av er vet att Italien och Frankrike publicerade ett
              brev i slutet av april med krav på en översyn av regelverket.
              Något konkret förslag finns inte, men Sverige stöder att kommissionen
              ser över möjligheterna att vi gemensamt inom EU, inte enskilda
              länder, i extrema situationer kan besluta om att införa kontroll
              vid en inre gräns. Men en sådan möjlighet måste alltid vägas mot
              rätten till fri rörlighet som en grundpelare.
            </seg>
            <seg n="5acc8576">
              Regeringen välkomnar att kommissionen nu granskar Danmark utifrån
              den debatt som har förekommit den senaste veckan. Jag ska själv
              när jag reser till Bryssel på måndag träffa min danska kollega
              och kommissionär Cecilia Malmström för att följa upp vad danskarna
              har föreslagit. Den fria rörligheten måste stå i centrum.
            </seg>
            <seg n="fd35fea8">
              Klimat- och energipolitiken är en annan utmaning, och här behöver
              vi globala lösningar, där 99,8 procent av koldioxidutsläppen sker
              utanför Sveriges gränser. Sverige kan inte göra allt ensamt, men
              EU kan göra mycket. Där driver vi på att Sverige ska få EU att
              ha världens mest ambitiösa klimatmål.
            </seg>
            <seg n="e473f96a">
              EU har en viktig roll att fylla i det internationella arbetet
              och fortsätta det som uppkom i Cancún.
            </seg>
            <seg n="06ed5d1e">
              Slutligen lite kort om EU:s strategi för Östersjöregionen, som
              sjösattes under det svenska ordförandeskapet. Vi vet är det är
              ett skrämmande faktum att 20 procent av havsbottnen redan är död.
              Här måste vi tillsammans motverka algblomning, gifter och övergödning.
              Där har makroregionala koncept, som Östersjöstrategin, en oerhört
              central roll.
            </seg>
            <seg n="0965280e">
              Vi har haft ett utmanande år bakom oss i EU, men vi har många
              utmaningar framför oss. De institutionella förändringar som vi
              beslöt om genom Lissabonfördraget ger förstärkta institutioner
              och ett tydligare ledarskap. Här kan ekonomiska reformer leda
              till bättre stabilitet.
            </seg>
            <seg n="bd9fbc35">
              Vi kommer att se den arabiska våren. Den kommer förhoppningsvis
              att övergå i en stabil arabisk sommar, där demokratin får stå
              i centrum. Det handlar om friheter som är värda att försvara och
              bevara.
            </seg>
            <seg n="89505b16">
              Avslutningsvis: Som EU-minister gläds jag förstås över de nya
              siffror som SOM-institutet presenterade i en analys av Sieps häromdagen.
              Andelen svenskar som är för ett medlemskap har ökat till 53 procent.
              Endast 23 procent är mot det svenska EU-medlemskapet. Vi ser i
              dag att EU-medlemskapet ses som en självklarhet. Faktum är faktiskt
              att svenskarna i dag är betydligt mer positiva till Europeiska
              unionen och svenskt medlemskap än genomsnittseuropén.
            </seg>
          </u>
          <note type="speaker" n="52a4b371">
            Anf. 112 KENNETH G FORSLUND (S) replik:
          </note>
          <u who="kenneth_g_forslund_6e39e5" xml:id="i-05eb530b59ae2b24-1" n="4443312f">
            <seg n="825abd15">
              Fru talman! Jag vill fråga statsrådet om regeringens politik
              vad gäller Lavaldomen, lönesituationen och allt det som har följt
              efter Lavaldomen, med hela situationen för arbetsmarknaden inte
              bara i Sverige utan i hela EU.
            </seg>
            <seg n="a9f89f37">
              Jag kan ta ett konkret exempel. Just nu byggs det väldigt många
              vägar, järnvägar och tunnlar både här i Helsingfors och i Göteborgsområdet,
              som jag kommer från. En stor grupp av dem som jobbar med det kanske
              till och med en majoritet av dem som jobbar med dessa byggen är
              anställda av bemanningsföretag, som företrädesvis hämtar sin personal
              från Polen och betalar väsentligt lägre löner än vad svenska kollektivavtal
              för bygg- och anläggningsarbetare säger. Det är naturligtvis bättre
              betalat än hemma i Polen, men det är ändå väsentligt lägre än
              vad svenska avtal säger att man ska ha.
            </seg>
            <seg n="021b7455">
              Är det en rimlig situation? Tycker verkligen statsrådet Ohlsson
              att det tyder på att regeringen har fört en aktiv och lyckad politik
              på det här området?
            </seg>
          </u>
          <note type="speaker" n="4bf25339">
            Anf. 113 Statsrådet BIRGITTA OHLSSON (FP) replik:
          </note>
          <u who="birgitta_ohlsson_ac22a5" xml:id="i-c3fa3b555530acb4-3" n="cefdd247">
            <seg n="adf279da">
              Fru talman! Regeringens utgångspunkt i alla EU-förhandlingar
              är, vilket Kenneth G Forslund känner till, att värna den svenska
              arbetsmarknadsmodellen. Det är något som vi för med oss hela tiden.
            </seg>
            <seg n="ea56166d">
              Vi vet också att Europaparlamentet har röstat igenom tillägg
              om att den nya lagstiftningen för ekonomisk styrning ska respektera
              arbetsmarknadens parters roll och de olika medlemsstaternas olika
              system för lönebildning. Det har varit vår utgångspunkt och det
              som vi för in i diskussionen.
            </seg>
            <seg n="b05a0f65">
              Vi har varit mycket pådrivande för att det är viktigt att få
              på plats dessa förtydliganden. Det är något som vi driver aktivt
              i rådet, att parlamentets förändringar ska tas ombord.
            </seg>
            <seg n="7985decd">
              Detta är viktigt. Det handlar om en fråga där vi försvarar den
              svenska arbetsmarknadsmodellen och den roll som parterna har.
            </seg>
          </u>
          <note type="speaker" n="db1570e5">
            Anf. 114 KENNETH G FORSLUND (S) replik:
          </note>
          <u who="kenneth_g_forslund_6e39e5" xml:id="i-05eb530b59ae2b24-2" n="4443312f">
            <seg n="edcc38d0">
              Fru talman! Min fråga gällde om statsrådet tyckte att regeringen
              har varit lyckosam i den här politiken och i det här agerandet.
            </seg>
            <seg n="a2bf51a9">
              Vi får höra att statsrådet hävdar att den nuvarande regeringen
              värnar den svenska arbetsmarknadsmodellen och att regeringen har
              varit pådrivande i frågorna. Ändå ser situationen uppenbarligen
              ut som den gör, med lägre löner för utländsk, inhyrd arbetskraft
              än för svensk arbetskraft statsrådet påstår inget annat.
            </seg>
            <seg n="a090c457">
              Är det en lyckad och framgångsrik politik som regeringen har
              fört på det här området, eller är det kanske så att Socialdemokraterna
              har rätt och att politiken och besluten borde ha sett annorlunda
              ut i Sverige för att undvika just den här situationen?
            </seg>
          </u>
          <note type="speaker" n="59225b93">
            Anf. 115 Statsrådet BIRGITTA OHLSSON (FP) replik:
          </note>
          <u who="birgitta_ohlsson_ac22a5" xml:id="i-c3fa3b555530acb4-4" n="cefdd247">
            <seg n="9131cd54">
              Fru talman! Vi har välkomnat att kommissionen har tagit initiativ
              till att förbättra tillämpningen av bland annat utstationeringsdirektivet,
              som är kopplat till dessa frågor. Det är en diskussion som är
              intimt förknippad med den föreslagna inremarknadsakten.
            </seg>
            <seg n="5121d33d">
              Det som har förts fram från Socialdemokraterna och flera andra
              är att vi ska öppna upp olika delar av exempelvis utstationeringsdirektivet.
              Då ska man vara medveten om att vi har 27 medlemsstater i en europeisk
              union där väldigt många har olika utgångspunkter i debatten och
              där inte alla delar den svenska synen. Därför tror vi att det
              är svårt att nå fram till resultat i en omförhandling.
            </seg>
            <seg n="2087b74e">
              Men både jag och mina kolleger, framför allt arbetsmarknadsministern,
              som sysslar mycket med frågorna, driver i alla möjliga sammanhang
              att den svenska arbetsmarknadsmodellen och dess konstruktion ska
              råda.
            </seg>
            <seg n="95851662">
              Det är väl bra om man kunde förtydliga att rätten att vidta kollektiva
              åtgärder, exempelvis strejkrätt, är en nationell angelägenhet
              som grundas på lagstiftning och praxis och som lutar tillbaka
              till relevant EU-rätt.
            </seg>
            <seg n="402c39bc">
              Mycket finns redan på plats, men den svenska arbetsmarknadsmodellen
              ska försvaras på EU-nivå.
            </seg>
          </u>
          <note type="speaker" n="81014f71">
            Anf. 116 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-b566f9137c7654da-7" n="a4f9eb29">
            <seg n="53413b2e">
              Fru talman! Det är trevligt att ha EU-ministern här i kammaren.
              Det var länge sedan vi debatterade tillsammans.
            </seg>
            <seg n="391a9ad8">
              Jag tänkte ställa en fråga utifrån det jag tog upp i mitt anförande
              om den nya syn som vi måste ha på länderna söder om Medelhavet.
              Det går inte längre för sig att EU-länderna eller de nära grannarna
              i EU agerar storebror, lika lite som vi bör agera storebror i
              vårt närområde men ändå gör det. Det är samma situation som de
              har i Medelhavet. Men förutsättningarna för dialogen är en helt
              annan med våra grannar jämfört med de grannar som man har i Medelhavet,
              och situationen är ju så oerhört annorlunda.
            </seg>
            <seg n="31ec0b01">
              När jag läser EU-nämndens handlingar ser jag inte att den synen
              har förändrats så väldigt mycket. Man säger: Vi måste stå upp
              för demokrati och ska begära mänskliga rättigheter och så vidare.
              Men det har vi ju gjort hela tiden.
            </seg>
            <seg n="7cc8c7be">
              Den bild som människor söder om Medelhavet ger när man pratar
              med dem är: Ni bryr er bara om att vi ska stoppa de illegala invandrarna
              ur deras perspektiv utvandrarna.
            </seg>
            <seg n="582f6559">
              Vi har gett bilden: Vill ni ha något av oss måste ni ställa upp
              på våra villkor. Villkoret är då ofta att invandringen till Europa
              ska stoppas.
            </seg>
            <seg n="cac1f51e">
              Sverige är absolut inte det land som är värst i den frågan. Men
              vi har ett antal länder i södra Europa som verkligen försöker
              driva dessa frågor.
            </seg>
            <seg n="d9814236">
              Hur ska man på EU-nivå få en annan syn på länderna söderut och
              se till att vi får ett partnerskap som grundar sig på lika villkor
              och inte på det här storebrorsförhållandet?
            </seg>
          </u>
          <note type="speaker" n="eb2172ea">
            Anf. 117 Statsrådet BIRGITTA OHLSSON (FP) replik:
          </note>
          <u who="birgitta_ohlsson_ac22a5" xml:id="i-c3fa3b555530acb4-5" n="cefdd247">
            <seg n="d5687083">
              Fru talman! Det är oerhört intressanta aspekter som Bodil Ceballos
              tar upp. Jag kan i mycket hålla med om att Europeiska unionen,
              framför allt många medlemsstater, har en markant hemläxa att göra
              på den här fronten.
            </seg>
            <seg n="15862721">
              De band som har rört exempelvis Sydeuropa gentemot Nordafrika
              har ofta handlat om en intim relation med diktaturer i den här
              delen av världen, där handel har fått stå före demokratiska principer
              och mänskliga rättigheter. Vi såg inte minst hur den franska före
              detta utrikesministern reste till Tunisien mitt under brinnande
              frihetsrevolution och sedermera fick avgå.
            </seg>
            <seg n="50490ee7">
              Den arabiska våren tror jag kommer att innebära ett så kallat
              window of opportunity för att kunna förändra. Det vi jobbar mycket
              med nu är södra grannskapet och ny politik som manas fram. Där
              slåss vi från den svenska regeringens sida för att det inte får
              vara bara fluffiga och vackra ord om mänskliga rättigheter utan
              att det också måste finnas något bakom. Vi måste ha tydliga reformer,
              så att länder ser att om man går mot fördjupad demokrati, då får
              man också tydliga förmåner vad gäller avtal och annat, så att
              vi får en tydlig förändring i mentaliteten.
            </seg>
            <seg n="1d0da5cd">
              De associeringsavtal som finns med flera av länderna i regionen
              är nu lagda på is, med tanke på vad som har hänt. Det gör att
              det finns en god chans att få in tydligare system. Man laborerar
              kring om man ska ha olika nivåer vad gäller samarbete, som vi
              har haft tidigare, men att det ska vara kopplat till krav. Där
              tror jag att vi kan spela stor roll för att få bra förslag och
              bra lösningar. Det är ett arbete där inte minst de nationella
              parlamenten spelar en oerhört central roll.
            </seg>
            <seg n="683c9d06">
              Jag har fått se en del dokument med tanke på det som har diskuterats.
              Jag tycker att demokratiperspektivet kan bli starkare. Men det
              är en helt annan framåtanda nu än vad det var bara för ett halvår
              sedan, så det går framåt i rätt riktning.
            </seg>
          </u>
          <note type="speaker" n="db17b3e1">
            Anf. 118 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-b566f9137c7654da-8" n="a4f9eb29">
            <seg n="7203412b">
              Fru talman! Det är positivt att höra att det går framåt, för
              när man inte har samma information som ministern känns det som
              att detta är rätt tröstlöst.
            </seg>
            <seg n="fb122bc3">
              I dag hade jag en kort diskussion med utrikesministern om relationen
              mellan Marocko och Västsahara och EU:s relation till Marocko.
              Jag blev inte klar över varför man inte kopplar ihop Västsahara
              och Marocko när man diskuterar mänskliga rättigheter med Marocko.
              Utrikesministern sade att man bara talar med Marocko eftersom
              Västsahara är ockuperat.
            </seg>
            <seg n="f0d9b00c">
              Detta hör i allra högsta grad ihop, och det bör vara den inriktning
              som den svenska regeringen har. Marocko ockuperar Västsahara,
              och brotten mot de mänskliga rättigheterna är oerhörda. De pågår
              dagligen. Jag får information varje dag om saker som händer i
              Västsahara. Då kan vi inte säga: Vi diskuterar med Marocko men
              eftersom vi inte anser att Västsahara är en del av Marocko ingår
              det inte i diskussionen.
            </seg>
            <seg n="d6f157da">
              Men Marocko tycker uppenbarligen att Västsahara är en del av
              Marocko.
            </seg>
            <seg n="832e5a15">
              Jag hoppas att EU-ministern kan föra in detta perspektiv i den
              svenska utrikespolitiken.
            </seg>
            <seg n="c8161ac9">
              I dag kom Aid Watch-rapporten. Den visar att det är svårt för
              EU-länderna att leva upp till sina biståndsåtaganden. Tre av de
              länder som missköter sig mest är Italien, Tyskland och Spanien.
              Att Spanien gör det visste jag sedan länge, men att Tyskland som
              är ett rikt land gör det är anmärkningsvärt.
            </seg>
          </u>
          <note type="speaker" n="d902aad2">
            Anf. 119 Statsrådet BIRGITTA OHLSSON (FP) replik:
          </note>
          <u who="birgitta_ohlsson_ac22a5" xml:id="i-c3fa3b555530acb4-6" n="cefdd247">
            <seg n="fc5af483">
              Fru talman! När det gäller att lösa konflikten mellan Västsahara
              och Marocko är det viktigt ur svenskt perspektiv att se till att
              FN-spåret står i centrum. För att det västsahariska folket själva
              genom en folkomröstning ska få bestämma över sin egen framtid
              får vi inte backa en tum från FN-spåret. Här har vi förhoppningsvis
              fått en del signaler i rätt riktning.
            </seg>
            <seg n="02d8de16">
              Marocko är inte en demokrati utan ett land där de mänskliga rättigheterna
              trampas på varje dag, där pressfriheten är djupt beskuren och
              där minoriteter behandlas oerhört illa. De reformer som har aviserats
              från den marockanska kungen tror jag på när jag ser dem. Det har
              varit en del enskilda förslag, men här får vi syna mycket att
              det går i rätt riktning.
            </seg>
            <seg n="ceef2c6b">
              Det som sker i Västsahara och hur Marocko behandlar Västsahara
              är centralt i detta arbete. De reformer som har aviserats hittills
              har dock rört Marockos egen lagstiftning.
            </seg>
            <seg n="30b7de0f">
              När ett land ockuperar ett annat Israel och Palestina är exempel
              på en annan sådan konflikt vem ska man då tala med? Kanske har
              konflikten med FN-spåret också påverkat utrikesministerns svar.
            </seg>
          </u>
          <note type="speaker" n="3d864b27">
            Anf. 120 SVEN-OLOF SÄLLSTRÖM (SD):
          </note>
          <u who="sven-olof_sallstrom_d28bdc" xml:id="i-a3c39176c6257b9a-0" n="027fdf2a" next="i-29b78a571511d604-0">
            <seg n="c98186aa">
              Fru talman! Det är hedrande att få fortsätta efter statsrådet
              Birgitta Ohlsson. Statsrådets föregångare Cecilia Malmström är
              numera ansvarig kommissionär för bland annat Helsingforssprogrammet
              och den gemensamma migrations- och asylpolitiken. Jag kan med
              glädje konstatera att minst 24 av 27 medlemsländer vill föra en
              eventuell gemensam migrations- och asylpolitik i en helt annan
              riktning än den verklighetsfrånvända majoriteten i denna kammare
              vill.
            </seg>
            <seg n="7da82d21">
              Med tanke på tidigare flaggdebatt är jag glad att den svenska
              flaggan får hänga här. Med den politik som förs av en majoritet
              av EU-förespråkarna befarar jag att EU-flaggan inom en inte alltför
              avlägsen framtid kommer att hänga i båda hörnen. Den utvecklingen
              vill vi inte se.
            </seg>
          </u>
          <note n="3cc660d5">
            Fru talman! Jag kommer i huvudsak beröra punkt 16 och de reservationer
            som finns till den. Jag yrkar bifall till reservation 31.
          </note>
          <u who="sven-olof_sallstrom_d28bdc" xml:id="i-29b78a571511d604-0" n="027fdf2a" prev="i-a3c39176c6257b9a-0">
            <seg n="953effb6">
              Det finns också reservation 30 från Socialdemokraterna. Jag har
              inte hört någon yrka bifall till den, vilket är synd. Jag har
              inga illusioner om att en majoritet i kammaren kommer att bifalla
              vår reservation, men reservation 30 från Socialdemokraterna rör
              den viktiga frågan om lex Laval, utstationeringsdirektiven och
              lika villkor för arbetare oavsett om de är födda i Sverige eller
              är utstationerad att jobba i Sverige.
            </seg>
            <seg n="7d104080">
              Vi är beredda att ställa oss bakom denna reservation i voteringen,
              men då måste ni yrka på den, för det tänker inte jag göra.
            </seg>
            <seg n="b4de4e5b">
              Jag yrkar som sagt bifall till vår reservation 31.
            </seg>
            <seg n="1ebf7638">
              Nyligen avled en polsk byggarbetare när en borrigg välte över
              honom vid byggandet av Citybanan i Helsingfors. Det var det tredje
              dödsfallet inom loppet av drygt ett år i anslutning till byggandet
              av Citybanan. Ansvarigt byggföretag är tyska Bilfinger Berger
              som genom att använda billig utländsk arbetskraft från bemanningsföretag
              och genom att strunta i de svenska kollektivavtalen vann upphandlingen
              av bygget. Man kunde helt enkelt utföra jobbet till ett lägre
              pris. Enligt fackföreningen Byggnads finns det varken kollektivavtal
              eller skyddsombud.
            </seg>
            <seg n="ee47cb55">
              Bilfinger Berger har vunnit tre av de största statliga infrastrukturinvesteringarna
              i Sverige någonsin Citybanan och Norra länken i Helsingfors och
              Citytunneln i Malmö.
            </seg>
            <seg n="e0fec80d">
              Med EU:s nuvarande regelverk, i synnerhet med utstationeringsdirektivets
              utformning tillsammans med lex Laval och utstationeringslagen,
              har vi fått en utveckling där svenska löntagare utkonkurreras
              av utländsk arbetskraft med betydligt sämre löner och sämre villkor.
            </seg>
            <seg n="da815724">
              Vi anser att man i fråga om utstationeringslagen måste fokusera
              på att få till stånd regler, en tillämpning och en tillsyn som
              inte missgynnar inhemska företag och inhemska företags anställda
              i konkurrens med utstationerande företag och deras personal.
            </seg>
            <seg n="4ce5d1d6">
              Nuvarande regelverk missbrukas när det gäller löner och andra
              ersättningar, arbetsmiljölagstiftning och arbetstidslagstiftning.
              Ingångna kollektivavtal följs inte.
            </seg>
            <seg n="2fe63f5e">
              Vi kan av denna anledning ställa oss bakom slutsatserna i den
              socialdemokratiska reservationen 30 om att konkurrera med kompetens
              och inte med låga löner även om vi inte i alla delar instämmer
              i de argument som framfördes i motionen som låg till grund för
              reservationen. Men det är resultatet som är det viktiga, inte
              semantiken. Det återstår dock att se om Socialdemokraterna yrkar
              bifall till denna reservation.
            </seg>
            <seg n="f39caab2">
              Regeringen är alltför passiv när det gäller att försvara den
              svenska principen och modellen att det i Sverige ska vara svensk
              lagstiftning och svenska kollektivavtal som ska gälla och som
              ska reglera förhållandena på den svenska arbetsmarknaden.
            </seg>
            <seg n="cd866101">
              Jag vill avsluta med att i anslutning till detta meddela att
              vi Sverigedemokrater även beslutat att ställa oss bakom ratificeringen
              av ILO 94, som för svensk del innebär att villkoren i kollektivavtalen
              ska uppfyllas vid all offentlig upphandling.
            </seg>
            <seg n="ded4818b">
              Just nu behandlas detta i arbetsmarknadsutskotten där jag är
              ordinarie ledamot. De övriga oppositionspartierna har varsin kommittémotion
              med yrkanden för en ratificering av ILO 94. Om den övriga oppositionen
              står fast vid sina löften till väljarna och vid sina yrkanden
              finns således en majoritet i Sveriges riksdag för att ratificera
              ILO 94.
            </seg>
            <seg n="b141811f">
              Om riksdagen väljer att rösta för vår reservation 31 eller Socialdemokraternas
              reservation 30 och om oppositionen står fast vid att vilja ratificera
              ILO 94 slipper vi förhoppningsvis i framtiden att utländska, och
              för den delen svenska, byggjobbares liv offras för alliansregeringens
              lönedumpnings- och överutbudspolitik.
            </seg>
          </u>
          <note type="speaker" n="87ee7bbe">
            Anf. 121 MARIE GRANLUND (S):
          </note>
          <u who="marie_granlund_b3d0da" xml:id="i-45b3e6efa94a76bd-0" n="9d8be039">
            <seg n="e42d3a67">
              Fru talman! Vi diskuterar just nu i kammaren redogörelsen för
              arbetet i Europeiska unionen förra året 2010. Det kan inte betraktas
              som något speciellt höjdarår för Europeiska unionen.
            </seg>
            <seg n="2ebb74c1">
              Det hela startade 2008 då de internationella finansiella marknaderna
              totalt kollapsade. Globala obalanser, bland annat mellan USA och
              Kina, i kombination med en otillräcklig, fragmentiserad och framför
              allt nationell finansreglering drev på en tillgångsbubbla som
              sedan brast. Den finansiella kraschen drabbade hela världen och
              Europa väldigt hårt. Jag skulle nog vilja säga att det var en
              ekonomisk tsunami, eller varför inte en ekonomisk härdsmälta.
            </seg>
            <seg n="ffe93ca7">
              Förra året var vi med och diskuterade stöd till Irland och Greklands
              situation. Bekymren är långt ifrån över. Vi har också diskuterat
              fördragsförändringar för att kunna lösa det hela och för att inrätta
              en permanent krishanteringsmekanism. Förslagen för att stävja
              den ekonomiska utvecklingen i Europa har därefter av fullt förståeliga
              skäl haglat. Men det är oklart vad de olika förslagen verkligen
              innebär. Det handlar om Europapakter, det handlar om ekonomiska
              terminer och det handlar om nya lagförslag.
            </seg>
            <seg n="cbc81c10">
              Förslagen kan ändra förutsättningarna för hela EU-samarbetet
              i grunden, och detta utan att ha föregåtts av någon politisk process.
              Det finns en betydande risk att europeiska högerregeringars vilja
              att använda EU som ett verktyg för att bedriva högerpolitik med
              exempelvis lönesänkningar och sämre pensioner allvarligt kan skada
              tilltron till hela det europeiska projektet och bana väg för farliga
              politiska stämningar.
            </seg>
            <seg n="a314706b">
              Allting går mycket snabbt. Vi socialdemokrater oroar oss för
              påverkningar av och inverkan på den svenska modellen. Det är inte
              en slump att den svenska fackföreningsrörelsen och då pratar vi
              både LO, TCO och Saco är oroade för förslag som är på väg fram
              på samma sätt som också den europeiska fackföreningsrörelsen är
              det.
            </seg>
            <seg n="2289e5d9">
              Det europeiska projektet skakar just nu i sina grundvalar. Vi
              socialdemokrater har därför krävt att vi vid ett gemensamt tillfälle
              nu pratar vi ju om föregående års verksamhet här i kammaren på
              ett demokratiskt politiskt sätt ska diskutera de förändringar
              som är på väg fram i Europa. Vi har därför krävt en skrivelse
              av regeringen där man skulle diskutera hur regeringen ser på den
              ekonomiska terminen och Europapakten och på hur dessa kommer att
              påverka oss och den svenska samhällsmodellen. Hur ska vi skydda
              den?
            </seg>
            <seg n="4841131d">
              Tyvärr har regeringen sagt att den inte är intresserad av detta.
              För regeringen räcker det att informera oppositionen och diskutera
              detta dagen före ett toppmöte i stället för att ta en demokratisk
              diskussion här. Jag skulle vilja jämföra med när vi har diskuterat
              Lissabonfördraget och andra fördragsförändringar. Då har vi haft
              en omfattande politisk demokratisk förankring och diskussion.
              Detta är numera som bortblåst.
            </seg>
            <seg n="921d8d0d">
              Jag skulle vilja hänga på det som Kenneth G Forslund sade tidigare:
              Vi saknar den svenska pådrivande rösten. Det ska inte bara vara
              så att man tycker att det är roligt att sitta ned vid sammanträdesborden
              och tjusas av Merkel, Sarkozy och andra. Man måste visa att man
              vill någonting inte under bilan för att försöka hävda den svenska
              modellen utan för att man faktiskt vill göra någonting och inser
              vikten av detta.
            </seg>
            <seg n="f20d7c29">
              Vi socialdemokrater säger att det är självklart att medlemsländerna
              i Europa ska ha ordning och reda i sin ekonomi. Vi har själva
              varit med om att sanera statsfinanserna i Sverige på 90-talet,
              och vi vet vad det betyder för lönebildning, för välfärd och för
              tillväxt. Men det man driver på nu från kommissionens och andras
              sida kan vara direkt kontraproduktivt. Det är inte tillräckligt
              för att få tillväxt och ekonomi i balans bland Europas länder.
            </seg>
            <seg n="2d620cd5">
              Därför har vi ställt upp fem olika krav för den fortsatta utvecklingen
              i EU. Vi säger att den nationella kompetensen måste värnas. Vi
              säger att lönebildningen är nationell och ingenting annat. Man
              kan hävda, som Birgitta Ohlsson har gjort, att fördraget uttrycker
              detta tydligt. Man sade till oss också beträffande Laval att den
              frågan var kristallklar och att man inte skulle kunna göra undantag
              från detta. Men vad hände när det blev ett överklagande i domstolen?
              Jo, precis motsatsen! Det som vi hade bestämt i Sverige gällde
              inte längre.
            </seg>
            <seg n="1eb0f279">
              Vi säger att länderna själva måste få bestämma vilken pensionsålder
              och vilka pensionssystem de ska ha. Vi säger när det gäller de
              offentliganställdas löner att det inte kan vara så att den ingångslön
              en undersköterska har kan vara orsaken till sammanfallet i den
              europeiska ekonomin. Det måste vara någonting annat.
            </seg>
            <seg n="671e0545">
              Vi säger också att EU måste vara ett samlat EU. EU är en samlad
              union. Ibland kan det krävas att samarbete utformas inom områden
              där inte alla länder deltar. Fördraget innehåller regler för så
              kallat förstärkt samarbete. Men alla länder måste kunna ha synpunkter
              på samarbetet. Det europeiska projektet får aldrig delas upp i
              ett A- och ett B-lag. Det hade varit intressant om regeringen
              hade lämnat en samlad bedömning av hur den ser på utvecklingen
              av detta.
            </seg>
            <seg n="8d724844">
              Vid det extra toppmötet i Lissabon år 2000 slogs det fast att
              Europeiska unionens övergripande mål måste vara den fulla sysselsättningen.
              Det pratar aldrig regeringen om. Vad man nu kräver av olika länder
              är nedskärningar och minskning av utgifterna. Det kan säkert vara
              riktigt. Men om man ska Europa på fötter måste det också bedrivas
              en tillväxtpolitik. Det måste göras investeringar i kunskap, i
              utbildning och i ny, miljövänlig teknik. Vi kan inte bara svälta
              oss ur krisen.
            </seg>
            <seg n="9166d1c1">
              Det måste till en ökad och förstärkt reglering av finanssektorn.
              Det är inte okej med de kapitaltäckningsregler som finns i dag.
              Detta måste förstärkas. Den stabilitets- och tillväxtpakt som
              etablerades under tidigt 2000-tal har inte fungerat. Men det beror
              inte på vad Grekland eller någon annan har gjort, som många gånger
              sägs. Det beror i stället på att Tyskland och Frankrike inte levde
              upp till det som man skulle leva upp till.
            </seg>
            <seg n="ee138782">
              Detta är de krav vi har för att få i gång Europa för att få ett
              Europa där alla har en möjlighet att växa. Jag är orolig för vad
              som kan hända om man bara kör en svältkur. Då tror jag att legitimiteten
              för det europeiska projektet kommer att minska kraftigt. Det tycker
              jag är sorgligt, för jag tror att vi har stor nytta av att jobba
              tillsammans.
            </seg>
            <seg n="384d8018">
              För några dagar sedan presenterades nya siffror för svenska folkets
              syn på EU. Jag tycker att det är positivt att det är så många
              fler unga som tycker att vi ska vara med i EU. De yngsta är för
              första gången den åldersgrupp som är mest för att Sverige förblir
              medlem i EU.
            </seg>
            <seg n="da1e491a">
              Jag kan tänka mig att det beror på att unga i dag växer upp med
              EU som en självklarhet, och många drömmer om att arbeta i andra
              länder. Även om det inte är EU som reglerar just detta har det
              i och med Bolognaprocessen och annat blivit mycket lättare att
              översätta examina och studera på olika ställen.
            </seg>
            <seg n="86edec51">
              Någonting som unga tar som en självklarhet är att färdas fritt
              utan gränshinder. Det är något som jag är övertygad om är det
              som Europas medborgare uppskattar allra mest detta att inte behöva
              bära med sig ett pass. Skrivelsen nämner ingenting om gränshinder,
              antagligen för att Schengen har varit så självklart. Jag kan tänka
              mig att skrivelsen nästa år kommer att innehålla ett ganska omfattande
              avsnitt om gränshinder, för just nu pågår det stora förändringar.
              Man blir lite förvånad när kommissionär Cecilia Malmström lanserar
              ett nytt förslag om att införa gränskontroller.
            </seg>
            <seg n="72d319a6">
              Bakgrunden är situationen i Nordafrika, som har medfört att många
              människor är på flykt. De flesta är som vanligt på flykt i regionen,
              men 20 00025 000 har också kommit till Europa specifikt till Italien.
              Sedan, när de har tvingats lära sig att prata franska, åker de
              i sin tur till Frankrike.
            </seg>
            <seg n="a62497ca">
              Kommissionen viker sig för detta. När det handlar om inrikespolitiska
              problem och flirtande med högerkrafter tar man helt plötsligt
              fram nya förslag trots att det redan i dag finns en möjlighet
              att införa gränskontroller om det är av nöden tvunget.
            </seg>
            <seg n="4198b492">
              Det är anmärkningsvärt att i stället för att diskutera att aktivera
              massflyktsdirektivet börjar man som sagt att införa gränskontroller.
              Varken kommissionen eller den svenska regeringen kan redogöra
              för vad det här innebär. Tobias Billström säger i EU-nämnden att
              han inte kan redogöra ordentligt för förslaget, men sedan kommenterar
              han det i medierna och säger att han är för detta. Vice statsminister
              Jan Björklund har dagen innan sagt att han aldrig kan vara med
              på införandet av nya gränskontroller.
            </seg>
            <seg n="a45009f5">
              Om man inte talar med en tydlig svensk röst vad gäller Laval
              och tillväxt i Europa kan jag säga att man talar med väldigt många
              olika röster vad gäller gränshinder i Europa. Det handlar som
              sagt om att Tobias Billström säger en sak och att Jan Björklund
              säger någonting annat. Häromdagen sade Tobias Billström att Danmark
              hade rätt i den diskussion som de har fört. Nästa dag går Maud
              Olofsson ut och säger att det är fel. Hon opponerar sig mot detta.
              Och nu har Birgitta Ohlsson också fördömt detta.
            </seg>
            <seg n="7caee77d">
              Det vore rimligt att vi fick ett svar på frågan om vad det är
              som gäller. Vilken är regeringens uppfattning? Ni kan inte ha
              fem olika uppfattningar i den här frågan. Eller avvaktar man återigen
              vad kommissionen ska säga? Vore det inte bra med en svensk röst
              när det gäller vad vi vill för någonting?
            </seg>
            <seg n="3d75a1c2">
              Vi står självfallet bakom alla reservationer vi har men för tids
              vinnande yrkar jag bifall till nr 6 och nr 18.
            </seg>
          </u>
          <note type="speaker" n="1d4f794f">
            Anf. 122 MARIA PLASS (M):
          </note>
          <u who="maria_plass_e8cc68" xml:id="i-e2505f93e146c9e9-0" n="6ca853f6">
            <seg n="e9fda7b8">
              Fru talman! Arbetsmarknadsutskottet har lämnat ett yttrande som
              huvudsakligen begränsar sig till de delar av skrivelsen och motionerna
              som berör arbetsmarknadsutskottets beredningsområde. Jag väljer
              att ta upp vissa av de frågorna.
            </seg>
            <seg n="6191afe7">
              EU ska enligt fördraget verka för en social marknadsekonomi.
              Väl fungerande marknader, utbildning, en aktiv välfärdsekonomi
              och en progressiv miljöpolitik ska tillsammans bidra till en hållbar
              ekonomisk utveckling och jobbskapande.
            </seg>
            <seg n="2bc18b5b">
              Arbetslöshetsnivån är snabbt sjunkande i Sverige, medan den mer
              konstant ligger kvar på samma, tyvärr ganska höga, nivå i övriga
              EU sett som en helhet.
            </seg>
            <seg n="37d807ed">
              Det finns många utmaningar inom EU vad gäller sysselsättningspolitiken,
              till exempel en åldrande befolkning och att fler måste ges möjlighet
              att delta på arbetsmarknaden. Det finns en viktig, outnyttjad
              potential som kan skapa en inkluderande, hållbar tillväxt i Europa
              och därmed också bidra till att bevara och stärka en god sysselsättningsutveckling.
              Jag vill lyfta fram tre tydliga områden.
            </seg>
            <seg n="4fac8829">
              Det är övergången till ett grönare mer hållbart Europa, utjämnandet
              av ansvar för arbete och familj mellan kvinnor och män samt välkomnandet
              av nyanlända och deras kompetens och kunskap på den europeiska
              arbetsmarknaden.
            </seg>
            <seg n="5b63c267">
              En inkluderande, hållbar tillväxt inrymmer också insikten att
              en ansvarsfull finansiell stabilitet är grunden för att kunna
              investera i framtiden, vilket anknyter till Europa 2020-strategins
              målformulering.
            </seg>
            <seg n="199b81ce">
              Tanken på att Sverige bör sträva efter att vara ett föredöme
              harmoniserar med grundförutsättningarna att sysselsättnings- och
              arbetsmarknadspolitiken i huvudsak är nationellt utformade. Alliansen
              är positiv till den öppna samordningsmetoden där Sverige såväl
              kan lära av som lära ut till övriga medlemsstater.
            </seg>
            <seg n="13eef471">
              Det är dock viktigt att den svenska regeringen i det fortsatta
              EU-arbetet håller emot en utveckling i en överstatlig riktning
              på arbetsmarknadsområdet. I synnerhet gäller detta värnandet om
              den svenska modellen i form av respekt för arbetsmarknadens parters
              autonomi och de avtal som de har träffat med varandra. Samarbetet
              inom den öppna samordningsmetoden bör behålla sin karaktär av
              fritt tanke- och erfarenhetsutbyte.
            </seg>
            <seg n="07a2dff8">
              Klimatpolitik och jobbpolitik går ofta hand i hand. Fler jobb
              kan skapas inom de gröna näringarna, och det är också viktigt
              att EU:s medlemsländer för en aktiv politik som stimulerar framväxten
              av små och medelstora företag. Vi välkomnar de rådsslutsatser
              som antagits om en sysselsättningspolitik för en konkurrenskraftig,
              hållbar, resurseffektiv och grön ekonomi.
            </seg>
            <seg n="9b1f97eb">
              Centrala utgångspunkter för EU:s politik bör vara att varje kvinna
              och man ska ges möjlighet och incitament att etablera sig på arbetsmarknaden.
              Tyvärr ser det inte ut så i dag. Färre kvinnor än män ges denna
              möjlighet. Det skulle därför vara önskvärt att kommissionen på
              ett tydligare sätt lät ett jämställdhetsperspektiv genomsyra även
              de centrala sysselsättningspolitiska initiativen. Vi beklagar
              därför att det inte var möjligt att få igenom separata sysselsättningsmål
              för kvinnor och män inom ramen för Europa 2020-strategin eftersom
              detta skulle ha tydliggjort vilket fokus som är nödvändigt.
            </seg>
            <seg n="a4efff8e">
              Fru talman! Vi ska ha en arbetsmarknad som är öppen mot omvärlden.
              Mot bakgrund av behovet att långsiktigt säkra tillgången på arbetskraft
              är en ökad rörlighet på arbetsmarknaden bra. Europa bör bejaka
              en öppnare arbetsmarknad både inom unionen och i förhållande till
              övriga världen. Inte minst med tanke på vår åldrande befolkning
              kommer Europas länder att vara i behov av att människor från andra
              länder vill arbeta i unionens medlemsländer. Detta får självfallet
              inte leda till en konkurrens som bygger på försämrade villkor
              och större otrygghet. Det är centralt att arbetsmarknadens parters
              autonomi och ingångna avtal på arbetsmarknaden respekteras inom
              EU och att alla former av social dumpning motverkas.
            </seg>
            <seg n="167b6c28">
              Integrationspolitiken är ett område där både Sverige och övriga
              medlemsstater har anledning att intensifiera sina ansträngningar.
              Integration är i första hand medlemsstaternas ansvar. Utskottet
              anser att den förstärkning av Arbetsförmedlingens ansvar och den
              betoning av de nyanlända som individer som den svenska etableringsreformen
              inneburit är viktiga steg på vägen mot en förbättrad integration
              men att mer kan och bör göras.
            </seg>
            <seg n="bbf15aed">
              Även i övrigt kräver den demografiska utvecklingen att outnyttjad
              arbetskraft i medlemsländernas ekonomier bättre tas till vara
              och att alla människor ges chansen att bidra i en arbetsgemenskap.
              Vi anser att tröskeln in på arbetsmarknaden måste sänkas för exempelvis
              funktionsnedsatta. Personer med funktionsnedsättningar bör ha
              samma rätt som andra att delta i arbetslivet.
            </seg>
            <seg n="4cee65aa">
              Socialdemokraterna har lämnat en avvikande mening i arbetsmarknadsutskottet.
              Vänsterpartiet, Sverigedemokraterna och Miljöpartiet har lämnat
              särskilda yttranden. Samtliga av dessa partier tar upp ett antal
              EU-specifika frågor inom arbetsmarknadsutskottets område. Utskottet
              har berört många av dessa frågor tidigare, bland annat här i kammaren
              och i andra sammanhang. Andra bereds just nu och kommer att debatteras
              här inom de närmaste veckorna.
            </seg>
          </u>
          <note n="1ac4e53e">
            Fru talman! Härmed vill jag yrka bifall till utrikesutskottets
            förslag till beslut och avslag på reservationerna.
          </note>
          <note n="70a10a2b">
            I detta anförande instämde Walburga Habsburg Douglas och Jessica
            Rosencrantz (båda M).
          </note>
          <note type="speaker" n="161c9564">
            Anf. 123 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-57e414862538f55e-0" n="027fdf2a">
            <seg n="8c1603ae">
              Fru talman! Du säger att det är självklart att ingångna avtal
              ska gälla i Sverige, Maria Plass, men det är ju inte självklart
              i dag. Det är inte så det ser ut.
            </seg>
            <seg n="da7f5eb4">
              Under EU-valrörelsen åkte jag runt i hela Sverige och genomförde
              65 torgmöten. Jag bodde väldigt ofta på vandrarhem. Vår budget
              i Sverigedemokraterna såg ut så på den tiden. Vi bodde på vandrarhem.
              På de här vandrarhemmen träffade jag nästan uteslutande polska
              och lettiska byggarbetare. De bodde på nästan vartenda vandrarhem.
              De visste inte vem jag var. Jag pratade med dem, Maria. Vet du
              vad de tjänade? Ja, inte var det några svenska kollektivavtalslöner
              i alla fall. Det kan jag säga. Det var så det fungerade då, och
              det är så det fungerar i dag.
            </seg>
            <seg n="74d6b1ae">
              Då är min fråga till dig: Om det nu är så att svenska avtal ska
              gälla i Sverige, om de svenska kollektivavtalen är så heliga och
              svenska löner ska gälla i Sverige, vad är ni beredda att göra
              för att upprätthålla detta? Uppenbarligen har ni inte gjort nog.
              Det är inte så det ser ut i dag. Vad är ni beredda att göra för
              att utländska arbetare, till exempel polska eller lettiska byggjobbare
              i Sverige, har det försäkringsskydd som man kan kräva? Vad är
              ni beredda att göra för att se till att det finns skyddsombud
              på deras arbetsplatser så vi inte får den situation som vi har
              när det gäller Citybanan i Helsingfors med tre döda inom loppet
              av drygt ett år? Det beror på att deras arbetsgivare har struntat
              i de svenska kollektivavtalen och inte gett dem det skydd de behöver.
            </seg>
            <seg n="1ef5e47c">
              De frågorna vill jag ha svar på, och jag tror att det är många
              med mig som vill ha svar på dem.
            </seg>
          </u>
          <note type="speaker" n="9921ffcd">
            Anf. 124 MARIA PLASS (M) replik:
          </note>
          <u who="maria_plass_e8cc68" xml:id="i-e2505f93e146c9e9-1" n="6ca853f6">
            <seg n="51ca7ef3">
              Fru talman! Jag tackar Sven-Olof Sällström för frågan. Vi är
              nog flera som har bott på vandrarhem. Jag brukar kanske inte direkt
              fråga alla som jobbar där vad de tjänar.
            </seg>
            <seg n="f3b826e4">
              Vi värnar om den svenska modellen. Vi säger att de kollektivavtal
              som finns i Sverige ska gälla även utländsk arbetskraft. I det
              särskilda yttrande som ni skrev i arbetsmarknadsutskottet är det
              oerhört stora ord. Jag skulle vilja säga att formuleringarna i
              yttrandet närmast är en skymf mot svenska arbetsgivare och även
              många gånger en skymf mot dem som jobbar och försöker följa kollektivavtalen,
              den svenska modellen och de parter som vi har.
            </seg>
            <seg n="466cd59e">
              En annan sak som jag tycker är frapperande i det särskilda yttrandet
              är att det står att de svenska jobben ska gå till svenskar, till
              inhemsk arbetskraft. Det är ungefär så det står. Men hur ska vi
              klara sysselsättningen med den åldrande befolkning som vi har
              i Sverige och i övriga EU? Det skulle jag gärna vilja ha svar
              på.
            </seg>
            <seg n="cbae92d4">
              Som tagits upp tidigare tar vi emot till exempel polska arbetare.
              Jag kan inte låta bli att reflektera över skrivningarna i det
              särskilda yttrandet. Det står att det är bra att svenska ungdomar
              eller andra åker till London, Madrid eller någon annan plats.
              Men hur ska det vara när de kommer dit? Vilket ansvar ska vi ha
              då?
            </seg>
          </u>
          <note type="speaker" n="6d574766">
            Anf. 125 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-57e414862538f55e-1" n="027fdf2a">
            <seg n="7b913ad7">
              Fru talman! Hade Maria Plass läst hela yttrandet hade hon sett
              att vi också välkomnar att utländska arbetare från Europa kommer
              till Sverige. Vi är för att Sverige ska vara en del av den inre
              marknaden. Men du läste tydligen inte alltihop. Vi har ingenting
              emot att de kommer hit och jobbar, men de ska jobba med svenska
              avtal. Det är det som ni inte upprätthåller, som ni inte klarar
              av.
            </seg>
            <seg n="56291e9e">
              Ja, det är stora ord när människor dör nere på Citybanebygget
              därför att ni inte ser till att upprätthålla det ni säger. Det
              är stora ord när folk jobbar för kanske halva lönen och när polska
              bemanningsföretag till svenska åkerier hyr ut personal som sitter
              och kör på de svenska vägarna och dessa företag struntar i svenska
              kollektivavtal när det gäller arbetstider, löner och övrigt. Det
              är inte minst en säkerhetsrisk.
            </seg>
            <seg n="f0d23a88">
              Ni måste ta ansvar för den situation ni har försatt Sverige i.
              Vi har ingenting emot att svenska ungdomar och andra åker ut i
              Europa och arbetar. Vi har heller ingenting emot att några kommer
              hit till Sverige och arbetar. Det kan vara så att Sverige har
              brister i vissa sektorer på arbetsmarknaden i dag eftersom ni
              har misslyckats med er utbildningspolitik och arbetsmarknadspolitik.
              Vi har ingenting emot att det kommer folk hit och jobbar. Men
              de ska jobba med svenska löner och avtal. Det är det som är grejen.
            </seg>
            <seg n="cfbf77fc">
              Vi ska absolut inte ha er lönedumpningspolitik. Det vi ska ha
              i Sverige är sjysta villkor och sjysta avtal, ingenting annat.
            </seg>
          </u>
          <note type="speaker" n="c6b54234">
            Anf. 126 MARIA PLASS (M) replik:
          </note>
          <u who="maria_plass_e8cc68" xml:id="i-e2505f93e146c9e9-2" n="6ca853f6">
            <seg n="b4da5f1f">
              Fru talman! Jag kan då bara konstatera att Sverigedemokraternas
              ord inte kommer att rädda några liv. Däremot är det så att vi
              värnar den svenska modellen och kollektivavtalen. Vi ser till
              att det inte ska dumpas några löner. Jag har precis stått här
              i talarstolen och sagt det. Om Sällström lyssnat lite bättre hade
              det kanske gått fram också.
            </seg>
            <seg n="95eb956d">
              Sluta snacka! Se till att göra någonting i stället!
            </seg>
          </u>
          <note type="speaker" n="6bf8e31c">
            Anf. 127 CARINA ADOLFSSON ELGESTAM (S):
          </note>
          <u who="carina_adolfsson_elgestam_d69032" xml:id="i-c0f9cc252d803335-0" n="c138ad02">
            <seg n="f61c3ced">
              Fru talman! I juni 2010 antog EU:s stats- och regeringschefer
              sin nya strategi för de kommande tio åren. Det handlar om EU 2020-strategin.
              I den slår man fast fem mål för arbetet i EU. Ett av dessa mål
              är att till år 2020 reducera antalet personer under fattigdomsstrecket
              med 25 procent. Det innebär att minst 20 miljoner européer ska
              lyftas ur fattigdom under den kommande tioårsperioden. Det är
              inget litet åtagande. Man kan säga att det är två Sverige som
              ska lyftas ur fattigdom. Det är klart att det är en stor utmaning
              och att det handlar om att klyftorna i EU inte får öka, för vi
              vet att om klyftorna ökar uppstår det ökade problem på många olika
              sätt.
            </seg>
            <seg n="5940aad0">
              Ett av de andra målen, och ett som jag skulle säga är absolut
              nödvändigt för att nå fattigdomsmålet, är att sysselsättningsnivån
              ska vara minst 75 procent för såväl kvinnor som män år 2020. Det
              kanske inte låter så mycket, men faktum är att inte ens vi i Sverige
              når upp till denna nivå i dag. Det låga arbetskraftsdeltagandet
              för framför allt kvinnor i EU som helhet har länge varit ett av
              våra stora strukturproblem.
            </seg>
            <seg n="52f92dba">
              År 2009 var sysselsättningsnivån i EU i genomsnitt 64,6 procent,
              medan den i USA var 67,6 procent och i Japan 70 procent. I Sverige
              var sysselsättningsnivån 72,2 procent. Redan före finanskrisen
              var alltså sysselsättningen lägre i Europa än i såväl USA som
              Japan. Vi vet också att det med varje ny kris blir färre som är
              etablerade på arbetsmarknaden. I spåren av den utslagningen ökar
              ohälsotalen. Vi vet att problemen ökar och så vidare. Detta visar
              också hur viktigt det är att frågorna om rätten till arbete och
              fattigdomsbekämpning står högst på agendan.
            </seg>
            <seg n="28bf81db">
              Regeringen slår sig för bröstet och säger att vi aldrig har haft
              så många i arbete som nu. Det stämmer om vi tittar på det absoluta
              antalet arbetande. Problemet är bara att det främst beror på att
              befolkningen har ökat. Sysselsättningsgraden räknad som andel
              av totalbefolkningen ligger fortfarande lägre än före 1990-talskrisen.
            </seg>
            <seg n="dbbcc42d">
              Om vi tittar bortom genomsnittssiffrorna ser vi en skrämmande
              bild av orsaken till den låga sysselsättningsgraden i Europa,
              nämligen att kvinnorna inte har kommit ut på arbetsmarknaden.
              År 2009 var sysselsättningsgraden för kvinnor i EU 58,6 procent.
              Mer än var tredje europeisk kvinna i arbetsför ålder står alltså
              utanför arbetsmarknaden.
            </seg>
            <seg n="7dcc06bd">
              Sverige är med en kvinnlig sysselsättningsgrad på 70 procent
              bäst i unionen. USA och Japan är betydligt bättre på att tillvarata
              kvinnors arbetsvilja än vad EU-länderna i allmänhet och de sydeuropeiska
              länderna i synnerhet är. I Italien och Grekland arbetar färre
              än varannan kvinna. Det är naturligtvis en orimlig situation.
            </seg>
            <seg n="305ca1b5">
              Om EU ska nå målen om en sysselsättningsgrad på 75 procent och
              en 25-procentig reducering av fattigdomen krävs det att kvinnor
              får komma ut på arbetsmarknaden. I dag finns det många hinder,
              både formella och informella, som försvårar för kvinnor på arbetsmarknaden.
              I många länder är det fortfarande så att det finns företag som
              i praktiken drivs av kvinnor, men där mannen står som formell
              ägare. Många kvinnor tvingas fortfarande att välja mellan barn
              och karriär eftersom barnomsorgen är obefintlig. Arbetsmarknaden
              är på sina håll helt enkelt stängd för kvinnor.
            </seg>
            <seg n="1a1e824b">
              Mot bakgrund av detta, fru talman, kändes det lite oroväckande
              att jag inte vid något tillfälle uppfattade att EU-ministern nämnde
              just den här problematiken utifrån jämställdhetsperspektivet.
            </seg>
            <seg n="d87c109f">
              För varje ny ekonomisk kris växer skaran av personer som står
              långt ifrån arbetsmarknaden. Det gäller naturligtvis såväl kvinnor
              som män. Ju fler som står utanför arbetsmarknaden, desto svårare
              blir det att ta sig in. I dag är arbetslösheten i EU 9 ½ procent.
              I många länder är den mer än dubbelt så hög. Arbetslöshet och
              fattigdom är intimt förknippade med varandra. Arbetslösheten drabbar
              hårdast dem som redan har de minsta marginalerna.
            </seg>
            <seg n="6204263d">
              Om vi menar allvar med målsättningen i EU 2020 måste vi bekämpa
              arbetslösheten och öka kvinnors arbetsdeltagande. Annars kommer
              inte de stolta deklarationer som finns i EU 2020 att bli verklighet.
              Då kommer det i grund och botten att sluta med tomma ord.
            </seg>
          </u>
          <note type="speaker" n="efdb8c4b">
            Anf. 128 JESSICA ROSENCRANTZ (M):
          </note>
          <u who="jessica_rosencrantz_3b5891" xml:id="i-492ba6afb439748b-0" n="24036a69">
            <seg n="51e8bf36">
              Fru talman! Jag tänkte prata om den del av detta betänkande som
              rör de finansiella frågorna och där finansutskottet har avgivit
              ett yttrande.
            </seg>
            <seg n="57e12515">
              Jag är väldigt glad, vill jag börja med att säga, för den breda
              samsyn som vi faktiskt har i finansutskottet och i riksdagen kring
              de ekonomiska och finansiella frågorna i EU i stort.
            </seg>
            <seg n="56cc4469">
              År 2010 har varit ett viktigt och intensivt år i Europa och i
              EU. Såväl reglering av de finansiella marknaderna för att undvika
              framtida kriser som en ny strategi för att stärka Europas konkurrenskraft,
              EU 2020, har varit viktiga komponenter i detta arbete.
            </seg>
            <seg n="717d660d">
              I dessa delar har det ofta funnits en bred konsensus även mellan
              blocken. Och vi har en gemensam syn med oppositionen om att den
              nationella kompetensen ska värnas och att EU är och ska vara just
              ett mellanstatligt samarbete mellan 27 jämbördiga medlemsstater.
              Jag är glad att vi har kunnat enas om detta och även att finansutskottet
              har avgivit ett, i stort, gemensamt och blocköverskridande yttrande.
            </seg>
            <seg n="7e8df0b8">
              Samtidigt finns det frågor där vi inte riktigt har samma uppfattning,
              har det visat sig. Förslaget om en skatt på finansiella transaktioner
              är en sådan. På många håll i Europa ropar man just nu på en sådan
              skatt. Dess värre har stora delar av oppositionen anslutit sig
              till dessa rop.
            </seg>
            <seg n="aeb0fecc">
              Vi kan vara överens om att de finansiella marknaderna har ställt
              till med en hel del oreda runt om i världen under de senaste åren.
              Finansmarknaden är ett viktigt smörjmedel för att alla andra marknader
              ska fungera väl. När någonting går fel får det drastiska konsekvenser
              för övriga delar av vår ekonomi. När det gäller förslaget om en
              skatt på finansiella transaktioner är det däremot helt fel väg
              att gå. Det är fel av framför allt tre anledningar som jag vill
              lyfta fram.
            </seg>
            <seg n="e59bd470">
              För det första angriper det faktiskt inte problemets kärna utan
              skapar snarare nya problem. Den avvikande meningen från S, V och
              MP i finansutskottets yttrande innehåller följande lydelse: Finansaktörer,
              som i brist på tillräcklig tillsyn och tydliga regelverk, har
              tagit alltför stora risker och utlöst en finanskris som skapat
              stora kostnader för många europeiska nationalstater och ekonomisk
              oro i hela EU med stor arbetslöshet som följd.
            </seg>
            <seg n="882f7dff">
              Jag delar i stort denna bild, det vill säga att det är brist
              på tillsyn och regelverk som har varit problemet. Men det är inte
              samma sak som att problemet har varit en brist på skatter och
              att åtgärden är en skatt på finansiella transaktioner, en skatt
              som fördyrar och försvårar för alla finansiella transaktioner.
            </seg>
            <seg n="c61fe055">
              Sverige har valt en mycket bättre lösning med stabilitetsavgifter
              som betalas av bankerna själva och som sätts av till en fond som
              sedan används i händelse av kris. Det är en mycket bättre lösning
              som angriper själva problemet med banker som inte är stabila i
              stället för att på ett allmänt och brett sätt försvåra för alla
              finansiella transaktioner. Det här är också en lösning som diskuteras
              internationellt och en mycket bättre väg att gå än att införa
              nya skatter.
            </seg>
            <seg n="84858ad6">
              För det andra är förslaget om en skatt på finansiella transaktioner
              inte alls realistiskt jag undrar om inte stora delar av oppositionen
              också inser det. Det förutsätter nämligen att det finns en global
              konsensus om att gemensamt införa en transaktionsskatt, vilket
              det inte finns. USA, Kina, Kanada och Singapore är bara några
              exempel på länder som tydligt motsätter sig ett införande av en
              transaktionsskatt, vilket alltså innebär att när vi diskuterar
              det här kan vi egentligen bara prata om ifall EU ska införa en
              sådan här skatt eller inte. Att ensidigt göra det skulle leda
              till att transaktionerna flyttar utomlands.
            </seg>
            <seg n="04bccad9">
              Sverige är ett av få länder som faktiskt har verkliga erfarenheter
              av detta, eftersom vi hade just en transaktionsskatt 19841991
              på köp och försäljning av värdepapper. Erfarenheten säger oss
              att skatten blev ett totalt fiasko. Transaktionerna flyttade helt
              enkelt utomlands, i synnerhet till London. De skatteintäkter som
              togs in var dessutom mycket mindre än väntat. Det går inte heller
              att avfärda att man med en sådan här skatt faktiskt förlorar,
              eftersom transaktionerna just försvinner utomlands. Man förlorar
              alltså snarare skatteintäkter.
            </seg>
            <seg n="009ba70b">
              Att ensidigt införa en transaktionsskatt i EU skulle vara förödande
              för EU:s konkurrenskraft. EU behöver allt annat än detta i en
              värld där vi faktiskt redan upplever att vi är på väg att bli
              omsprungna av Kina och andra framväxande marknader. Därför förvånar
              det väldigt mycket att oppositionen är för detta förslag. Transaktionsskatten
              i Sverige var ännu lägre än den som nu diskuteras i Bryssel. Ändå
              fick den effekten att transaktioner flydde Sverige. Vi gör alltså
              oss själva och Europa en stor otjänst om vi gör om det här misstaget
              och bidrar till att ytterligare försämra Europas konkurrenskraft.
            </seg>
            <seg n="244f1b27">
              Sist men inte minst leder en transaktionsskatt faktiskt till
              mer av överstatlighet och mindre av nationell suveränitet, vilket
              går emot den inriktning som jag upplever att partierna i Sveriges
              riksdag i vanliga fall brukar vara enade kring. Det här är i grund
              och botten ett avgörande steg på väg mot en europeisk federation.
            </seg>
            <seg n="577d2cc3">
              Det förvånar mig att Miljöpartiet och Vänstern, som länge uttalat
              en allmän skepsis gentemot EU, här svänger helt och vill ge EU
              mer makt än någon annan. Socialdemokraternas ompositionering är
              även den ytterst oväntad, då vi och Socialdemokraterna generellt
              brukar ha en samsyn kring att vi inte ska ha några EU-skatter
              och att EU inte ska vara annat än ett mellanstatligt samarbete.
            </seg>
            <seg n="2ba3b4ec">
              För det är just vad detta handlar om. Att införa en transaktionsskatt
              är att införa en EU-skatt. Om man tror något annat är man bara
              naiv. Jag har varit i Bryssel en hel del det har säkert ni också
              och träffat Europaparlamentariker men också ledamöter från de
              nationella parlamenten runt om i Europa. Just nu pågår processer
              kring EU:s långtidsbudget. Om det är någonting man ropar på i
              EU just nu så är det mer av pengar, mer av egna medel till EU,
              en EU-skatt helt enkelt.
            </seg>
            <seg n="34a8e0d9">
              Nej, fru talman, jag är väldigt förvånad över den position som
              S, V och MP har intagit i den här frågan. Jag är, som jag började
              med att säga, väldigt glad över den breda samsyn som vi faktiskt
              har både i riksdagen och i finansutskottet kring stora delar av
              den ekonomiska politiken i EU, och jag är glad över att vi i grunden
              är många som delar bilden av EU som ett mellanstatligt projekt.
            </seg>
            <seg n="24eb0b89">
              Nu föreslår Socialdemokraterna, Vänstern och Miljöpartiet att
              EU ska införa en transaktionsskatt. Det tror jag är ett kraftigt
              steg mot mer av överstatlighet. Det beklagar jag. Därför är jag
              glad över att utskottsmajoriteten tydligt har deklarerat att transaktionsskatten
              varken är ett realistiskt eller ett konstruktivt förslag när det
              gäller att komma till rätta med EU:s problem.
            </seg>
          </u>
          <note n="9a0ad511">
            I detta anförande instämde Walburga Habsburg Douglas och Maria
            Plass (båda M).
          </note>
          <note type="speaker" n="a765e891">
            Anf. 129 CARL B HAMILTON (FP):
          </note>
          <u who="carl_b_hamilton_f30000" xml:id="i-30197a96a2c5b2a8-0" n="13237f70">
            <seg n="91babcd4">
              Fru talman! Jag tänkte ta upp en aktuell fråga, så att vi kanske
              kan klara ut en något förvirrad diskussion som pågått under den
              senaste veckan.
            </seg>
            <seg n="2d045aef">
              Det började med att Danmark införde gränskontroller. Vi vet fortfarande
              inte det är det som är orsaken till den stundtals förvirrade situationen
              vad det är för slags kontroller som Danmark vill ha. Vad man kan
              säga i dag är att det är permanenta tullkontroller som de vill
              ha vid den svenska och den tyska gränsen. Motivet för de danska
              åtgärderna är dess värre ganska skämmigt, kan man väl säga, en
              uppgörelse med Dansk folkeparti.
            </seg>
            <seg n="abf1d19f">
              Jag, regeringen och Alliansen tycker att det är väldigt bra att
              kommissionen nu granskar de danska åtgärderna och att det sker
              fortsatta kontakter mellan Danmark och kommissionen. Det är närmast
              av förhörsnatur från kommissionens sida i fråga om vad danskarna
              vidtar för åtgärder.
            </seg>
            <seg n="5a52f7c4">
              Det är alltså inte tillåtet att stoppa och granska alla som passerar
              en gräns, enligt EU-fördragen. Det är inte heller, enligt EU-fördragen,
              tillåtet att slumpmässigt stoppa och granska vissa som passerar
              en gräns, till exempel därför att de har ett visst utseende eller
              något sådant.
            </seg>
            <seg n="ba807c9b">
              Det är dock tillåtet om man gör ett risk- och analysarbete att
              stoppa och granska dem som har ett sådant riskbeteende, dem som
              man på goda grunder tror ägnar sig åt till exempel brottslig verksamhet.
              I det sammanhanget har narkotikabekämpning nämnts. Men jag tror
              att man ska vara klar över att de danska åtgärderna inte har det
              brottsbekämpande grundmotivet, utan det handlar om den inrikespolitiska
              uppgörelsen i Danmark.
            </seg>
            <seg n="2ad1aec2">
              Den fria rörligheten över gränserna är verkligen en grundbult
              i det europeiska samarbetet. Schengensamarbetet tror jag är det
              kanske allra mest folkligt accepterade och uppskattade inslaget
              i Europasamarbetet under de senaste tio åren. Det är viktigt att
              den kontroll som danskarna nu avser att införa inte strider mot
              den fria rörligheten i Europeiska unionen och att det inte är
              systematiska kontroller.
            </seg>
            <seg n="f7123f7c">
              Det är också så att varje inskränkning i Schengenfördraget ska
              beslutas på EU-nivå. Det är väldigt viktigt att det inte blir
              frispel från enskilda länders sida när det gäller att införa sådana
              här kontroller, utan att vi är väldigt tydliga och bestämda med
              att om det ska göras någonting ska det ske på EU-nivå i ett EU-sammanhang.
            </seg>
            <seg n="9e35574c">
              Att människor ska kunna röra sig mellan Sverige och Danmark är
              ett helt centralt svenskt intresse. Det är inte bara ett danskt
              intresse, inte minst med tanke på de tusentals människor som pendlar
              över Sundet varje dag och varje vecka. Det är en mycket allvarlig
              åtgärd som Danmark har vidtagit. Det finns, som jag sade, ett
              mycket starkt stöd från svensk sida för att kommissionen nu granskar
              och vidtar åtgärder och i detalj går igenom med Danmark vad det
              är de planerar så att det inte strider mot EU-fördragen.
            </seg>
            <seg n="ce58661c">
              Det är väldigt viktigt att komma ihåg och understryka i detta
              sammanhang liksom i en del andra att EU är en rättsgemenskap och
              att vi har ett ansvar att stå upp för de reglerna och försvara
              de regler som finns, inte devalvera dem genom att ibland förtala
              dem. Jag vill bara trycka på att de också naturligtvis innebär
              begränsningar. Man får inte fördelarna utan vissa nackdelar.
            </seg>
            <seg n="9058c801">
              Jag vill understryka än en gång att Schengenavtalet gäller och
              undantag får bara göras i ett europeiskt sammanhang och i samarbete
              med kommissionen.
            </seg>
          </u>
          <note type="speaker" n="fd9cfa08">
            Anf. 130 MARIE GRANLUND (S) replik:
          </note>
          <u who="marie_granlund_b3d0da" xml:id="i-45b3e6efa94a76bd-1" n="9d8be039">
            <seg n="adc08f70">
              Fru talman! Jag får tacka Carl B Hamilton för att han försöker
              reda ut den här svåra frågan när ministern inte tyckte att det
              var rimligt att göra det utan i stället har lämnat debatten. Jag
              uppskattar det verkligen.
            </seg>
            <seg n="f7ba489f">
              Detta är trots allt ganska oklart. Om jag förstår det rätt för
              Danmark en diskussion på hemmaplan och har en annan argumentation
              gentemot kommissionen. Då måste jag ändå, eftersom Carl och jag
              delar glädjen att på fredagar diskutera EU-frågor i EU-nämnden,
              fråga Carl B Hamilton om Tobias Billström farit med fel uppgifter
              och fel uttalande, eftersom han säger att Danmark gör helt rätt.
            </seg>
          </u>
          <note type="speaker" n="9bf705e6">
            Anf. 131 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-30197a96a2c5b2a8-1" n="13237f70">
            <seg n="c7d5b3d7">
              Fru talman! Jag instämmer med den beskrivning som Marie Granlund
              gör. Det finns en dansk megafon i Bryssel och en helt annan hemma
              i Köpenhamn. Det är olika budskap.
            </seg>
            <seg n="7f4d3237">
              Det som är glädjande i sammanhanget är att kommissionen nu har
              krävt att Danmark redovisar sina motiv, vilka åtgärder de planerar
              och hur permanenta de ska vara. En väldigt viktig fråga är till
              exempel att man inte ska kunna videofilma alla som passerar gränsen.
              Det är mycket integritetskränkande.
            </seg>
            <seg n="7399a758">
              Det som jag redogjorde för är alliansregeringens ståndpunkt.
              Det här är samordnade ståndpunkter i alliansregeringen. Det är
              det som gäller. I detta ligger då att jag inte tänker recensera
              olika statsråd som har sagt det ena eller det andra.
            </seg>
          </u>
          <note type="speaker" n="127aaca5">
            Anf. 132 MARIE GRANLUND (S) replik:
          </note>
          <u who="marie_granlund_b3d0da" xml:id="i-45b3e6efa94a76bd-2" n="9d8be039">
            <seg n="cd3a8c5b">
              Fru talman! Det sista kan jag förstå att Carl B Hamilton inte
              vill göra. Jag kan bara konstatera att Tobias Billström i EU-nämnden
              sade att han egentligen inte kunde kommentera det här därför att
              Schengen var Beatrice Asks fråga. Sedan kommenterade han det trots
              allt efter rådsmötet i Bryssel och då sade han att Danmark har
              gjort helt rätt. Då finns det olika uppfattningar i regeringen.
              Det var bara det jag ville konstatera.
            </seg>
          </u>
          <note type="speaker" n="376aed89">
            Anf. 133 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-30197a96a2c5b2a8-2" n="13237f70">
            <seg n="0d97d40c">
              Fru talman! Jag tror att en del av de inledande skiljaktigheterna
              berodde på att man till att börja med inte var riktigt säker på
              om det verkligen var en tullfråga eller en Schengenfråga.
            </seg>
          </u>
          <note type="speaker" n="c36b432f">
            Anf. 134 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-57e414862538f55e-2" n="027fdf2a">
            <seg n="57648ea3">
              Fru talman! Det är väl så, Carl B Hamilton, att Danmarks åtgärder
              är en konsekvens av den politik som ni förespråkar och som ni
              är med och driver i Sverige. Det är väl så att Danmark nu vidtar
              de här åtgärderna, som Carl B Hamilton ser som drastiska, som
              en konsekvens av den vansinniga, verklighetsfrånvända asyl- och
              migrationspolitik som bedrivs i det här landet. Den går helt på
              tvärs mot övriga Europa. Men det beror också på den misslyckade
              kriminalpolitiken. Det är alltså ett sätt för den danska regeringen
              att skydda danska intressen och danska medborgare mot er misslyckade
              politik, Carl B Hamilton.
            </seg>
            <seg n="9f7f3beb">
              Nu skylls det på Dansk folkeparti, men visst är det så att Carl
              B Hamiltons systerparti i Danmark, Venstre, står bakom den här
              uppgörelsen? Eller har jag missuppfattat det?
            </seg>
          </u>
          <note type="speaker" n="05a4f05b">
            Anf. 135 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-30197a96a2c5b2a8-3" n="13237f70">
            <seg n="7abd21c6">
              Fru talman! Jag delar naturligtvis inte uppfattningen att detta
              skulle vara någon vansinnig politik eller en verklighetsfrånvänd
              politik. Vi har olika verklighetsuppfattning, frågeställaren och
              jag.
            </seg>
            <seg n="da9153ae">
              Sedan är det så att den danska åtgärden inte bara gäller Sverige.
              Den gäller även Tyskland. Även den tyska regeringen har reagerat.
              Det ska man vara medveten om.
            </seg>
            <seg n="d2b659d0">
              Det är riktigt att danska Venstre ingår i den danska regeringen
              och är det bärande partiet där. Det hindrar inte att vi i Sverige
              inte nödvändigtvis har samma åsikter hela tiden.
            </seg>
          </u>
          <note type="speaker" n="15a9faf0">
            Anf. 136 SVEN-OLOF SÄLLSTRÖM (SD) replik:
          </note>
          <u who="sven-olof_sallstrom_d28bdc" xml:id="i-57e414862538f55e-3" n="027fdf2a">
            <seg n="b29707c7">
              Fru talman! Jag fick inget klart svar. Men det är väl också så,
              rätta mig om jag har fel där, du kanske kan ringa till den före
              detta svenska partikollegan, nu kommissionär, Cecilia Malmström
              och fråga om det inte är så att hon till en annan av dina partikolleger,
              numera integrationsminister Erik Ullenhag, uttryckligen har sagt
              att det tyvärr är så att 24 av 27 medlemsländer vill föra den
              gemensamma synen på migrationspolitiken i en helt annan riktning
              än vad Sveriges regering vill. Det är väl så att Sveriges politik
              går helt på tvärs mot Europas i det här fallet.
            </seg>
            <seg n="2054d8d5">
              Det är ni som är extrema, Carl B Hamilton. Ur ett europeiskt
              perspektiv är det ni som är extrema. Det är den svenska regeringen
              och den svenska majoriteten här i riksdagen som är extrema. Det
              Danmark gör är fullt naturligt. De vill skydda sig mot en extrem
              politik.
            </seg>
            <seg n="d11830d5">
              Det är väl också så att Danmark efter de här åtgärderna kommer
              att ha ungefär lika många tulltjänstemän i hela Danmark som det
              finns i södra Sverige. Det är inte så att man kommer att bygga
              några murar, Carl B Hamilton. Man vidtar åtgärder för att skydda
              danska intressen från en misslyckad svensk politik.
            </seg>
            <seg n="b879ea44">
              Ja, man upprättar gränskontroll även vid gränsen mot Tyskland.
              Visst är det så. Men anledningen till att man gör detta är att
              man vill skydda danska intressen. Det är ingenting annat. Jag
              tycker att det vore smickrande för Carl B Hamilton och övriga
              i Alliansen att någon gång erkänna att ni är extrema i Europa.
              Ni för ingen mainstreampolitik när det gäller asyl- och invandringspolitik,
              migrationspolitik och kriminalpolitik i Europa. Det är en extrem
              politik ni för. Erkänn det!
            </seg>
          </u>
          <note type="speaker" n="918f7515">
            Anf. 137 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-30197a96a2c5b2a8-4" n="13237f70">
            <seg n="e24e193c">
              Fru talman! Den politik som vi för är jag stolt över. Den här
              regeringen följer i de här hänseendena ungefär samma politik som
              svenska regeringar har gjort under lång tid. Jag tycker att det
              har varit mycket bra att Sverige har varit ett föredöme för andra
              länder.
            </seg>
            <seg n="b343ae9b">
              Det är inte så att vår politik är extrem. Jag vill återigen påpeka
              att de gränskontroller som Danmark inför också införs vid den
              dansk-tyska gränsen.
            </seg>
            <seg n="d314e205">
              Jag förstår att frågeställaren vill frammana bilden av att Sveriges
              politik är extrem. Jag hoppas och tror att Erik Ullenhag, Birgitta
              Ohlsson och alla andra i regeringen, och även huvuddelen av oppositionen,
              är eniga om att hävda mänskliga rättigheter. Det är det som är
              grunden.
            </seg>
            <seg n="273acbe9">
              Det vore bra om Sverigedemokraterna inte för att ni ska ansluta
              er, det tror jag inte alls att ni kommer att göra läser stadgarna
              om de grundläggande mänskliga rättigheterna som gäller i Europeiska
              unionen. Det är den stadgan och andra liknande dokument som vi
              ska hävda i Europa. När det sviktar på sina håll vid den turk-grekiska
              gränsen, på Malta och på andra ställen ska vi påminna om dem.
              Vi ska också stödja de länder som i sak har problem med en snabb
              invandring från till exempel oroliga områden. Det ska vara vårt
              svar, inte att stänga gränserna, inte att klubba ned folk. Vårt
              svar ska vara att hjälpa, stödja och hävda gemensamma europeiska
              värderingar och mänskliga rättigheter.
            </seg>
            <seg n="ae3be3f1">
              Med er politik skulle till exempel de ungdomar och barn som kommer
              över gränsen mellan Turkiet och Grekland lämnas vind för våg.
              Det är inte den typ av politik som vi står för.
            </seg>
          </u>
          <note type="speaker" n="15f167c0">
            Anf. 138 WILLIAM PETZÄLL (SD):
          </note>
          <u who="unknown" xml:id="i-46f1728158623c91-23" n="eb0879c5">
            <seg n="d8844398">
              Fru talman! Inte sist och inte minst!
            </seg>
            <seg n="04e42e84">
              Jag har många synpunkter på årsboken, men jag tänkte begränsa
              mig till frågan om turkiskt EU-medlemskap. Övriga partier är mer
              eller mindre överens om ett ja till Turkiet i EU.
            </seg>
            <seg n="675557b2">
              Till att börja med vill jag konstatera att Turkiet inte vare
              sig kulturellt, religiöst eller språkligt är ett europeiskt land.
              Ett turkiskt EU-medlemskap skulle innebära att vi öppnar Europas
              gränser på vid gavel för ett muslimskt land som visar stora brister
              beträffande demokratiska fri- och rättigheter och där det fortfarande
              råder ett utbrett kvinnoförtryck där hundratals kvinnor får sätta
              livet till i vad de kallar hederns namn.
            </seg>
            <seg n="a7df72ef">
              Övriga partiers varma och fluffiga inställning i frågan vittnar
              om en förvånansvärt naiv inställning att om bara Turkiet blir
              medlem i Europeiska unionen kan vi påtvinga något slags demokratiseringsprocess,
              eller bara för att Turkiet reformerar vissa lagar i mer demokratisk
              riktning försvinner vissa kulturskillnader som avviker radikalt
              från övriga Europa.
            </seg>
            <seg n="a8a065c6">
              I stället visar utvecklingen i Turkiet snarare på det motsatta.
              Sedan Turkiet började inleda sina förhandlingar om ett europeiskt
              medlemskap har islamisterna stärkt sina positioner och vunnit
              alltmer mark. Jag vet att Birgitta Ohlsson beklagade sig tidigare
              i debatten över att förhandlingarna har hamnat i ett dödläge.
              För mig är det oerhört glädjande att de har gjort det. Det som
              återstår är att begrava idén.
            </seg>
            <seg n="4a94e126">
              Turkiet är inte bara ett land med bristande demokrati, bristande
              mänskliga rättigheter och med bristande jämställdhet. Turkiet
              är också ett fattigt land. Det är ett land med en bnp som motsvarar
              en fjärdedel av Sveriges bnp. Sverige är redan i dag stor nettobidragsgivare
              till EU. Vi betalar väsentligt mer än vad vi får tillbaka. Sanna
              mina ord när jag säger att med Turkiet i EU kommer situationen
              knappast att förbättras.
            </seg>
            <seg n="a855b0bb">
              En undersökning från Som-Institutet gjord 2009 visar att endast
              13 procent av svenska folket vill att Turkiet ska bli medlem i
              unionen. Detta är siffror som ni från övriga partier verkar nonchalera
              och avfärda helt och hållet. Men faktum kvarstår, nämligen att
              svenskarna inte vill ha Turkiet i EU. Sanna mina ord när jag säger
              att det vill inte vi sverigedemokrater heller. Det är hög tid
              att man från övriga partier tar siffrorna på allvar och kommer
              ur den lilla verklighetsfrånvända bubblan som man verkar leva
              i.
            </seg>
          </u>
          <note n="bd9ca286">
            I detta anförande instämde Sven-Olof Sällström (SD).
          </note>
          <note type="speaker" n="072d4b01">
            Anf. 139 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-30197a96a2c5b2a8-5" n="13237f70">
            <seg n="e31b4c94">
              Fru talman! Jag tror att man på denna punkt ska ta Sverigedemokraterna
              på lite mer allvar än många av de andra. Men grunden är ändå falsk.
            </seg>
            <seg n="45cda0ec">
              Detta är ingen ny situation. Om det finns ett land med brister
              i mänskliga rättigheter, bristfällig demokrati, brister i rättsstaten,
              brister i kvinnans ställning och förtryck i olika hänseenden kan
              man göra två saker. Den ena saken är att lämna landet och dess
              förtryckta medborgare som lever i odemokrati åt sitt öde. De får
              sköta sig själva. Det får gå åt skogen. Det är deras angelägenhet.
              Den andra saken är att man kan hävda de värden som man själv lever
              under. Vi lever i en demokrati. Här försöker vi att förbättra
              jämställdheten.
            </seg>
            <seg n="9543363d">
              Vi andra har denna inkluderande ansats. Vi tycker att eftersom
              våra värderingar är universella ska vi försöka sprida dem till
              andra människor, vare sig de är i Turkiet, Vitryssland eller i
              något annat land.
            </seg>
            <seg n="923b2bf9">
              Det här är den framgångsstrategi, den grundtanke, som hela Östeuropa
              fick sig till skänks efter Berlinmurens fall. Jag är glad att
              vi har kunnat ge dem det i Europeiska unionen. Det har varit ett
              hårt arbete att hjälpa dessa länder att införa en rättsstat, få
              en stabil demokrati, införa marknadsekonomi, rättstrygghet och
              så vidare.
            </seg>
            <seg n="71489f3d">
              Det är inte perfekt, och det kommer att ta lång tid. Men det
              är ändå den vägen man måste gå. Tänk bara på om vi hade lämnat
              dessa länder i det gamla Östeuropa vind för våg!
            </seg>
          </u>
          <note type="speaker" n="3c63412e">
            Anf. 140 WILLIAM PETZÄLL (SD) replik:
          </note>
          <u who="unknown" xml:id="i-46f1728158623c91-24" n="eb0879c5">
            <seg n="6f495f84">
              Fru talman! Carl B Hamilton talar om att det är viktigt att sprida
              våra universella värderingar. Jag kan inte annat än att hålla
              med. Men jag vill att Carl B Hamilton betänker att det har kommit
              en stor del invandrare till Sverige som fortfarande bär med sig
              de unkna jämställdhetsvärderingarna, där de nedvärderar kvinnor
              och i hederns namn mördar kvinnor. Om vi inte ens kan ändra deras
              värderingar fast de har bosatt sig i Sverige och bott här med
              svenskt medborgarskap under en längre tid, är vi bra naiva om
              vi tror att ett helt land ska ändra sin syn på kvinnans roll i
              samhället bara för att landet har inlett förhandlingar om medlemskap
              eller till och med har blivit medlem i Europeiska unionen. Det
              är den naiva inställningen som är huvudproblemet.
            </seg>
            <seg n="8ec603d9">
              Är det så att övriga Alliansen totalt nonchalerar att endast
              13 procent av svenska folket vill se Turkiet som medlem i EU?
              Ska inte de som inte vill ha med Turkiet i EU få ha någon som
              helst talan? Det är uppenbart att ni inte har opinionen på er
              sida. Visst kan undersökningar slå fel, men här finns en överväldigande
              majoritet för att Turkiet inte ska bli medlem i Europeiska unionen.
            </seg>
            <seg n="f0d7bb25">
              Tror Carl B Hamilton att bara för att Turkiet närmar sig ett
              medlemskap i unionen kommer de unkna kvinnoförtryckande värderingarna
              att per automatik försvinna?
            </seg>
          </u>
          <note type="speaker" n="51e1c68a">
            Anf. 141 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-30197a96a2c5b2a8-6" n="13237f70">
            <seg n="c5fa0488">
              Fru talman! Nej, de kommer inte att försvinna per automatik men
              de kommer att försvinna med hjälp av hårt arbete av dem som är
              demokrater i Turkiet. Dem ska vi stödja. Vi ska stödja ändrade
              värderingar och en ändrad lag.
            </seg>
            <seg n="d7590b64">
              Sedan var det frågan om invandrare med unkna värderingar i Sverige.
              Det är bara att konstatera det enkla faktum att i Sverige råder
              svensk lag. Dessa lagar återspeglar de värderingar som finns i
              Sverige. Alla som befinner sig i Sverige, vare sig de är invandrare,
              tillfälliga gäster eller bor här för gott, lyder under svensk
              lag. Det är självklart.
            </seg>
            <seg n="faba332e">
              Låt mig illustrera min grundläggande poäng, fru talman, med romerna.
              Detta är en förtryckt folkgrupp i stora delar av Östeuropa och
              även i delar av Västeuropa. Denna folkgrupps situation har uppmärksammats
              under senare år inom Europeiska unionen något överraskande som
              en effekt av att fransmännen ökade förtrycket av romerna i Frankrike.
              Nu är detta en fråga som är uppe på EU-möte efter EU-möte i utbildningssammanhang,
              i arbetsmarknadssammanhang och inom socialpolitiken.
            </seg>
            <seg n="8500ede8">
              Detta är ett exempel på hur man i praktiken förbättrar situationen
              för människor som ni skulle vilja kasta ut eller aldrig släppa
              in. Men det är inte på det sättet vi arbetar inom Europeiska unionen,
              vi som tycker att detta är ett värdefullt samarbete. Vi ska förbättra
              situationen för dessa människor, och vi håller på att förbättra
              den, inte minst genom det nuvarande ordförandelandet, som har
              enorma problem och historiska skulder till de romska folken, men
              även andra länder inom unionen. Deras situation ska förbättras
              genom att deras rättstrygghet förbättras, genom att deras utbildningsmöjligheter
              förbättras och så vidare. Det är vägen att gå, inte bara för romer
              utan också för Turkiet och andra människor.
            </seg>
          </u>
          <note type="speaker" n="cb90c503">
            Anf. 142 WILLIAM PETZÄLL (SD) replik:
          </note>
          <u who="unknown" xml:id="i-46f1728158623c91-25" n="eb0879c5">
            <seg n="0d1c2235">
              Fru talman! Carl B Hamilton säger att alla ska lyda under svensk
              lag. Men samtidigt finns det trots allt rättsfall där man har
              tagit hänsyn just till kulturskillnader. Till exempel har rätten
              i fall som rör kvinnomisshandel tagit hänsyn till människors kulturella
              bakgrund. Det är alltså en sanning med modifikation.
            </seg>
            <seg n="0b667069">
              Jag konstaterar också att man inte bryr sig om att en överväldigande
              majoritet inte vill ha Turkiet i EU. Det handlar inte bara om
              kvinnoförtryckande åsikter utan om att man har en bristande respekt
              för både demokrati och mänskliga fri- och rättigheter. Det är
              inte någonting som kommer att förändras, oavsett om de skulle
              vara med i Europa eller inte. Tvärtom visar utvecklingen snarare
              att islamisterna stärker sina positioner och vinner mark. Man
              får vara bra naiv om man tror att ett turkiskt EU-medlemskap kommer
              att ändra den utvecklingen, som går i helt motsatt riktning.
            </seg>
            <seg n="2dfac24c">
              Ska en utveckling komma där man på allvar och på riktigt står
              upp för demokrati, för mänskliga fri- och rättigheter och för
              kvinnans ställning i samhället måste utvecklingen komma inifrån
              landet självt, från den egna befolkningen, från den egna regeringen.
              Det är de som måste inse det. Det är inte vi från Europeiska unionen
              eller från Sverige som ska komma med pekpinnar, utan en sann utveckling
              måste komma inifrån landet självt annars kommer de aldrig att
              kunna genomföra de här förändringarna.
            </seg>
          </u>
          <note type="speaker" n="21b6fd8c">
            Anf. 143 PYRY NIEMI (S):
          </note>
          <u who="pyry_niemi_29a1ac" xml:id="i-c1e6810b98304d8c-0" n="749e45fd">
            <seg n="d645facc">
              Fru talman! Inom klimat- och miljöfrågorna har EU stora möjligheter
              att agera. Vi vill att Sverige ska återta sin pådrivande roll
              inom EU:s klimatarbete och att unionen ska vara en förebild för
              de internationella åtgärderna. EU måste som helhet arbeta för
              kraftigt minskade och konkret definierade utsläpp.
            </seg>
            <seg n="8b359ca7">
              Den svenska regeringen visar dock tendenser till att dra ned
              på ambitionerna. Regeringen vill inte driva på att EU minskar
              sina utsläpp med 30 procent till 2020. Man har under förhandlingarna
              förespråkat att EU:s utsläppsminskningar till stor del ska genomföras
              i utvecklingsländerna. Sverige och andra EU-länder vill tillgodoräkna
              sig dessa minskningar som om de vore gjorda på hemmaplan. Detta
              är inte acceptabelt. Vår trovärdighet försvagas. Varför vill inte
              regeringen i skrift till kommissionen samt till ministerrådet
              skriva in att Sverige vill ha en minskning av växthusgaserna med
              30 procent inom EU fram till 2020? Miljöministern hävdar att det
              räcker med att informera muntligt. Statsministern hävdar att det
              inte är möjligt att föra fram som ett krav.
            </seg>
            <seg n="dcadf58b">
              Ett viktigt verktyg för att förbättra miljön är att minska transporternas
              negativa miljöpåverkan. Sverige bör verka aktivt för ett effektivare
              tågtransportnät inom EU. De nationella järnvägssystemen måste
              bli kompatibla och lagstiftningen synkroniseras. Då först och
              parallellt med EU-kommissionens strävan att öka andelen förnybar
              energi har tågtrafiken en chans att bli ett realistiskt transportalternativ
              inom EU. Regeringen har föreslagit att flygtrafiken ska omfattas
              av EU:s handel med utsläppsrätter. Det är också vår linje, men
              vi anser att flyget ska ha en egen marknadsplats, en så kallad
              egen bubbla, för att utsläppshandeln ska ha effekt. Det penningstarka
              flyget berörs inte nämnvärt av det låga priset på utsläppsrätter.
              Samtidigt riskerar den sårbara elintensiva industrin att drabbas
              av flygets inträde i handeln.
            </seg>
            <seg n="7964f397">
              Fru talman! EU:s jordbrukspolitik kräver handfasta åtgärder.
              Reformeringar är på gång, men mycket återstår. Det är vår bestämda
              uppfattning att EU:s jordbruksstöd och marknadsregleringar ska
              avskaffas. Stöden snedvrider konkurrensen på världsmarknaden och
              förhindrar utvecklingsländernas möjligheter till egen produktion
              och konsumtion. Jordbruksstöden ska ha en tydlig klimatinriktning
              så länge de finns kvar. Vi socialdemokrater inser dock att stöden
              kommer att finnas kvar under överskådlig tid. Vi vill bland annat
              att stödet ska riktas till aktiva brukare, främja kollektiva nyttigheter
              och biologisk mångfald inom jord- och skogsbruk.
            </seg>
            <seg n="62ab1292">
              Den borgerliga regeringen har hittills visat ett beklagligt ointresse
              för jordbrukspolitiken inom EU. Sverige har marginaliserats i
              förhandlingarna. Det räcker inte att ensidigt driva frågan om
              jordbruksstödens omfattning. Sverige måste också aktivt delta
              i diskussionen om hur stöden ska utformas under den tid de finns
              kvar. Reformeringen av EU:s jordbrukspolitik är ett tufft arbete
              som ska ske inom EU med engagerad närvaro från svensk sida.
            </seg>
            <seg n="26831ef5">
              När det gäller livsmedel inom EU har den svenska regeringen en
              ambivalent och märklig hållning, som i många stycken är kontraproduktiv
              gentemot inte minst de svenska primärproducenterna och konsumenterna.
              Vi socialdemokrater vill ha en obligatorisk ursprungsmärkning
              av livsmedel. Regeringen vill i allt väsentligt att den ska vara
              frivillig. Varför? För konsumenternas bästa är en obligatorisk
              ursprungsmärkning ett första rimligt kvalitetsverktyg vid ett
              fritt val i butiken. För livsmedelshandlarna blir det enklare
              och tydligare att skilja ut bra varor från dåliga. För primärproducenterna
              blir det en tydlig marknadsfördel för dem som ursprungsmärker.
            </seg>
            <seg n="00762772">
              Fru talman! Kemikaliefrågan är ytterligare ett politikområde
              där EU ska vara pådrivande. Den gemensamma kemikalielagstiftningen
              Reach finns på plats sedan ett par år tillbaka men kräver redan
              en revidering. Principen om att farliga kemikalier ska ersättas
              med mindre farliga alternativ måste snarast skärpas. Vi vill också
              att Reach ska omfatta fler så kallade lågvolymämnen. Definitionen
              av vilka ämnen som behöver tillstånd för att användas måste förtydligas
              så att fler farliga ämnen omfattas.
            </seg>
          </u>
          <note type="speaker" n="d1f51cc4">
            Anf. 144 KENNETH G FORSLUND (S):
          </note>
          <u who="kenneth_g_forslund_6e39e5" xml:id="i-05eb530b59ae2b24-3" n="4443312f">
            <seg n="7844b1a6">
              Fru talman! Med anledning av vad som sagts tidigare här i debatten
              vill jag bara göra klart och tydligt att det vi socialdemokrater,
              vänsterpartister och miljöpartister har föreslagit vad gäller
              transaktionsskatt inte är ett införande av transaktionsskatt,
              utan att transaktionsskatt ska utredas. Därefter ska vi ta ställning
              till om vi tycker att en sådan borde införas, i så fall på europeisk
              eller global nivå.
            </seg>
          </u>
          <note n="d36a4367">
            Överläggningen var härmed avslutad.
          </note>
          <note n="741c768a">
            13 § Redogörelse för behandlingen av riksdagens skrivelser till
            regeringen
          </note>
          <note n="ee7b7cfc">
            Föredrogs
          </note>
          <note type="speaker" n="070dfa9c">
            Anf. 145 ANN-BRITT ÅSEBOL (M):
          </note>
          <u who="ann-britt_asebol_7428c6" xml:id="i-e8f6677866c59f04-0" n="cefe61d8">
            <seg n="5f051285">
              Fru talman! Sedan 1961 har regeringen lämnat redogörelser till
              riksdagen för vilka åtgärder regeringen har vidtagit med anledning
              av riksdagens olika beslut. Redogörelserna är knutna till riksdagsskrivelserna
              där riksdagen meddelar regeringen sina beslut. En redogörelse
              upptar samtliga riksdagsskrivelser som har ställts till regeringen
              det senaste kalenderåret och därtill samtliga äldre riksdagsskrivelser
              som inte tidigare har rapporterats som slutbehandlade.
            </seg>
            <seg n="d7398c06">
              Regeringens redogörelser för behandlingen av riksdagens skrivelser
              har förbättrats avsevärt med åren. Under den första perioden var
              redovisningarna i allmänhet mycket knapphändiga. Successivt och
              i takt med att riksdagens utskott tagit upp behovet av förbättringar
              i skilda avseenden har redovisningarna blivit mer lättillgängliga
              och även utförligare.
            </seg>
            <seg n="7234d5a8">
              Den nu aktuella skrivelsen avser huvudsakligen sådana åtgärder
              som vidtagits under perioden den 1 januari31 december 2010. Redogörelsen
              omfattar också vissa senare regeringsbeslut om riksdagsskrivelserna
              därigenom har kunnat rapporteras som slutbehandlade. I skrivelsen
              redovisas också information om regelbeståndet samt arbetet med
              regelförenkling, språkvård och det offentliga rättsinformationssystemet.
            </seg>
            <seg n="725d6967">
              Hur ser då årets granskning ut? Regeringens redogörelse för behandlingen
              av riksdagens skrivelser har under flera år fortsatt att förbättrats
              och ger en, med enstaka undantag, fullständig och korrekt bild
              av riksdagens skrivelser och tillkännagivanden. Utskottet välkomnar
              detta. Det finns dock alltjämt utrymme för ytterligare förbättringar.
            </seg>
            <seg n="58ceca1b">
              Konstitutionsutskottet ser positivt på att tre av de fyra kvarvarande
              näst äldsta riksdagsskrivelserna från riksmötet 1997/98 nu redovisas
              som slutbehandlade. Utskottet noterar dock samtidigt att ett tillkännagivande
              från riksmötet 1994/95 som gäller frågan om ett statligt fritidsbåtsregister
              alltjämt inte är slutbehandlat.
            </seg>
            <seg n="e56ef942">
              Riksdagens möjligheter att göra tillkännagivanden till regeringen
              är inte grundlagsreglerad utan bygger på konstitutionell praxis.
              Konstitutionell praxis som har vuxit fram innebär att utgångspunkten
              bör vara att regeringen tillgodoser ett tillkännagivande. Men
              om regeringen inte delar riksdagens mening i en fråga och inte
              har för avsikt att tillgodose riksdagens önskemål, bör den underrätta
              riksdagen om detta inom den tidsgräns som angetts i tillkännagivandet.
            </seg>
            <seg n="8f4abab6">
              Konstitutionsutskottet strävar efter att förstärka granskningen
              av regeringens redogörelser för behandlingen av riksdagens skrivelser.
              Utskottet kan bland annat konstatera dels att andelen ej slutbehandlade
              riksdagsskrivelser under de senaste tre riksmötena minskat påtagligt,
              dels att andelen slutbehandlade tillkännagivanden under de senaste
              två riksmötena ökat väsentligt, vilket är bra. Andra iakttagelser
              som utskottet gjort de senaste åtta åren är att andelen tillkännagivanden
              som slutbehandlats genom propositioner ökar och att äldre tillkännagivanden
              har slutbehandlats.
            </seg>
          </u>
          <note n="d36a4367">
            Överläggningen var härmed avslutad.
          </note>
          <note n="2c717e2d">
            14 § En ny instruktion för riksdagsförvaltningen
          </note>
          <note n="ee7b7cfc">
            Föredrogs
          </note>
          <note type="speaker" n="2b8f202f">
            Anf. 146 ANN-BRITT ÅSEBOL (M):
          </note>
          <u who="ann-britt_asebol_7428c6" xml:id="i-908d820d0bf1d3e7-0" n="cefe61d8" next="i-619a1aaa3506be31-0">
            <seg n="2f28ec20">
              Fru talman! Jag kan påtala att det finns ett rättelseblad som
              är utdelat på bänkarna i kammaren.
            </seg>
          </u>
          <note n="944f25e0">
            I konstitutionsutskottets betänkande 30 behandlas en framställning
            från riksdagsstyrelsen om en ny instruktion för riksdagsförvaltningen.
          </note>
          <u who="ann-britt_asebol_7428c6" xml:id="i-619a1aaa3506be31-0" n="cefe61d8" prev="i-908d820d0bf1d3e7-0">
            <seg n="73cb462d">
              Det känns bra att i tiden göra det tydligt vilka roller förvaltningen
              har och klarlägga ansvarsfördelningen mellan riksdagsstyrelsen
              och riksdagsdirektören. Målet är att styrelsen ska ha den strategiska
              rollen och direktören det operativa. Dessa roller är numera de
              gängse i de flesta styrelser, såväl inom företag som i det offentliga
              livet.
            </seg>
            <seg n="0256e85f">
              Avsikten med denna nya instruktion är också att den anpassas
              så att man fattar rätt beslut på rätt nivå. Riksdagsstyrelsen
              har ansett att även om den gamla instruktionen från år 2000 har
              förnyats ett antal gånger, så behövde det nu göras en hel omarbetning
              av den gamla.
            </seg>
            <seg n="9c2e0423">
              Fru talman! Vad är då nytt? Riksdagsförvaltningens uppgifter
              sammanförs under en rubrik. Det tydliggörs att förvaltningen är
              underlydande myndighet under riksdagen och har till uppgift att
              tillhandahålla resurser och service även till talmannen och partikanslierna
              i riksdagen. Det klargörs också att förvaltningen har till uppgift
              att vårda och bevara riksdagens byggnader och samlingar.
            </seg>
            <seg n="86caa94c">
              Riksdagsstyrelsens övergripande ansvar förutsätter en långt gången
              delegation till riksdagsdirektören. Styrelsen har ansvaret för
              verksamheten inför riksdagen. En förutsättning för detta ansvar
              är att instruktionen är tydlig i fråga om arbetsfördelningen.
            </seg>
            <seg n="29e28ce5">
              Möjligheten för styrelsen att överlåta till direktören att besluta
              om föreskrifter tas bort. Enligt styrelsens mening bör en myndighets
              föreskrifter beslutas på högsta möjliga nivå, det vill säga i
              detta fall av riksdagsstyrelsen. Riksdagsdirektören får emellertid
              ta vissa anställningsbeslut. Det är en uppgift som förs över från
              styrelsen. Den parlamentariska styrelsen beslutar om lön och anställningsförmåner
              bara när det gäller riksdagsdirektören.
            </seg>
            <seg n="e7c7aaa4">
              Vad gäller ledamotsrådet, som är ett rådgivande organ för ärenden
              av ledamotsnära karaktär, föreslås att varje parti ska få utse
              den representant man anser ska företräda partiet i rådet och inte
              som nu att dessa personer ska tas bara ur styrelsekretsen.
            </seg>
            <seg n="efd09394">
              Fru talman! I förslaget finns också bestämmelser och förtydliganden
              beträffande förvaltningens arbetsgivaransvar vad gäller att skapa
              goda arbetsförhållanden och att ta till vara och utveckla den
              kompetens som finns bland de anställda.
            </seg>
            <seg n="76a59d3c">
              En del följdändringar föreslås vad gäller lagen om ekonomiska
              villkor för riksdagens ledamöter. Här har utskottet velat uppmärksamma
              på att det finns behov av att ändra ytterligare i denna lag, bland
              annat vad gäller efterlevandepension.
            </seg>
            <seg n="6eb1d072">
              Utskottet är mycket positivt till de förändringar som nu föreslås
              i instruktionen, inte minst att språket moderniseras. Det är viktigt
              att målet för förvaltningspolitiken är att den ska vara rättssäker
              och effektiv och ha väl utvecklad kvalitet, service och tillgänglighet
              som bidrar till Sveriges utveckling.
            </seg>
          </u>
          <note n="352a5e82">
            Fru talman! Jag yrkar bifall till utskottets förslag.
          </note>
          <note n="d36a4367">
            Överläggningen var härmed avslutad.
          </note>
          <note n="8dbfd937">
            15 § Förkortad lagrådsperiod, m.m.
          </note>
          <note n="ee7b7cfc">
            Föredrogs
          </note>
          <note n="1fc350ca">
            Förste vice talmannen konstaterade att ingen talare var anmäld.
          </note>
          <note n="73797b48">
            16 § Moderniserade regler för avvecklingssystem och finansiella
            säkerheter
          </note>
          <note n="ee7b7cfc">
            Föredrogs
          </note>
          <note n="1fc350ca">
            Förste vice talmannen konstaterade att ingen talare var anmäld.
          </note>
          <note n="6147903b">
            17 § Riksrevisionens årsredovisning
          </note>
          <note n="ee7b7cfc">
            Föredrogs
          </note>
          <note n="1fc350ca">
            Förste vice talmannen konstaterade att ingen talare var anmäld.
          </note>
          <note n="7781bbdd">
            18 § Utländsk näringsverksamhet i Sverige
          </note>
          <note n="ee7b7cfc">
            Föredrogs
          </note>
          <note type="speaker" n="073bfc7b">
            Anf. 147 CARINA ADOLFSSON ELGESTAM (S):
          </note>
          <u who="carina_adolfsson_elgestam_d69032" xml:id="i-b35781323622de4f-0" n="c138ad02" next="i-c91623b58a5719d5-0">
            <seg n="a3532b2e">
              Fru talman! Drygt 200 thailändska bärplockare med krossade drömmar
              sover på madrasser i en sporthall i Luleå. De kom till Sverige
              i tron att de skulle tjäna pengar nu åker de hem i förtid skuldsatta
              över öronen. Detta citat har jag hämtat från Dagens Nyheter den
              25 augusti 2009.
            </seg>
            <seg n="b3e24b36">
              Svarta jobb under slavliknande villkor efter städskandalen på
              Sveriges hamburgerrestauranger 2007 lovade storföretagen att anställa
              alla de som utnyttjats. Men bara ett år senare sparkades städarna
              av McDonalds och ersattes av ny svart arbetskraft. Detta är hämtat
              från Uppdrag granskning den 31 mars 2010.
            </seg>
            <seg n="dc2823fd">
              Tusentals polacker arbetar för halva lönen i Sverige.
            </seg>
            <seg n="4aedc2fe">
              Det är värre än vi någonsin kunnat ana. Det säger Skogs- och
              Träfackets ordförande Kjell Dahlström.
            </seg>
            <seg n="d077445c">
              Uppgiften om omfattningen av lönedumpningen slog häromdagen ned
              som en bomb i Skogs- och Träfacket. Att det då och då förekommer
              utländsk arbetskraft som arbetar långt under avtalsenliga villkor
              är känt sedan tidigare. Det uppdagades inte minst i samband med
              uppröjningen efter stormen Gudrun.
            </seg>
            <seg n="7ae2f200">
              Radio Kronobergs uppgifter kom ändå som en chock.
            </seg>
            <seg n="3e410ec6">
              Baserat på de uppgifter som nu kommit fram har polackerna bara
              en fjärdedel av avtalsenlig lön. Citatet kommer från Dagens Arbete
              2008.
            </seg>
            <seg n="dd683596">
              Fru talman! Det är bara ett lite axplock av vad vi har kunnat
              läsa i medierna under de senaste åren.
            </seg>
            <seg n="9d63e65d">
              I dag behandlar vi ett betänkande med rubriken Utländsk näringsverksamhet
              i Sverige . Det handlar i grunden om en av de fyra friheterna,
              det vill säga fri rörlighet för tjänster. Det i sin tur hänger
              samman med införandet av tjänstedirektivet.
            </seg>
            <seg n="533a798c">
              Fru talman! Representant vid utstationering av arbetstagare om
              detta har vi i Socialdemokraterna, Vänsterpartiet och Miljöpartiet
              skrivit en motion och föreslagit att företag etablerade i utlandet
              eller näringsidkare bosatta utomlands ska ha en representant som
              är behörig att företräda dem. Detta har nu hela utskottet ställt
              sig bakom. Vi kan konstatera att det är ett enigt utskott som
              står bakom ett tillkännagivande av vår motion. Det är glädjande,
              och nu väntar vi otåligt på leverans.
            </seg>
          </u>
          <note n="85d3897e">
            Utskottet konstaterar med anledning av motionen följande: I samband
            med genomförandet av tjänstedirektivet i svensk lagstiftning beslutades
            om en ändring av 2 § andra stycket i filiallagen som innebar att
            kravet på en i Sverige bosatt föreståndare för näringsverksamhet
            som bedrivs i Sverige av utomlands bosatta svenska eller utländska
            medborgare begränsades till att bara omfatta dem som är bosatta
            utanför EES-området.
          </note>
          <u who="carina_adolfsson_elgestam_d69032" xml:id="i-c91623b58a5719d5-0" n="c138ad02" prev="i-b35781323622de4f-0">
            <seg n="f5dc8e34">
              När detta behandlades i riksdagen under förra mandatperioden
              var vi inte eniga i utskottet. Men det uppmärksammades samtidigt
              att det i samband med att utländska företag eller näringsidkare
              utstationerar arbetstagare till Sverige kan finnas behov av någon
              som kan representera företaget eller näringsidkaren.
            </seg>
            <seg n="8a623a14">
              Regeringen har i den nu aktuella propositionen redovisat sin
              bedömning att frågan om en representant lämpligen bör lösas inom
              ramen för den arbetsrättsliga lagstiftningen snarare än i filiallagen.
              Ett enat utskott delar denna bedömning.
            </seg>
            <seg n="0da5387b">
              Vidare har regeringen i propositionen påpekat att denna fråga
              ska utredas i särskild ordning. Ett sådant arbete har påbörjats
              inom Regeringskansliet, och ambitionen är, enligt vad utskottet
              erfar, att utredningen ska vara klar sommaren 2011.
            </seg>
            <seg n="9789563f">
              Socialdemokraterna, Vänsterpartiet och Miljöpartiet kommer att
              följa detta noga med hänsyn till vikten av att regeringen gör
              vad riksdagen beslutar men också av omsorg om alla dem som i dag
              arbetar tillfälligt i Sverige genom den fria rörligheten av varor
              och tjänster och som av olika anledningar far illa på sin arbetsplats,
              blir utnyttjade som arbetskraft och råkar ut för lönedumpning.
            </seg>
            <seg n="1b1a3d21">
              Företag etablerade i utlandet eller näringsidkare bosatta utomlands
              i samband med utstationering av arbetstagare till Sverige ska
              ha en representant i landet som är behörig att företräda dem i
              kontakter med myndigheter och vid förhandlingar med arbetstagarorganisationerna.
              Enligt ett enigt utskott är införandet av detta bland annat en
              förutsättning för att den svenska förhandlings- och avtalsmodellen
              ska fungera. Utan närvaro av en representant med sådan behörighet
              kan inte den svenska arbetsmarknadsmodellen fungera, och möjligheten
              att kontrollera att utstationerade arbetstagare har rimliga arbets-
              och avtalsvillkor begränsas kraftigt.
            </seg>
            <seg n="e2bdb605">
              Fru talman! Socialdemokraterna och Vänsterpartiet anser också
              att det finns behov av att utländska företag och näringsidkare
              blir registrerade. Ett exempel är Danmark som i maj 2008 införde
              ett register över utländsk verksamhet och utstationerade arbetstagare.
              Enligt vår uppfattning skulle ett krav på anmälningsskyldighet
              i Sverige underlätta en korrekt tillämpning av utstationeringsdirektivet,
              trygga den svenska arbetsmarknadsmodellen och underlätta för svenska
              myndigheters kontakter med berörda aktörer. Vi vill därför att
              regeringen ska återkomma med ett förslag som innebär en anmälningsskyldighet
              för utländska företag och näringsidkare i samband med utstationeringssituationer.
            </seg>
            <seg n="fa2af898">
              Vi anser vidare att det finns behov av effektiva sanktionsmedel
              såsom viten mot utländska företag som inte anmäler sin närvaro
              i landet. Vi förutsätter att denna fråga hanteras inom ramen för
              den utredning som har påbörjats inom Arbetsmarknadsdepartementet.
            </seg>
            <seg n="8562e013">
              Fru talman! LO:s rapport När arbetskostnaderna pressar priserna
              är läsvärd på många olika sätt. Den visar tydligt varför det behövs
              regler och ordning och reda på arbetsmarknaden, inte minst under
              frihet och fri rörlighet.
            </seg>
            <seg n="3eaef402">
              Rapporten belyser offentliga investeringar i infrastruktur. Det
              handlar om Citytunneln i Malmö och Norra länken och Citybanan
              i Helsingfors.
            </seg>
            <seg n="5dc0e4fe">
              När denna upphandling görs finns olika drivkrafter, fru talman.
              Låt mig citera från utredningen: Många av de utländska företag
              som konkurrerar med lägre arbetskraftskostnader får uppdrag i
              Sverige genom offentliga upphandlingar. Investeringar som finansieras
              av svenska skattemedel. De flesta av dessa utländska företag agerar
              som underentreprenörer till huvudentreprenören vid stora infrastruktursatsningar.
              Dessa underentreprenörer är ofta arbetskraftsleverantörer, det
              vill säga bemanningsföretag, som huvudentreprenören anlitar. Huvudentreprenören
              säkerställer därmed anlitande av billig arbetskraft från Central-
              och Östeuropa samtidigt som han slipper vara ansvarig för anställnings-
              och levnadsvillkor.
            </seg>
            <seg n="c70a749b">
              Detta är en del av arbetsvillkoren i dagens Sverige för dem som
              är här och arbetar.
            </seg>
            <seg n="309ce80e">
              I en allt mer global konkurrens på arbetsmarknaden behöver vi
              ha trygghet för arbetstagarna. De måste känna att de behandlas
              lika oavsett i vilket EU-land de arbetar. Vi pekar på att det
              är viktigt att det finns en representant som är behörig att vara
              mottagare så att den svenska modellen kan fungera. I framtiden
              vill vi slippa se att bärplockare, städare och skogsarbetare kommer
              i kläm.
            </seg>
            <seg n="8f7776d6">
              Fru talman! Mot bakgrund av detta yrkar jag bifall till vår reservation.
            </seg>
          </u>
          <note type="speaker" n="9194ba7b">
            Anf. 148 KENT PERSSON (V):
          </note>
          <u who="kent_persson_8dd737" xml:id="i-f3869c3b435f3673-0" n="972b5465">
            <seg n="f109603b">
              Fru talman! Jag kan skriva under på varje ord som Carina Adolfsson
              Elgestam sade. Jag gör det också genom att yrka bifall till reservationen.
            </seg>
            <seg n="2a02c996">
              Rätten till kollektivavtal, alltså den svenska arbetsmarknadsmodellen,
              är grunden för hur tryggheten på den svenska arbetsmarknaden har
              utvecklats. Det gäller inte bara svenska arbetstagare utan även
              arbetsgivare. Det har visat sig fungera bra, och vi har haft en
              trygg utveckling i Sverige och arbetsvillkor som har varit bra
              för arbetstagarna.
            </seg>
            <seg n="77aaf0c8">
              I dag ser vi att detta hotas. En del EU-direktiv som har införlivats
              i svensk lagstiftning har gjort att hela den svenska arbetsmarknadsmodellen
              i dag ifrågasätts av arbetsgivare.
            </seg>
            <seg n="2dacd2c8">
              Utstationeringsdirektivet antogs av EU-parlamentet för något
              år sedan. Direktivet skulle utgöra en miniminivå, ett golv, för
              löne- och anställningsvillkor. Dock har EG-domstolen i ett antal
              domar, till exempel i Lavaldomen och Rüffertdomen, tolkat EU-direktivet
              helt annorlunda, nämligen som ett tak i stället för ett golv.
              Det innebär att vi får lönedumpning. Vi får konkurrens med löner,
              anställningsvillkor och sociala rättigheter i stället för trygghet
              på arbetsmarknaden. Detta visar med all tydlighet att fördraget
              behöver kompletteras med ett socialt protokoll för EU som slår
              fast att grundläggande fackliga rättigheter som att fritt teckna
              kollektivavtal gäller i unionens samtliga länder.
            </seg>
            <seg n="f85e10ea">
              Det är först då som vi också kan få någon ordning på detta. Det
              som har hänt nu och som vi kan se här i Sverige är att vi har
              utstationerade arbetstagare som lever och jobbar under betydligt
              sämre villkor än svenska arbetstagare som jobbar under svenska
              kollektivavtal. Detta hade regeringen kunna göra någonting åt
              långt mycket tidigare.
            </seg>
            <seg n="fc7e0ac3">
              När vi diskuterade frågan för ett par år sedan hade vi i Socialdemokraterna,
              Vänsterpartiet och Miljöpartiet en gemensam motion när det gäller
              tjänstedirektivet. Där slog vi fast att förutsättningarna för
              att den svenska arbetsmarknadsmodellen ska fungera är att det
              finns någon att förhandla med någon som kan ta emot ett meddelande.
              Det gäller både de fackliga organisationerna och myndigheterna.
              Denna motion avstyrkte de borgerliga ledamöterna i näringsutskottet.
            </seg>
            <seg n="8900fca7">
              I dag när vi diskuterar detta kan vi konstatera att de borgerliga
              ledamöterna i näringsutskottet har ändrat uppfattning. Det är
              glädjande.
            </seg>
            <seg n="209ada9d">
              Man skriver så här: Ett enigt utskott välkomnar den utredning
              som regeringen har sagt ska titta över de arbetsrättsliga förhållandena
              när det gäller arbetstagarnas rättigheter att förhandla. Man skriver
              också tydligt att utan närvaro av en representant med sådan behörighet
              kan inte den svenska arbetsmarknadsmodellen fungera. Möjligheten
              att kontrollera att utstationerad arbetstagare har rimliga arbets-
              och avtalsvillkor begränsas kraftigt.
            </seg>
            <seg n="790e923e">
              Utskottet instämmer således i vad som anförs i motionen från
              Socialdemokraterna, Miljöpartiet och Vänsterpartiet och anser
              att riksdagen bör uppmana regeringen att återkomma med ett förslag
              som motsvarar det skisserade. Detta är en omsvängning. Nu gäller
              det också för regeringen att leverera och inte bara prata i frågan.
            </seg>
            <seg n="15853f8f">
              Det som händer och sker i dag är att vi har en konkurrens som
              är osund mellan företagen i Sverige. Vi har en konkurrens mellan
              arbetstagare som bygger på att de utstationerade arbetstagarna
              lever under sämre villkor både lönemässigt och socialt och inte
              minst utifrån det faktum att de i vissa fall inte har några rättigheter
              över huvud taget. Regeringen måste agera nu så att man åtminstone
              får en ordning här i Sverige när det gäller detta.
            </seg>
            <seg n="890a2050">
              Avslutningsvis kan jag konstatera att förutsättningen och grunden
              för diskussionen inför vår behandling i näringsutskottet från
              början var att de borgerliga ledamöterna var skeptiska till vår
              motion. Men tack vare tjänstemän från Näringsdepartementet, som
              ingående kunde berätta och redogöra för att detta inte strider
              mot EU-lagstiftningen har vi nu en möjlighet att få någon form
              av ordning på den svenska arbetsmarknaden.
            </seg>
          </u>
          <note type="speaker" n="940502bd">
            Anf. 149 HANS ROTHENBERG (M):
          </note>
          <u who="hans_rothenberg_353d06" xml:id="i-7efa90b3bef28a1c-0" n="3e29b8d3" next="i-4944adc16b4f75fe-0">
            <seg n="f9a8aacc">
              Fru talman! Ärade ledamöter! Sedan 2007 har vi sett hur allt
              fler nya företag har startats och etablerats och även att allt
              fler anställts i dessa. Det är en markant skillnad jämfört med
              de femton åren dessförinnan. Dessutom ligger Sverige i dag tvåa
              i Europaligan vad gäller de nystartade företagens överlevnadsgrad.
              Hela 86,2 procent av de nystartade företagen är fortfarande verksamma
              två år efter start.
            </seg>
            <seg n="d9eb4116">
              Det är också viktigt att utländska företag vill etablera sig
              i Sverige och att vi har ett bra företagsklimat. Det är grunden
              för detta.
            </seg>
          </u>
          <note n="261ba141">
            I regeringens proposition Utländsk näringsverksamhet i Sverige
            föreslås vissa ändringar i lagen om utländska filialer. Dessutom
            föreslås förändringar i lagen om utländska försäkringsgivares
            och tjänstepensionsinstituts verksamhet i Sverige. Detta gör man
            för att klargöra att bestämmelserna i nämnda lagar står i överensstämmelse
            med EU-rätten.
          </note>
          <u who="hans_rothenberg_353d06" xml:id="i-4944adc16b4f75fe-0" n="3e29b8d3" prev="i-7efa90b3bef28a1c-0">
            <seg n="c61f4ff9">
              Den särskilde utredare som regeringen tillkallade 2009 hade till
              uppgift att se över och lämna förslag till sådana förändringar
              som skulle kunna behöva vidtas till följd av Europeiska kommissionens
              formella underrättelse angående den svenska filiallagstiftningen.
            </seg>
            <seg n="6b7cf864">
              I uppgiften ingick även att se om det är förenligt med EU-rätten
              att i filiallagstiftningen införa bestämmelser om krav på en representant
              med adress i Sverige som ska ha behörighet att företräda företaget
              och dessutom utföra rättshandlingar som verksamheten i Sverige
              kräver. Enligt förslaget ska det tydligt anges att det gäller
              näringsverksamhet som omfattas av bestämmelserna om fri rörlighet
              av varor och tjänster i fördraget om Europeiska unionens funktionssätt.
            </seg>
            <seg n="2bb41974">
              Kravet på att det utländska företagets namn och nationalitet
              ska ingå i filialens firma kommer att tas bort. Likaså ändras
              kravet på att ha en särskild delgivningsmottagare utsedd och anmäld
              till att endast gälla när filialens verkställande direktör är
              bosatt utanför EES.
            </seg>
            <seg n="5b20dd32">
              Förslaget innebär även att alla beslut enligt filiallagen som
              fattas av Bolagsverket eller Finansinspektionen ska kunna överklagas
              till allmän förvaltningsdomstol. Man kan dock konstatera att antalet
              överklaganden till regeringen har varit få sedan lagen infördes.
            </seg>
            <seg n="68348405">
              Det krav som finns i lagen om utländska försäkringsgivares och
              tjänstepensionsinstituts verksamhet i Sverige på att en verkställande
              direktör för filial ska vara bosatt i Sverige utgör en inskränkning
              i etableringsfriheten och kan därmed strida mot EUF-fördraget.
              Av detta skäl föreslås en ändring i nyss nämnda lag.
            </seg>
            <seg n="f74f8ff6">
              I filiallagen ska det införas en anmälningsskyldighet liksom
              en skyldighet att i vissa fall anmäla en kontaktperson till Bolagsverket.
              Utstationeringsdirektivet har genomförts i svensk rätt genom lagen
              om utstationering av arbetstagare. Lagen gäller när en arbetsgivare
              som är etablerad i ett annat land än Sverige utstationerar arbetstagare
              här i landet i samband med att arbetsgivaren tillhandahåller tjänster
              över gränserna.
            </seg>
            <seg n="02002fc7">
              Fru talman! Det finns skäl att betona betydelsen av att det införs
              krav på att företag etablerade i utlandet eller näringsidkare
              bosatta utomlands i samband med utstationering av arbetstagare
              till Sverige ska ha en representant i landet som är behörig att
              företräda dem i kontakter med myndigheter och vid förhandlingar
              med arbetstagarorganisationerna detta då införandet av detta krav
              bland annat är en förutsättning för att den svenska förhandlings-
              och avtalsmodellen ska fungera, precis som tidigare talare har
              sagt.
            </seg>
            <seg n="6f4ae029">
              Ett sådant krav bör vara förenligt med EU-rätten under förutsättning
              att EU-medborgare från andra länder inte diskrimineras genom krav
              på bosättning i Sverige.
            </seg>
            <seg n="05459e4c">
              I den nu aktuella propositionen har regeringen redovisat sin
              bedömning att frågan om representant lämpligen bör lösas inom
              ramen för den arbetsrättsliga lagstiftningen snarare än i filiallagen.
              Det är en bedömning som utskottet delar.
            </seg>
            <seg n="6c8bd4aa">
              Vidare har regeringen i propositionen påpekat att denna fråga
              ska utredas i särskild ordning. Arbetsmarknadsdepartementet har
              nu påbörjat arbetet med att utreda frågan. Det är angeläget att
              beredningen av denna fråga hanteras skyndsamt och att regeringen
              så snart som möjligt återkommer med lämpliga förslag.
            </seg>
            <seg n="7f1ffb73">
              Mot bakgrund av detta behövs inget riksdagsuttalande, varvid
              jag yrkar bifall till utskottets förslag i betänkandet.
            </seg>
          </u>
          <note type="speaker" n="ecf4e015">
            Anf. 150 JOHAN ANDERSSON (S):
          </note>
          <u who="johan_andersson_126c48" xml:id="i-1820cc5badd15925-0" n="8a8312ad" next="i-3b488a0b112d5ccf-0">
            <seg n="1ecdf81e">
              Fru talman! Jag vill börja med att instämma i det som Carina
              Adolfsson Elgestam och Kent Persson har sagt när det gäller ändringarna
              i filiallagen. Jag vill också ge en eloge till utskottet för att
              det har varit ett enigt utskott i den delen i betänkandet.
            </seg>
            <seg n="68438925">
              Jag sitter i arbetsmarknadsutskottet och jobbar mycket med arbetsrättslagstiftningen.
              Jag kan hålla med om de slutsatser som utskottet har dragit, nämligen
              att detta är någonting som bör beaktas i kommande lagstiftning.
            </seg>
            <seg n="bc345eb5">
              Inom de närmaste veckorna kommer vi att behandla ett betänkande
              där bland annat Laval ingår. Vi får återkomma till den behandlingen
              när det kommer till kammaren för beslut. Det finns alla möjligheter
              att snabbt hantera de här frågorna även i det betänkandet.
            </seg>
            <seg n="ba5690cd">
              Med detta vill jag yrka bifall till Socialdemokraternas och Vänsterpartiets
              gemensamma reservation, reservation 1.
            </seg>
          </u>
          <note n="d36a4367">
            Överläggningen var härmed avslutad.
          </note>
          <note n="fa2d4589">
            19 § En ny energimärkningslag
          </note>
          <note n="ee7b7cfc">
            Föredrogs
          </note>
          <note n="1fc350ca">
            Förste vice talmannen konstaterade att ingen talare var anmäld.
          </note>
          <note n="2a8a52d7">
            20 § Ny lag om ackreditering och teknisk kontroll
          </note>
          <note n="ee7b7cfc">
            Föredrogs
          </note>
          <note n="1fc350ca">
            Förste vice talmannen konstaterade att ingen talare var anmäld.
          </note>
          <note n="110eca98">
            21 § Bordläggning
          </note>
          <note n="da89bb94">
            Anmäldes och bordlades
          </note>
          <note n="64c6507e">
            Motionen väcktes med åberopande av 3 kap. 13 § riksdagsordningen
            med anledning av händelse av större vikt.
          </note>
          <note n="a038a65a">
            Frågan om hänvisning av motionen till utskott skulle behandlas
            vid sammanträdet fredagen den 20 maj.
          </note>
          <note n="75b955dc">
            Motionen hade följande lydelse:
          </note>
          <note n="2e3bc6f7">
            1. Riksdagen begär att regeringen återkommer med förslag till
            förändringar i utlänningslagen i enlighet med vad som i motionen
            anförs.
          </note>
          <note n="e0497d20">
            2. Riksdagen begär att regeringen genomför förändringar av utlänningsförordningen
            2 kap. 12 § och 13 § andra stycket i enlighet med vad som anförs
            i motionen.
          </note>
          <note n="58765592">
            Migrationsöverdomstolen har genom flera domar år 2009 förändrat
            tillämpningen av utlänningslagen genom att fastslå att kravet
            på att utlänningar ska ha pass vid inresa och vistelse i Sverige
            är absolut såvida inte uttryckligt undantag angivits. Genom ställningstagande
            av rättschefen vid Migrationsverket 11 mars 2010 har dessa domar
            bl.a. givits den konsekvensen att Migrationsverket inte ska utnyttja
            möjligheten att utfärda främlingspass med stöd av 2 kap. 13 §
            andra stycket utlänningsförordningen och förse passet med anteckning
            att identiteten inte är styrkt.
          </note>
          <u who="johan_andersson_126c48" xml:id="i-3b488a0b112d5ccf-0" n="8a8312ad" prev="i-1820cc5badd15925-0">
            <seg n="663845d8">
              Som konsekvens av dessa domar har familjer från främst Somalia
              under drygt ett år nu nekats familjeåterförening. Avslagen har
              motiverats med att den anhörigas identitet inte kan styrkas eller
              att skriftliga bevis för familjebanden saknas. Därför befinner
              sig nu uppskattningsvis 1 500 barn med familjeanknytning till
              Sverige i och omkring Somalia utan att kunna beviljas tillstånd
              att återförenas. Samma gäller ett stort antal vuxna anhöriga som
              antingen söker återförening med make/maka eller barn i Sverige.
            </seg>
            <seg n="4ed14aca">
              I dom den 17/3 2011, (UM 9536-10) har domstolen också slagit
              fast att barn som ansöker om att återförenas med sina föräldrar
              måste styrka genom skriftliga handlingar att föräldern/föräldrarna
              är barnets vårdnadshavare. I dom 12/5 2011 (UM 8325-10) har Migrationsöverdomstolen
              uttalat att det åligger Sverige enligt Schengenkonventionen att
              ställa krav på styrkt identitet som förutsättning för familjeåterförening,
              att gemenskapskodexen för gränspassage för personer föreskriver
              att identiteten ska styrkas vid gränspassage, att familjeåterföreningsdirektivet
              tillåter avslag på ansökan om familjeåterförening om den inte
              åtföljs av skriftliga bevis för familjebanden och bestyrkta kopior
              av resehandlingarna. Domstolen har också åter slagit fast sin
              tidigare tolkning om utlänningslagens innebörd i fråga om absolut
              krav på passinnehav och styrkt identitet.
            </seg>
            <seg n="264e5619">
              Migrationsdomstolen är medveten om de problem att styrka sin
              identitet som finns för sökande bl.a. från Somalia. Det är emellertid
              inte möjligt för rättstillämparen att generellt eller för en viss
              grupp av sökande medge undantag från kraven på klarlagd identitet
              och pass. Sådana undantag åligger det lagstiftaren/regeringen
              att föranstalta om. Det är även en sak för lagstiftaren/regeringen
              att, om det anses att reglerna för utfärdande av främlingspass
              inte står i överensstämmelse med lagstiftarens intentioner, förändra
              dessa.
            </seg>
            <seg n="492034b5">
              Migrationsöverdomstolens dom den 12 maj 2011 stänger oåterkalleligen
              dörren för varje förhoppning om att det ur humanitär synpunkt
              katastrofala rättsläget kan förändras genom praxis. Det är nu
              helt uppenbart att utlänningslagen och utlänningsförordningen
              måste ändras för att bl.a. de uppskattningsvis 1 500 somaliska
              barn som tvingas leva åtskilda från sina föräldrar/sin förälder
              under i många fall djupt inhumana och farliga omständigheter ska
              kunna återförenas med sina anhöriga i Sverige. En sådan lagändring
              är självfallet ytterst brådskande, varför en motion i saken inte
              kan anstå till allmänna motionstiden.
            </seg>
            <seg n="ddb9846f">
              Utlänningslagen innehåller inget explicit krav på styrkt identitet
              som förutsättning för rätt till familjeåterförening, men Migrationsöverdomstolen
              har med stöd av förarbetsuttalanden slagit fast att ett sådant
              krav gäller. Huruvida detta krav står i överensstämmelse med artikel
              8, rätten till familjeliv i Europakonventionen om de mänskliga
              rättigheterna har Migrationsöverdomstolen inte övervägt.
            </seg>
            <seg n="c2d68284">
              Det är således nödvändigt att genomföra en ändring i utlänningslagen
              för att förändra rättsläget. Det kan också vara nödvändigt att
              se över bestämmelserna i 2 kap. utlänningslagen om passkrav och
              undantag från passkravet.
            </seg>
            <seg n="c52aeb12">
              Regeringen bör även genomföra erforderliga förändringar i 2 kap.
              12 och 13 §§ utlänningsförordningen för att undanröja bristande
              passinnehav som hinder mot familjeåterförening.
            </seg>
            <seg n="9c091463">
              Esabelle Dingizian
            </seg>
          </u>
          <note n="ebe40fb7">
            Domstolen avslutar domskälen med följande konklusion:
          </note>
          <note n="a55ad6cf">
            Lars Ohly (V)
          </note>
          <note n="37333f89">
            Ulla Andersson (V)Josefin Brink (V)
          </note>
          <note n="4f8067a7">
            Rossana Dinamarca (V)Christina Höj Larsen (V)
          </note>
          <note n="f9424870">
            Wiwi-Anne Johansson (V)Jacob Johnson (V)
          </note>
          <note n="8d0fd43c">
            Hans Linde (V)Lena Olsson (V)
          </note>
          <note n="5d55029f">
            Jonas Sjöstedt (V)Mia Sydow Mölleby (V)
          </note>
          <note n="5b45e783">
            22 § Anmälan om interpellationer
          </note>
          <note n="47660216">
            Anmäldes att följande interpellationer framställts
          </note>
          <note n="de0040b9">
            den 19 maj
          </note>
          <note n="fbcdb75a">
            Lars Lilja
          </note>
          <note n="0e44202e">
            Ann-Kristine Johansson
          </note>
          <note n="279b2404">
            Åsa Romson
          </note>
          <note n="2054d6d6">
            Valter Mutt
          </note>
          <note n="12a4b493">
            Lise Nordin
          </note>
          <note n="9e4e56b0">
            Jonas Sjöstedt
          </note>
          <note n="a8706a77">
            Jens Holm
          </note>
          <note n="e02e6782">
            Berit Högman
          </note>
          <note n="26acf855">
            Raimo Pärssinen
          </note>
          <note n="9e4e56b0">
            Jonas Sjöstedt
          </note>
          <note n="6c751769">
            William Petzäll
          </note>
          <note n="6b6bda73">
            Marie Nordén
          </note>
          <note n="83aa9ef7">
            Isak From
          </note>
          <note n="b81d44d0">
            Interpellationerna redovisas i bilaga som fogats till riksdagens
            snabbprotokoll tisdagen den 31 maj.
          </note>
          <note n="ac0569d4">
            23 § Anmälan om frågor för skriftliga svar
          </note>
          <note n="fe2706bc">
            Anmäldes att följande frågor för skriftliga svar framställts
          </note>
          <note n="de0040b9">
            den 19 maj
          </note>
          <note n="0df54ea1">
            Mikael Oscarsson
          </note>
          <note n="2e68eb1e">
            Roza Güclü Hedin
          </note>
          <note n="6942a12d">
            Tomas Eneroth
          </note>
          <note n="709a80cb">
            Lena Olsson
          </note>
          <note n="1a808ac6">
            Hans Olsson
          </note>
          <note n="0a99dec7">
            Anders Karlsson
          </note>
          <note n="0a99dec7">
            Anders Karlsson
          </note>
          <note n="e02e6782">
            Berit Högman
          </note>
          <note n="7eeec58f">
            Frågorna redovisas i bilaga som fogats till riksdagens snabbprotokoll
            tisdagen den 31 maj.
          </note>
          <note n="87e11d30">
            24 § Kammaren åtskildes kl. 19.21.
          </note>
          <note n="8292d6ed">
            Förhandlingarna leddes
          </note>
          <note n="c678e8f0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
