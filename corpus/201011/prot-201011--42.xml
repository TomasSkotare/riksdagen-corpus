<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--42</head>
          <docDate when="2010-01-18">2010-01-18</docDate>
        </div>
      </front>
      <body>
        <div>
          <note n="3f6c9ae6">
            ﻿
          </note>
          <note n="4960e00a">
            Riksdagens protokoll
          </note>
          <note n="ddb2614c">
            2010/11:42
          </note>
          <note type="date" n="7d969e0f">
            Tisdagen den 18 januari
          </note>
          <note n="13fbb122">
            Kl. 13:00 - 19:19
          </note>
          <note n="13e72354">
            1 § Justering av protokoll
          </note>
          <note n="71715215">
            Justerades protokollen för den 17, 20, 21 och 22 december.
          </note>
          <note n="0782d774">
            2 § Anmälan om inkommen granskningsrapport från Riksrevisionen
          </note>
          <note n="629e5189">
            Förste vice talmannen anmälde att följande granskningsrapport
            inkommit från Riksrevisionen:
          </note>
          <note n="ab546163">
            3 § Meddelande om frågestund
          </note>
          <note n="2fa09395">
            Förste vice talmannen meddelade att vid frågestunden torsdagen
            den 20 januari kl. 14.00 skulle följande statsråd närvara:
          </note>
          <note n="af95e8d7">
            Landsbygdsminister Eskil Erlandsson (C), statsrådet Gunilla Carlsson
            (M), statsrådet Tobias Billström (M), statsrådet Birgitta Ohlsson
            (FP) och statsrådet Ulf Kristersson (M).
          </note>
          <note n="eeb4ecfa">
            4 § Meddelande om namnändring
          </note>
          <note n="58e89416">
            Förste vice talmannen meddelade att Désirée Pethrus Engström
            (KD) ändrat namn till Désirée Pethrus .
          </note>
          <note n="d0cdc364">
            5 § Anmälan om fördröjda svar på interpellationer
          </note>
          <note n="a64c43d7">
            Till riksdagen hade inkommit följande skrivelser:
          </note>
          <note n="941661c3">
            Interpellation 2010/11:125
          </note>
          <note n="489aed1c">
            Interpellation 2010/11:125 Rekordhöga elpriser
          </note>
          <note n="67ac6bb9">
            Interpellationen kommer att besvaras tisdagen den 1 februari
            2011.
          </note>
          <note n="1057de6a">
            Skälet till dröjsmålet är planerade nationella och utrikes resor.
          </note>
          <note n="380d58e6">
            Dag Ekman
          </note>
          <note n="fe9b9d26">
            Interpellation 2010/11:139
          </note>
          <note n="202a414c">
            Interpellation 2010/11:139 Fusket inom taxibranschen
          </note>
          <note n="67ac6bb9">
            Interpellationen kommer att besvaras tisdagen den 1 februari
            2011.
          </note>
          <note n="9cfbe14f">
            Skälet till dröjsmålet är tjänsteresor utomlands.
          </note>
          <note n="b6f3b589">
            Rikard Jermsten
          </note>
          <note n="b65cddde">
            6 § Svar på interpellation 2010/11:121 om ungas droganvändning
          </note>
          <note type="speaker" n="5f76475d">
            Anf. 1 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-ebb1135bdd7d626c-0" n="0a111423">
            <seg n="fd4dd8d5">
              Fru talman! Ylva Johansson har frågat mig vilka åtgärder jag
              avser att vidta för att minska droganvändningen bland unga som
              har ökat i hela landet men allra mest i Helsingfors.
            </seg>
            <seg n="8b8090ab">
              Först vill jag säga att jag delar Ylva Johanssons oro för våra
              barns och ungdomars drogvanor. Kampen mot narkotika är ett långsiktigt
              arbete som är högt prioriterat av regeringen.
            </seg>
            <seg n="2ceda3b0">
              Vi möter ständigt nya utmaningar, inte minst i form av nya droger
              som säljs via Internet. För att förhindra en sådan utveckling
              och få till stånd en snabbare narkotikaklassning har regeringen
              utarbetat en effektivare narkotika- och dopningslagstiftning där
              Folkhälsoinstitutet fått en mer aktiv och offensiv roll för att
              snabbare än i dag kunna identifiera nya substanser. Tull och polis
              får också möjlighet att beslagta misstänkta droger redan innan
              dessa klassas som narkotika. Lagen träder i kraft den 1 april
              i år.
            </seg>
            <seg n="44be4509">
              Ansvaret för att möta utmaningarna inom alkohol-, narkotika-,
              dopnings- och tobaksområdena (ANDT) vilar på många aktörer i samhället.
              Det förebyggande arbetet förutsätter ett sektorsövergripande perspektiv
              där myndigheter och andra samhällsaktörer inom olika områden och
              på olika nivåer samverkar och utvecklar gemensamma strategier.
              Sedan 2008 har samtliga län en ANDT-samordnarfunktion för att
              samordna och stimulera detta arbete.
            </seg>
            <seg n="d24535c0">
              Alkohol- och narkotikahandlingsplanerna 20062010 har utgjort
              en viktig grund för regeringens insatser under mandatperioden.
              För att stödja och stimulera genomförandet av handlingsplanerna
              har regeringen årligen avsatt 260 miljoner kronor. Under den kommande
              mandatperioden avsätts ca 1 miljard kronor till förebyggande arbete.
            </seg>
            <seg n="d3599511">
              Statens folkhälsoinstitut (FHI) har haft huvudansvaret för att
              följa upp och utvärdera handlingsplanerna. Enligt FHI:s slutrapport,
              som lämnades i januari 2010, har en tydligare myndighetsstruktur
              skapats genom att operativa uppgifter, som tidigare bedrevs i
              kommittéform, har överförts till de reguljära myndigheterna och
              genom att Socialdepartementet har en samordnande roll.
            </seg>
            <seg n="8861e933">
              FHI fick år 2009 i uppdrag av regeringen att kartlägga och följa
              upp det förebyggande arbetet i kommunerna som särskilt riktas
              till barn och ungdomar i olika risksituationer.
            </seg>
            <seg n="d7345add">
              Under den gångna mandatperioden avsattes 75 miljoner kronor per
              år till länsstyrelserna för att stimulera alkohol- och narkotikaförebyggande
              insatser på lokal nivå. Uppföljning av det förebyggande arbetet
              kommer att ske 2011 och 2012.
            </seg>
            <seg n="c6bb295e">
              Den 8 november 2010 fastställde kommunfullmäktige i Helsingfors
              revideringen av Helsingforss tobaks-, alkohol- och narkotikapolitiska
              program (Stanprogrammet) för perioden fram till 2012. Syftet med
              Stanprogrammet är att det ska bidra till att utveckla Helsingforss
              stad till en bra miljö att leva och verka i. Helsingforss stad
              ska vara en miljö som ger goda hälsofrämjande uppväxtvillkor för
              barn och ungdomar.
            </seg>
            <seg n="21a933db">
              Regeringen har beslutat om en ny samlad strategi för alkohol-,
              narkotika-, dopnings- och tobakspolitiken som just skickats som
              proposition till riksdagen.
            </seg>
            <seg n="485e5645">
              Politiken bygger på visionen om ett samhälle där alla människor
              ska ha förutsättningar att växa upp och leva utan risk att skadas
              på grund av sitt eget eller andras bruk av alkohol, narkotika,
              dopning eller tobak.
            </seg>
            <seg n="2c7e47e6">
              Arbetet ska vara långsiktigt och kunskapsbaserat med individen
              och familjen i centrum. Samordningen och samverkan mellan det
              hälsofrämjande, förebyggande, brottsbekämpande, behandlande och
              rehabiliterande ska förstärkas. Förebyggande och tidiga insatser
              i samverkan mellan berörda aktörer ska prioriteras.
            </seg>
            <seg n="d7f1362c">
              Vård, behandling och rehabilitering ska vara likvärdiga och ske
              i samverkan och samarbete mellan olika vårdgivare och aktörer.
            </seg>
            <seg n="0b02c278">
              Statens bidragsgivning under strategiperioden ska vara mer långsiktig
              och mindre fragmentarisk.
            </seg>
          </u>
          <note type="speaker" n="674c6929">
            Anf. 2 YLVA JOHANSSON (S):
          </note>
          <u who="ylva_johansson_e8ae63" xml:id="i-1d8368a69cd69619-0" n="a733c040">
            <seg n="a15ed54a">
              Fru talman! Jag börjar med att tacka statsrådet för svaret.
            </seg>
            <seg n="77c78a49">
              Det är lätt att föreställa sig den förtvivlan som en förälder
              måste känna om man upptäcker att det egna barnet eller tonåringen
              har börjat använda droger, eller den förtvivlan som ett syskon,
              en flickvän, en pojkvän eller någon annan nära anhörig känner.
            </seg>
            <seg n="61815c5b">
              Man ska alltid vara försiktig med att dra säkra slutsatser av
              statistiken när det gäller droganvändning, men mycket tyder på
              att vi har sett ett trendbrott och att droganvändningen bland
              unga nu verkar öka och att den ökar allra mest i Helsingfors.
              Orsakerna är säkert flera, och vi kan bara spekulera i dem. Men
              helt klart är väl att vi har en ökad tillgång på narkotika, inte
              minst cannabis men också andra droger i vårt samhälle, och att
              priset är relativt lågt.
            </seg>
            <seg n="7477bdde">
              Man kan också diskutera om attitydförändringar har skett. Jag
              tror att det är så och att det är fler som tror att man kan prova
              eller använda droger liksom på ett städat sätt utan att vara i
              riskzonen för att fastna i ett missbruk. Så är det inte. Det är
              inte bara den som har andra sociala problem eller andra svårigheter
              som fastnar i missbruk, utan det kan vem som helst göra. Men vi
              vet att det finns ett klart samband mellan klyftorna i samhället
              och droganvändning.
            </seg>
            <seg n="66ad1cef">
              När vi nu har sett flera års utveckling där klyftorna i samhället
              har ökat, där arbetslösheten har ökat och där fler människor tvingas
              försörja sig på socialbidrag är det dess värre kanske inte så
              förvånande att det kan finnas ett samband med att droganvändningen
              nu ökar.
            </seg>
            <seg n="8faaf9fe">
              Det tycks vara så att det är användningen av cannabis som ökar.
              En del tror kanske att det inte är en så farlig drog, men det
              är det. Det påverkar naturligtvis kroppen, men kanske allvarligast
              är att cannabis och haschrökning försämrar individens förmåga
              att använda sin egen intellektuella kapacitet, förmågan att reflektera.
              Det påverkar också möjligheten att växa sig vuxen och den nödvändiga
              frigörelse och det vuxenblivande som ska ske i tonåren.
            </seg>
            <seg n="9ac5e3ea">
              De som i många år missbrukar cannabis blir avtrubbade och passiva,
              får svårt att lära sig nya saker och att arbeta koncentrerat.
              Närstående brukar ofta uppleva en karaktärsförändring. Många går
              rakt in i passivitet och en oförmåga till planerad verksamhet.
              Det här är naturligtvis väldigt allvarliga konsekvenser av ett
              ökat haschbruk, men vi tror att användningen av andra droger också
              har ökat.
            </seg>
            <seg n="5def4476">
              För oss politiker ligger ett viktigt ansvar i att försöka vända
              den här utvecklingen, och tydligast vilar naturligtvis ansvaret
              på regeringen och på det ansvariga statsrådet Maria Larsson. Man
              skulle kunna sammanfatta det sätt vi bör arbeta på i politiken
              med att det ska vara svårt att börja och lätt att sluta när det
              gäller narkotikabruk.
            </seg>
            <seg n="0e8ef52a">
              Regeringen har nyligen presenterat en proposition för riksdagen
              som inte innehåller någonting nytt på det här området. Där upprepar
              man många av de vackra ord som har funnits i flera tidigare propositioner
              och strategier om att det är en prioriterad fråga. Ja, allt annat
              vore väl anmärkningsvärt. Självklart måste det vara en högt prioriterad
              fråga att säkerställa att så få unga som möjligt använder eller
              fastnar i missbruk av narkotika och att de som gör det ska få
              all hjälp att komma därifrån. Det vore hårresande om man inte
              sade att det var en prioriterad fråga.
            </seg>
            <seg n="98e01d2a">
              Men när det gäller konkreta åtgärder finns det just ingenting
              i regeringens proposition. Därför kvarstår min fråga till statsrådet:
              Vilka konkreta åtgärder avser regeringen att vidta för att minska
              droganvändningen bland unga?
            </seg>
          </u>
          <note type="speaker" n="d85edafd">
            Anf. 3 ROLAND UTBULT (KD):
          </note>
          <u who="roland_utbult_1b344d" xml:id="i-5ff47fe8d53926cf-0" n="40636daa" next="i-1c9918c6c35b4448-0">
            <seg n="98583d95">
              Fru talman! Jag har stort förtroende för statsrådets ambitioner
              och strategier när det gäller narkotikaproblematiken och för regeringens
              intentioner att försöka motverka missbruk av droger i vårt samhälle.
            </seg>
            <seg n="475c6fc2">
              Här kommer en bild från den svenska verkligheten. En flicka berättar
              via ett socialt medium så här:
            </seg>
            <seg n="a20aef6f">
              Jag var på väg hem till en killkompis lägenhet jag är tjej, 18
              år. När jag kom fram så var det två killkompisar där. Vi rökte
              lite, har bara rökt någon gång innan. De hade tydligen ätit en
              liten dos svamp, men de kände knappt av det, så de åt varsin dos
              till och frågade om jag ville testa. De sade att det var kul,
              att man såg saker och blev jätteglad. Jag ville först inte, hade
              ju egentligen ingen aning om vad det var för något. Men de övertalade
              mig till slut, så jag stoppade i mig en dos. Sedan efter en stund
              så började jag helt plötsligt gapskratta åt ingenting, började
              känna mig konstig, så jag lade mig i sängen. Plötsligt började
              det kännas som att jag tynade bort från mig själv. Har aldrig
              mått så dåligt i hela mitt liv, hamnade i någon sorts tankeloopar
              att jag var tvungen att ta livet av mig. Hade inte mina kompisar
              varit där så hade jag säkert också gjort det. Men i alla fall
              har jag mått så himla dåligt efter det här. Jag har fått ångestattacker,
              självmordstankar. För några veckor sedan skrev jag mitt avskedsbrev
              till familjen och vänner. Jag är så orolig över att jag aldrig
              ska bli mig själv igen och må bra. Kan ni hjälpa mig? Kommer det
              här att gå över, eller kommer jag att må så här dåligt i hela
              mitt liv? Hjälp mig, snälla!
            </seg>
            <seg n="867280c6">
              Jag tar till orda här för att än en gång belysa hur lätt det
              är att få tag i de droger som Ylva Johansson nämner cannabis är
              det vanligaste, men det är också svamp och andra droger på Internet.
              Man kan gå in och beställa på olika sajter. Det kommer hem ett
              brunt kuvert. Det är en avi och ett rekommenderat brev. Och så
              hämtar man ut det här.
            </seg>
            <seg n="7985e3c9">
              De sju som dog av krypton fanns runt om i landet. Ylva Johansson
              interpellerar om ungas droganvändning i hela landet och mest i
              Helsingfors. Det här är naturligtvis mest vanligt i Helsingfors,
              men det är inte ett storstadsfenomen längre. Det händer runt om
              i hela landet, överallt, och det sprider sig.
            </seg>
            <seg n="2165c4ba">
              Någon kan få hem det där bruna kuvertet och sitta ensam hemma
              och experimentera med droger.
            </seg>
            <seg n="ae17d291">
              I debatten i morse hörde vi Ewa Berndtsson, en förälder, förklara
              för oss tv-tittare och medborgare i det här landet att hon inte
              hade sett vad som hände med hennes son som hamnade i missbruk.
              Hon sade att hon märkte att det var någonting, men hon kunde inte
              riktigt ta på vad det var som hände. Hon uppmanade föräldrar att
              verkligen vara på sin vakt och kolla vad det är som händer när
              det sker någon förändring med en son eller dotter.
            </seg>
            <seg n="e460cf9d">
              Jag skulle här i dag vilja fråga Maria Larsson hur hon ser på
              just föräldrarnas roll och även på skolans betydelse, kanske framför
              allt föräldrarnas roll, eftersom det har gjorts en hel del undersökningar
              som kan visa vad de betyder.
            </seg>
          </u>
          <note n="2f242e6d">
            Anf. 4 GUNNAR ANDRÉN (FP):
          </note>
          <u who="roland_utbult_1b344d" xml:id="i-1c9918c6c35b4448-0" n="40636daa" prev="i-5ff47fe8d53926cf-0">
            <seg n="5befa5ab">
              Fru talman! I många familjers liv är få katastrofer större än
              att upptäcka att någon nära anhörig, oftast något barn, är missbrukare
              av antingen alkohol eller, ännu värre, narkotika. Tyvärr är det
              alldeles för många, som Roland Utbult och Ylva Johansson tidigare
              har berättat, som upptäcker detta.
            </seg>
            <seg n="413bb394">
              Vi har vid flera tillfällen tidigare haft debatter om detta.
              Jag har deltagit i flera debatter med Maria Larsson om detta.
              Jag vill gärna nämna för protokollet att Lars Lilja har varit
              väldigt flitig när det gäller att ställa interpellationer om framför
              allt dopning. Det har varit viktigt att vi har fått de här debatterna.
              Jag deltar med glädje i den här också, för den interpellation
              som Ylva Johansson har ställt är viktig för de drabbade andra
              berör det egentligen inte.
            </seg>
            <seg n="9545fb4a">
              Men, fru talman, inte minst när man ser på dopning tycker jag
              att man måste se till vad det är som gör att det sprids så mycket
              olika droger i samhället. Jag ser att det finns två orsaker.
            </seg>
            <seg n="72aaf892">
              Det första är att det finns en väldig lönsamhet i den här hanteringen.
              Lönsamheten i hanteringen är det första man måste angripa. Det
              andra är att det finns, som Ylva Johansson uttryckte det, en överslätande
              attityd hos många. Man tror inte att bruket är både medicinskt
              skadligt och socialt skadligt. Det handlar om båda delarna. Det
              finns en aura av häftighet över att använda narkotika av olika
              slag och dopningspreparat.
            </seg>
            <seg n="6eeec4cd">
              För min del, för att ansluta till de debatter som Maria Larsson
              och Lars Lilja har haft tidigare, tycker jag att man har sett
              något på ett område. När det gäller gym och framför allt när det
              gäller idrotten har man nämligen gått in väldigt tufft med att
              se till att kontrollverksamheten har varit effektiv. Vi har också
              en bra internationell verksamhet när det gäller att motverka användning
              av dopningspreparat i idrottssammanhang.
            </seg>
            <seg n="59598499">
              Vi måste få samma attityd, genom opinionsbildning och kunskapsspridning,
              att detta är någonting som inte är bra för kroppen. Detta får
              de sociala konsekvenserna, men det börjar ändå med de medicinska
              konsekvenserna av att man tillför kroppen de här olika preparaten.
              Både opinionsbildning och kunskapsspridning behövs för att motverka
              den överslätande attityd som finns i fråga om bruk av narkotika.
            </seg>
            <seg n="e789bd19">
              När det gäller den första delen, lönsamheten, gäller det att
              använda alla de legala vapen som vi har i landet. Då handlar det
              om tull och polis och så vidare. Men jag tror också att man måste
              fundera kring den här ekonomiska brottsligheten, som gör det så
              otroligt lönsamt. Jag tror att man också måste angripa den serviceverksamhet
              som finns genom bankkonton och annat, där man förvarar pengar.
              På samma sätt som vi vill förebygga skattebrottsverksamhet måste
              vi se till att den ekonomiska service med vars hjälp den här ekonomiska
              brottsligheten lever attackeras hårt.
            </seg>
            <seg n="2a3c6c27">
              Fru talman! Då tror jag för min del att vi kan få en effekt och
              att det blir kännbart för dem som sysslar med den här typen av
              verksamhet, så att de förstår att det inte heller är ofarligt
              för dem, utan de hamnar ofta där de ska vara, nämligen i finkan,
              på något sätt.
            </seg>
          </u>
          <note type="speaker" n="7797fe29">
            Anf. 5 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-ebb1135bdd7d626c-1" n="0a111423">
            <seg n="2a7b6c86">
              Fru talman! Tack för alla inlägg! Det är en angelägen och viktig
              debatt, och jag vet att vi alla är överens om betydelsen och vikten
              av att vi har ett aktivt och intensivt förebyggande arbete i vårt
              land.
            </seg>
            <seg n="41f297cc">
              Utmaningarna är större än de har varit tidigare låt mig säga
              det. Inte minst oroas jag över den Internethandel som flera av
              er har belyst i era inlägg. Den når unga människor, det är förhållandevis
              billigt att handla och Posten ombesörjer väldigt mycket av transporterna
              för narkotikaleverans till ungdomar.
            </seg>
            <seg n="961a0db9">
              Detta är ett stort bekymmer, och det har föranlett regeringen
              att försöka hitta vägar att ta krafttag för att komma åt de här
              kanalerna. Ett sätt är den proposition som vi har lagt fram till
              riksdagen och som kommer att träda i kraft den 1 april detta år.
              Den innebär att vi sätter mycket hårdare bevakning när det gäller
              att snabbt upptäcka nya preparat. Det kommer en ständig ström.
              Man ändrar någon liten substans, det heter något nytt och så finns
              det där och är inte narkotikaklassat.
            </seg>
            <seg n="5f486875">
              Vi ger nu möjlighet för Folkhälsoinstitutet att tidigt kunna
              köpa in, analysera och identifiera nya substanser så att vi får
              ett snabbare klassificeringsförfarande. Vi ger också tull och
              polis möjlighet att ingripa när de hittar medel som ännu inte
              är narkotikaklassade men kan tänkas bli det framöver. De ska kunna
              gå in i ungdomsgrupper och beslagta den typen av preparat. Det
              tror jag är mycket viktigt för att tull och polis inte ska stå
              bakbundna av den utveckling som vi har sett. Det är svårt för
              lagstiftare att hålla jämna steg med dem som är profitörer på
              verksamheten, det vill säga alla dem som tjänar massor med pengar
              på att ungdomar köper via Internet och givetvis också via andra
              kanaler.
            </seg>
            <seg n="8f692dce">
              Cannabis är den absolut vanligaste drogen som ungdomar testar.
              Cannabisen finns i vårt land i en mycket större omfattning än
              tidigare. Vi har verkligen nya utmaningar. Därför blir attitydpåverkan
              viktigt, och det ska jag komma tillbaka till.
            </seg>
            <seg n="72a12161">
              När det gäller cannabis pågår just nu en cannabiskampanj i Skåne
              för att vi ska se om vi kampanjvägen kan förändra attityder. Det
              är Folkhälsoinstitutet som tillsammans med CAN gör detta, och
              vi kommer att utvärdera kampanjen för att se om den ska användas
              i större utsträckning i hela landet. Vi måste dock veta att kampanjer
              kommer rätt ut och får avsedd effekt. Vi har gjort många kampanjer
              i det här landet som inte har haft avsedd effekt, och därför är
              det viktigt att noga prova ut sådant här.
            </seg>
            <seg n="1bc26874">
              Vi vet också att det är storstäderna som är mest drabbade. Det
              finns i dag ett trestadssamarbete mellan våra tre största städer
              som regeringen via länssamordnarna har initierat i dessa städer
              för att de ska kunna dra gemensamma erfarenheter och slutsatser
              och på det sättet kunna göra ett mer aktivt arbete.
            </seg>
            <seg n="33bc2045">
              Det här är några exempel på det vi försöker bygga som handlar
              om långsiktighet och uthållighet. Detta är nämligen inte ett arbete
              som låter sig göras och bemästras med en enda kampanj eller en
              enda insats. Det är precis det som vår strategi går ut på: Vi
              är tydliga med att det handlar om långsiktiga mål.
            </seg>
            <seg n="2489d014">
              Vi kommer att komma tillbaka till riksdagen varje år och redovisa
              vad som har hänt på det konkreta planet. Tanken är att det här
              ska brytas ned i ett mycket konkret arbete. Därtill är våra länssamordnare
              garanter för att det inte blir några vita fläckar på kartan utan
              att arbetet pågår överallt i varenda kommun i hela Sverige.
            </seg>
          </u>
          <note type="speaker" n="2d55c6a0">
            Anf. 6 YLVA JOHANSSON (S):
          </note>
          <u who="ylva_johansson_e8ae63" xml:id="i-1d8368a69cd69619-1" n="a733c040">
            <seg n="e6fff9f2">
              Fru talman! Roland Utbult tog upp ett viktigt perspektiv som
              kanske är en av de saker som gör att föräldrar som upptäcker att
              deras barn missbrukar narkotika känner en sådan enorm förtvivlan
              och rädsla. Det är att det finns en väldigt stor risk att barnet
              impulsivt ska ta sitt liv. Av utvecklingen kan man se att det
              har varit en suicidal trend, kan man säga, av att framför allt
              hoppa framför tåg, ut från fönster och annat under påverkan av
              rus. Det finns en väldig risk för detta.
            </seg>
            <seg n="6211c55b">
              Det är lätt att föreställa sig den förtvivlan som föräldrar känner,
              och det är klart att det är oerhört viktigt att på olika sätt
              underlätta för föräldrar och andra som finns runt unga människor
              att upptäcka missbruk.
            </seg>
            <seg n="3b979b27">
              Men jag skulle vilja säga att en av de frågor som jag saknar
              svar på från regeringen är att när man upptäcker missbruket, hur
              ska man då få hjälp? Roland Utbult citerade en ung kvinna från
              Internet som säger: Kan någon hjälpa mig?
            </seg>
            <seg n="294c694d">
              Man behöver inte vara länge ute på Internet för att finna den
              sortens rop på hjälp från enskilda individer, från föräldrar och
              från andra anhöriga. Jag träffar oerhört många föräldrar som vet
              att deras barn missbrukar cannabis eller andra droger och som
              förtvivlat slåss för att få hjälp. Några lyckas, men de upplever
              att de hela tiden måste vara där och slåss, vara starka och se
              till att de får insatser för sitt barn som kanske inte ens alltid
              vill eller är med på noterna.
            </seg>
            <seg n="15d70f00">
              Alla föräldrar orkar inte det, och man behöver också energin
              till annat än att slåss med myndigheter och vårdinstitutioner.
            </seg>
            <seg n="0101dffc">
              Jag vill komma tillbaka till det jag sade i mitt första inlägg:
              För att stävja utvecklingen behöver vi två saker. Det ska vara
              svårt att börja. Det ska bli svårare att börja. Det ska vara lätt
              att sluta. Det måste bli lättare att sluta.
            </seg>
            <seg n="88447aa8">
              Maria Larsson har både i sitt svar och i sitt första inlägg här
              kommit tillbaka till insatser som görs för att det ska bli svårare
              att börja. Jag välkomnar dessa insatser; det är utmärkt att det
              ska bli lättare att klassificera de nya drogerna och att det ska
              bli lättare att ingripa mot de nya drogerna. Det är mycket välkomna
              förbättringar.
            </seg>
            <seg n="9b92bd96">
              Det jag saknar svar på är hur man ska få hjälp. Hur ska den som
              är i missbruk och den som är anhörig till någon som är i missbruk
              få den hjälp och de insatser som de rimligen kan begära av samhället?
            </seg>
            <seg n="06a77401">
              Den socialdemokratiska regeringen satsade på det vi kallade Ett
              kontrakt för livet. Det var en stor satsning på konkreta vårdinsatser.
              Man kan naturligtvis göra andra satsningar och andra konkreta
              insatser, men det är det som behövs. Det är inte rimligt att människor
              lämnas i sticket, men det är många som upplever att det blir så
              i dag.
            </seg>
          </u>
          <note type="speaker" n="54807d76">
            Anf. 7 ROLAND UTBULT (KD):
          </note>
          <u who="roland_utbult_1b344d" xml:id="i-6f31b7ae95c297b0-0" n="40636daa">
            <seg n="bdccb75f">
              Fru talman! Som jag sade har jag stort förtroende för statsrådet
              och regeringens arbete och intentioner på det här området. Jag
              har här en samlad strategi för alkohol-, narkotika-, drog- och
              tobakspolitiken. Här finns många goda ambitioner låt oss hoppas
              att det mesta slår in.
            </seg>
            <seg n="37a17408">
              Här finns bland annat det här med föräldrarna, som jag återkommer
              till. Jag hoppas få en kommentar här när det gäller föräldrarnas
              betydelse. Örebro preventionsprogram, ÖPP, har använts bland annat
              i Öckerö kommun. Jag talade en gång med deras drogsamordnare,
              Håkan Fransson. Eftersom statsrådet åker runt i landet mycket
              tror jag att hon vet vem Håkan Fransson är. Han har gjort ganska
              uppseendeväckande resultat i den kommunen genom att rikta sin
              information till föräldrarna i första hand. Man skriver ett slags
              avtal och skapar nätverk mellan föräldrar så att de samverkar
              i detta.
            </seg>
            <seg n="42a63ec9">
              Jag skulle också gärna, om det hinns med, få en kommentar om
              skolans betydelse som informationskälla. Vi följer ofta USA i
              spåren, och 2003 uppgav 54 procent av de amerikanska åttondeklassarna
              att de dagligen möttes av budskap mot droger. År 2010, sju år
              senare, har den andelen sjunkit till så lite som 18 procent.
            </seg>
            <seg n="0286571c">
              Detta är viktigt, för man är orolig att barn och ungdomar ser
              droger som mindre farliga om de inte får information om dem.
            </seg>
            <seg n="62d7b5b0">
              Jag skulle vilja ha en kommentar till detta.
            </seg>
          </u>
          <note type="speaker" n="1431d716">
            Anf. 8 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-ebb1135bdd7d626c-2" n="0a111423">
            <seg n="5478b97f">
              Fru talman! Låt mig börja med att säga att föräldrar är de allra
              mest betydelsefulla drogförebyggarna. De är extraordinära när
              det gäller att kunna påverka sina ungdomar. De är fantastiska,
              men de vet inte alltid sitt otroliga värde.
            </seg>
            <seg n="806b6819">
              Föräldrarna är regeringens viktigaste samarbetspartner. När vi
              har format vår ANDT-strategi har föräldrarna i allra högsta grad
              varit inblandade. När vi tittar på narkotikahandlingsplanen handlar
              det också om att samarbeta med Föräldraföreningen mot narkotika
              och RMS på det nationella planet och på det lokala planet.
            </seg>
            <seg n="297451af">
              Min statssekreterare och jag har varit på rundresa till alla
              län, och vi har där talat om drogförebyggande arbete. Vi nämner
              alltid Örebro preventionsprogram. Det är ett program där skolan
              samverkar med föräldrarna, och det ger resultat. Metoden har spridit
              sig överallt i Sverige. Den finns på många ställen. Skolan utgör
              arena för information. Alla föräldrar finns där i samband med
              föräldramöten, och föräldrarna sluter sig samman och gör gemensamma
              överenskommelser och har en likartad kommunikation till sina ungdomar.
              Det har betydelse, och det ger resultat. Skolan är viktig som
              arena, och skolan har i många år bedrivit ANT-undervisning. Men
              vi ser att det är först när skolan samarbetar med föräldrarna
              som man också når resultat när det handlar om att ungdomar ska
              säga nej. Vi har sett det tydligt på alkoholsidan där det är allt
              färre niondeklassare som använder alkohol. Det är en positiv trend.
              Det går också att göra när det gäller narkotika.
            </seg>
            <seg n="70cc1401">
              Låt mig igen betona vikten av skolans arbete självklart och skolans
              samarbete med föräldrarna. Föräldrarna är centrala och viktiga
              drogförebyggare. Det är något som vi tar hänsyn till, som vi kalkylerar
              med och som vi vill skriva mycket om i våra strategier.
            </seg>
            <seg n="9c43b502">
              Alla vuxna är självklart viktiga som attitydbyggare, för att
              skapa opinion, att det är många budskap som möter de unga som
              talar mot droger, som talar om drogers farlighet. Tyvärr finns
              det alltför många artister som står för ett motsatt budskap. Jag
              skulle vilja ha ett upprop bland artister mot droger. Jag vill
              att många artister ska kommunicera detta. Det har betydelse.
            </seg>
            <seg n="896f2787">
              Vi har också ett uppdrag där vi ute på nätet har låtit placera
              budskap mot droger.
            </seg>
            <seg n="4f11ba6d">
              Jag vill säga några ord om vård. Jag får komma tillbaka till
              det i mitt nästa inlägg eftersom jag inte hinner berätta allt
              nu. Även om vi har gjort mycket på den förebyggande sidan har
              vi inte glömt bort den behandlande sidan. Nya färska riktlinjer
              för missbrukarvård kom från Socialstyrelsen för några år sedan.
              De bygger på den senaste forskningen. Vi har sett till att Socialstyrelsen
              har fått resurser för att sprida kunskapen runt om i hela landet.
              Bästa tillgängliga kunskap ska finnas på plats på det lokala och
              regionala planet. Sedan ser det ännu olika ut, och det finns mer
              planerat att göra. Jag får återkomma till det i mitt nästa inlägg.
            </seg>
          </u>
          <note type="speaker" n="2a2172f4">
            Anf. 9 YLVA JOHANSSON (S):
          </note>
          <u who="ylva_johansson_e8ae63" xml:id="i-1d8368a69cd69619-2" n="a733c040">
            <seg n="ec1a38d5">
              Fru talman! Föräldrars kärlek, omsorg och ansvar är helt avgörande
              för barns och ungas möjligheter att växa upp på ett bra sätt och
              till ett bra liv. Men jag är säkert inte ensam som tonårsförälder
              om att önska att min kärlek, mitt ansvar och min omsorg ska räcka
              för att skydda mina barn mot det som de kan råka ut för. Det gör
              det inte alltid. Därför måste också samhället göra insatser. Vi
              får aldrig förledas att tro att när en ung människa börja röka
              hasch eller använda andra droger beror det på att det barnet inte
              har föräldrar som älskar, ställer upp eller tar ansvar. Så enkelt
              är det inte. Därför är det så viktigt på vilket sätt som samhället
              kan ställa upp med vård, omsorg och behandlande insatser.
            </seg>
            <seg n="274e962d">
              Det är så upprörande att den unga människa som i dag söker hjälp
              och säger att jag vill ha hjälp, jag är så orolig för vad som
              händer med mig och mitt droganvändande inte får hjälp omedelbart.
              Många blir hänvisade till att vänta flera månader, ibland ett
              halvår: Kom tillbaka om ett halvår, så kanske du kan få hjälp
              eller behandling. Det är inte rimligt.
            </seg>
            <seg n="799d7f02">
              Jag hoppas att Maria Larsson ska använda sitt sista inlägg för
              att svara på dessa konkreta frågor. Det är självklart bra med
              Socialstyrelsens riktlinjer som ger bättre kvalitet på vården,
              men fortfarande kommer många över huvud taget inte till denna
              vård eller behandling. Maria Larsson säger att de vill skriva
              mycket om dessa saker i strategierna. Jo, det är väl bra. Men
              vad ska man konkret göra för att unga människor som söker hjälp
              för sin droganvändning och sitt drogmissbruk ska få hjälp omedelbart?
            </seg>
          </u>
          <note type="speaker" n="9f98941d">
            Anf. 10 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-ebb1135bdd7d626c-3" n="0a111423">
            <seg n="71ad92f0">
              Fru talman! Jag skulle vilja påstå att under Ylva Johanssons
              tid som ansvarig minister i en socialdemokratisk regering fick
              ingen vård direkt. Den här regeringen har kortat köerna till vården
              på ett dramatiskt sätt. Det kommer vi att fortsätta med. Målet
              är att man ska få vård omedelbart. Dit är vi på väg.
            </seg>
            <seg n="7214f099">
              När det handlar om missbrukarvården är det viktigt att ha kunskap.
              Den kunskapen har vi gett Socialstyrelsen i uppdrag att sprida.
              Det har varit ett stort intresse från professionen själv. Det
              gläder mig. Från både socialtjänsten och från missbrukarvården,
              som har många aktörer, har intresset varit stort för att ta del
              av de regionala konferenserna.
            </seg>
            <seg n="5e0cd94c">
              Utöver det har vi sett behovet av en missbrukarvård, som inte
              fungerar överallt i landet. Så har det varit under lång tid. Missbrukarvården
              har rustats ned. Det är min åsikt. Därför tillsatte jag under
              förra mandatperioden en utredare som ska titta på hur vi kan klara
              att ge rätt vård till rätt person vid rätt tidpunkt. Gerhard Larsson
              ska vara färdig med sin utredning vid halvårsskiftet 2011. Jag
              hoppas att han ska ge oss många bra förslag på hur vi ytterligare
              kan öka insatserna för att rätt vård och behandling ska ges vid
              rätt tidpunkt till rätt person. Det är utmaningen, och det är
              målet med utredningen.
            </seg>
            <seg n="4696e487">
              Låt mig till sist säga att den här regeringen har skapat en struktur
              för det drogförebyggande arbetet som kan vara över tid, där vi
              ser till att avisera pengar inte bara ett år i taget, som den
              tidigare socialdemokratiska regeringen gjorde, och vi kan säga
              att vi för hela mandatperioden har avsatt resurser därför att
              vi vet att det ständigt kommer nya generationer. Det här måste
              vara ett pågående arbete, uthålligt till sin karaktär och långsiktigt.
              Det är så den här regeringen arbetar.
            </seg>
          </u>
          <note n="1eee5d54">
            Överläggningen var härmed avslutad.
          </note>
          <note n="1224e583">
            7 § Svar på interpellation 2010/11:122 om livet efter skyddat
            boende
          </note>
          <note type="speaker" n="37bc812f">
            Anf. 11 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-ebb1135bdd7d626c-4" n="0a111423">
            <seg n="ac01a6cc">
              Fru talman! Arhe Hamednaca har frågat mig om jag avser att ta
              initiativ till att utreda eller kartlägga hur det går för dem
              som lämnar ett skyddat boende. Han har också frågat vad jag tänker
              göra för att flickor och unga kvinnor efter det skyddade boendet
              ska få samma möjligheter som andra i vårt samhälle att leva ett
              normalt liv.
            </seg>
            <seg n="7c27fbc2">
              Regeringen har under förra mandatperioden satsat stort på att
              bekämpa mäns våld mot kvinnor. Flera åtgärder har vidtagits inom
              ramen för regeringens handlingsplan för att bekämpa mäns våld
              mot kvinnor, hedersrelaterat våld och förtryck samt våld i samkönade
              relationer. En viktig del i arbetet är förstås att den som utsätts
              ska få skydd, stöd och hjälp. Då är det långsiktiga arbetet oerhört
              viktigt. Som Arhe Hamednaca nämner kan livet efter tiden i ett
              skyddat boende vara avgörande, särskilt om det är den egna familjen
              som är förövare. Det kan till exempel finnas ett stort behov av
              professionell rehabilitering, långsiktigt stödjande insatser och
              ett fungerande socialt nätverk.
            </seg>
            <seg n="84865014">
              Regeringen har gjort en omfattande satsning på att förbättra
              socialtjänstens arbete med våldsutsatta kvinnor. Den lagändring
              som genomfördes 2007 i socialtjänstlagen innebär en tydlig markering
              från samhällets sida att brottsoffer, särskilt våldsutsatta kvinnor
              och barn som bevittnar våld, har rätt till stöd och hjälp samt
              att kommunerna har ansvar för att utveckla arbetet för att tillgodose
              det kravet. Socialstyrelsen har tagit fram allmänna råd och behandlingsinstrument
              för socialnämndens arbete med dessa frågor. Samarbetet med andra
              myndigheter är förstås också viktigt. Rättsväsendet, hälso- och
              sjukvården, länsstyrelserna och frivilligorganisationerna spelar
              en viktig roll i sammanhanget.
            </seg>
            <seg n="f3a642d5">
              Regeringen har under 2010 även antagit en handlingsplan för att
              förebygga och förhindra att unga blir gifta mot sin vilja. Handlingsplanen
              innehåller 15 åtgärder, varav två särskilt berör dem som blir
              offer för hedersrelaterat våld och förtryck och behöver stöd och
              hjälp av samhället. Länsstyrelsen i Östergötland har fått i uppdrag
              att ta fram en vägledning som ska kunna användas på lokal nivå
              för stöd och rehabilitering av unga som har placerats i skyddat
              boende, familjehem eller annan institution. Socialstyrelsen har
              fått i uppdrag att analysera vilka behov som finns av vägledning,
              utvärdering, uppföljning och annat för att kvalitetsutveckla arbetet
              inom socialtjänsten och hälso- och sjukvården med offer för hedersrelaterat
              våld och förtryck, inklusive barn och unga som blir gifta mot
              sin vilja.
            </seg>
            <seg n="7c8edac6">
              Jag vill också nämna att länsstyrelserna i Helsingfors, Västra
              Götaland och Skåne har i uppdrag att stödja och samordna utvecklingen
              av skyddat boende. I uppdraget ingår att göra en kartläggning
              av hur platserna i skyddat boende finansieras samt vilket stöd
              som de skyddade boendena och andra verksamheter ger till de placerade
              för att underlätta och förbereda dem för livet efter det skyddade
              boendet. Denna kartläggning kommer att presenteras nu i mars 2011.
            </seg>
            <seg n="b4bb4ccc">
              För att få mer uthållighet och långsiktighet i socialtjänstens
              arbete har regeringen nu givit Socialstyrelsen ett övergripande
              uppdrag att fortsätta stimulera utvecklingen av socialtjänstens
              verksamhet för våldsutsatta kvinnor och barn som bevittnar våld
              under 20112013. För detta beräknar regeringen att avsätta 8 miljoner
              kronor årligen under 20112013. Av uppdraget framgår att Socialstyrelsen
              ska verka för att socialtjänsten arbetar mer långsiktigt, strategiskt
              och evidensbaserat samt för förbättrad kvalitet och kompetens
              på området. Vikten av att möjliggöra förbättrad hjälp och stöd
              till särskilt utsatta grupper av våldsutsatta kvinnor, till exempel
              kvinnor med utländsk bakgrund och kvinnor som utsatts för hedersrelaterad
              brottslighet samt våldsutsatta barn, poängteras. I uppdraget ingår
              också fortsatt tillsyn på området i syfte att identifiera eventuella
              brister.
            </seg>
            <seg n="fc221a80">
              Brottsförebyggande rådet redovisade i slutet av december en utvärdering
              av arbetet med handlingsplanen för att bekämpa mäns våld mot kvinnor,
              hedersrelaterat våld och förtryck samt våld i samkönade relationer.
              Med utgångspunkt från den kunskap och de erfarenheter som dragits
              fortsätter regeringen arbetet med att bekämpa mäns våld mot kvinnor.
            </seg>
          </u>
          <note type="speaker" n="014f8ecc">
            Anf. 12 ARHE HAMEDNACA (S):
          </note>
          <u who="arhe_hamednaca_8e4e47" xml:id="i-171c6a36d5f26436-0" n="9797378a">
            <seg n="bbb5a696">
              Fru talman! Det är första gången som jag står här i talarstolen,
              och jag är glad att jag börjar med en fråga som har engagerat
              mig länge.
            </seg>
            <seg n="60dc955c">
              Jag vill börja med att tacka ministern för svaret på min interpellation.
              De frågor jag tar upp är viktiga, svåra och komplexa och gäller
              främst svårt utsatta medborgare i vårt samhälle. Jag utgår från
              att ministern menar väl, men jag tycker ändå inte att det verkar
              som att ministern riktigt förstår hur allvarliga problemen är
              för de här flickorna och unga kvinnorna.
            </seg>
            <seg n="2b527e85">
              Det som krävs är en helhetssyn för att långsiktigt vända utvecklingen.
              Ministern räknar i svaret upp en rad lovvärda initiativ, men de
              räcker inte. De här utsatta människorna behöver ses som lika viktiga
              som andra medborgare. De insatser eller de senaste årens omfördelningar
              av resurser från utsatta områden och grupper till redan välbeställda
              områden och grupper signalerar snarast motsatsen. Skolan och vården
              är särskilt tydliga exempel på detta.
            </seg>
            <seg n="6d3c9ad1">
              Jag citerar ur min interpellation: Våldet mot kvinnor är en urgammal
              och primitiv universal företeelse med olika mekanismer, av vilka
              en är det så kallade hedersrelaterade våldet. Ändå var det först
              i mitten av 1990-talet som politiker, samhälle och svenska medier
              på allvar började uppmärksamma att unga kvinnor med invandrarbakgrund
              kunde vara utsatta för dödshot och mordförsök av nära anhöriga.
              Några av de unga flickorna hamnar i skyddat boende.
            </seg>
            <seg n="4d9f6441">
              Innan jag blev riksdagsledamot arbetade jag mot hedersrelaterat
              våld i åtta år på Fryshuset Elektra. Under åren som jag har jobbat
              med de här frågorna har jag mött många unga flickor och killar
              som har vittnat om hur svårt många flickor har det. Jag har också
              träffat och samarbetat med många frivilligorganisationer, inte
              minst kvinnojourer, som gör ett fantastiskt arbete med små resurser.
              De vittnar också om flickornas svåra situation tiden efter skyddat
              boende jag betonar starkt att jag pratar om tiden efter skyddat
              boende.
            </seg>
            <seg n="f921b1a0">
              Länsstyrelsen i Helsingforss län hade 2008 ett stort nationellt
              samråd som utmynnade i rapporten Skyddat boende för personer som
              utsätts för hedersvåld . Jag utgår från att ministern har läst
              rapporten. Här beskrivs problem som kortsiktighet, bristande finansiering,
              olämpliga eller uteblivna placeringar och oklara kriterier för
              vilka som ska få bedriva verksamhet som skyddat boende.
            </seg>
            <seg n="d09d8d09">
              Utifrån detta vill jag repetera mina frågor i min interpellation
              till statsrådet: Avser statsrådet att ta initiativ till att utreda
              eller kartlägga hur det går för dem som lämnar ett skyddat boende,
              livet efter skyddat boende? Vad tänker statsrådet göra för att
              flickor och unga kvinnor efter det skyddade boendet ska få samma
              möjligheter som andra i vårt samhälle att leva ett normalt liv?
            </seg>
          </u>
          <note type="speaker" n="cfcaa4b1">
            Anf. 13 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-ebb1135bdd7d626c-5" n="0a111423">
            <seg n="ff5f1ac8">
              Fru talman! Då vill jag välkomna interpellanten till talarstolen
              i riksdagen för första gången. Det är en fantastisk möjlighet
              att få finnas i Sveriges riksdag och den vägen få opinionsbilda
              i frågor. Jag förstår att interpellanten har ett personligt engagemang
              i den här frågan utifrån att han också professionellt har arbetat
              med den.
            </seg>
            <seg n="17fdd826">
              Det här är ett område som har en hög angelägenhetsgrad. Redan
              förra mandatperioden gick regeringen in med ett mycket aktivt
              arbete. Det avsattes stora resurser för området våld mot kvinnor,
              hedersrelaterat våld. Men fortfarande har vi ganska begränsade
              kunskaper. Det är ett nytt politiskt område som inte har funnits
              på agendan så väldigt lång tid. Vi försöker skaffa oss och förmera
              kunskaper för att se vilka insatser som är de rätta och som ger
              effekt.
            </seg>
            <seg n="649300e9">
              Det är därför vi har satt i gång det kartläggningsarbete som
              interpellanten efterfrågar. Det uppdraget är redan givet. Vi väntar
              nu på resultatet från en sådan kartläggning som kan visa vad det
              mer är för insatser som skulle behövas för att kvinnorna och flickorna
              som har bott på skyddat boende ett tag ska kunna fortleva sitt
              liv i trygghet ute i samhället, men med stöd och insatser från
              samhället för att det livet ska kunna fungera väl.
            </seg>
            <seg n="ef3ba2fa">
              Att förmera den kunskapen ser jag som det centrala just nu för
              att vi ska kunna träda till mer handling och göra rätt saker.
              Därför väntar jag med otålighet på att få del av de kartläggningar
              som nu är på gång.
            </seg>
          </u>
          <note type="speaker" n="48e53ddd">
            Anf. 14 ARHE HAMEDNACA (S):
          </note>
          <u who="arhe_hamednaca_8e4e47" xml:id="i-171c6a36d5f26436-1" n="9797378a">
            <seg n="4ceae3f2">
              Fru talman! Jag påstår inte att allt har blivit sämre, och jag
              skyller inte allt på regeringen. Den här sortens våld och utsatthet
              fanns självklart även före 2006.
            </seg>
            <seg n="f51852fd">
              Jag känner igen handlingsplanerna och satsningarna som statsrådet
              nämner. Jag har jobbat ute på fältet i nästan tio år. Jag känner
              igen dem, och jag vet att vi är på rätt väg. Men det räcker inte.
              Jag talar inte om de satsningar som görs. Jag vet att det satsas
              kortsiktiga projektmedel genom länsstyrelserna.
            </seg>
            <seg n="3ed19e56">
              Jag vet också att det finns ett stort engagemang tack vare de
              frivilliga organisationerna, inte minst i kvinnojourerna som jobbar
              och kämpar dagligen med dessa frågor.
            </seg>
            <seg n="ef4c69df">
              När det gäller kunskap är vi också på rätt väg. Kunskapshöjande
              utbildningar och satsningar är på gång; det vet jag.
            </seg>
            <seg n="a38ac60d">
              Men det som jag tar upp, Maria, är ett nytt område. Det handlar
              om livet efter skyddat boende. Dessa flickor har levt ett trasigt
              liv, och därför kommer de in i skyddat boende. Där börjar ett
              helt annat liv. Det blir nästan dubbla trasiga liv för dessa flickor.
              Efter skyddat boende hamnar många flickor tyvärr i destruktiva
              miljöer. De börjar redan i skyddat boende med tabletter mot depressioner.
              Fortsättningen blir alkohol, droger och till och med prostitution.
              Detta vill jag lyfta upp.
            </seg>
            <seg n="c7c5d33b">
              Jag upprepar att jag vill se en utredning eller kartläggning
              av hur stort detta problem är. Därifrån kan vi sedan hämta kunskap
              om vad vi kan göra. Jag talar inte bara om unga flickor som drabbats
              av hedersrelaterat våld, utan det här gäller många kvinnor. Livet
              efter skyddat boende är inte helt enkelt.
            </seg>
            <seg n="e069c0b0">
              För en månad sedan besökte jag en kvinnojour som heter Someja
              som gör ett fantastiskt arbete för att hjälpa tjejer och kvinnor
              med invandrarbakgrund. De lyfte upp att stöd och hjälp från samhället
              efter skyddat boende är nästan obefintligt. Man tycks tro att
              de kan klara det normala livet ute i samhället själva precis som
              andra människor. Man tycks totalt ha glömt att dessa flickors
              liv aldrig har varit normalt. Enligt Someja och många andra som
              har jobbat med dessa frågor kommer många flickor tillbaka till
              dem och söker hjälp för att kunna klara det vardagliga livet.
            </seg>
            <seg n="6bd54065">
              Jag vill att ministern ska göra en kartläggning av hur livet
              efter skyddat boende ser ut.
            </seg>
          </u>
          <note type="speaker" n="e1f4aa40">
            Anf. 15 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-ebb1135bdd7d626c-6" n="0a111423">
            <seg n="5830cafa">
              Fru talman! Mitt svar till interpellanten är åter att vi gör
              precis det som interpellanten efterfrågar. Jag har bett länsstyrelserna
              i Helsingfors, Västra Götaland och Skåne att göra en kartläggning
              och redovisa den för regeringen av hur man bäst från samhällets
              sida kan stödja dem som har varit våldsutsatta till ett bra liv
              efter placeringen. Vad är det för stödinsatser som behövs?
            </seg>
            <seg n="a47ca9f0">
              Jag är övertygad om att socialtjänsten i vissa kommuner tar ett
              ansvar, men de trevar naturligtvis eftersom inte heller de har
              kunskapen om vad som är adekvata och bra insatser.
            </seg>
            <seg n="aca786da">
              Det är därför kartläggningen är viktig. Den kan ge stöd till
              socialtjänsten att kunna erbjuda rätt insatser. Därför är jag
              angelägen om den, och den är på gång. Den är nära förestående;
              den kommer i mars 2011. Då kommer vi att få veta lite mer, och
              jag är som sagt angelägen om att få ta del rapporten.
            </seg>
            <seg n="045c6e70">
              Det är också viktigt att jobba med attityder. Många av de föreningar
              som samlar olika etniciteter är en viktig samarbetspartner för
              oss när det gäller att bearbeta attityder på området. Det är ytterligare
              exempel på åtgärder som kan behöva vidtas framöver.
            </seg>
            <seg n="c6b44015">
              Kartläggningar är viktiga. Insatser börjar alltid med att vi
              har kunskap om hur situationen ser ut för att veta vad vi ska
              göra.
            </seg>
            <seg n="24d7cc26">
              Låt oss avvakta till mars. Jag hoppas att vi båda gläds åt att
              få öka vår kunskap genom rapporten när den kommer.
            </seg>
          </u>
          <note type="speaker" n="0707431f">
            Anf. 16 ARHE HAMEDNACA (S):
          </note>
          <u who="arhe_hamednaca_8e4e47" xml:id="i-171c6a36d5f26436-2" n="9797378a">
            <seg n="67f0d3ea">
              Fru talman! Jag vill utifrån min arbetserfarenhet och mina samtal
              med dem som jobbar där ute ge några konkreta förslag på vilka
              resurser som skulle behövas för tiden efter skyddat boende.
            </seg>
            <seg n="967f8725">
              För det första behövs familjehem som har spetskompetens inom
              detta område så att de är väl förberedda att ta emot dessa flickor
              och kan förstå dem.
            </seg>
            <seg n="0aa5def6">
              För det andra behöver varje flicka en kontaktperson som har rätt
              kompetens och som kan följa henne under en längre period oavsett
              vilka placeringar eller socialsekreterare hon träffar. Kontaktpersonen
              bör finnas där långsiktigt och vara en trygghet för flickan.
            </seg>
            <seg n="cd8faa12">
              För det tredje borde det finnas ett alternativ efter skyddat
              boende och innan eget boende för de flickor som inte hamnar hos
              familjen, det vill säga en slussverksamhet där flickorna bor i
              ett kollektiv men ändå har sitt eget boende. Tanken är att de
              ska tränas för att klara ett eget boende och ett självständigt
              liv men under en tidsperiod få stöd genom att slussas till detta.
            </seg>
            <seg n="a3859822">
              Jag hoppas att detta är förslag som ministern kan ställa sig
              bakom.
            </seg>
            <seg n="ef58d9e7">
              Jag vill tacka ministern för en bra debatt, och jag kommer inte
              att släppa frågan.
            </seg>
            <seg n="15c5b379">
              Fru talman! Samhället sviker dessa flickor. De har rätt att få
              samma rättigheter och möjligheter att leva ett normalt liv som
              vi andra i samhället. Det handlar ytterst om mänskliga rättigheter.
            </seg>
          </u>
          <note type="speaker" n="f517f5ae">
            Anf. 17 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-ebb1135bdd7d626c-7" n="0a111423">
            <seg n="c592b3eb">
              Fru talman! Jag håller med interpellanten om att det handlar
              om mänskliga rättigheter. Det handlar om alla människors rätt
              till ett liv i trygghet. Det är det som arbetet med socialtjänstens
              insatser går ut på i vårt land, och det är en viktig princip som
              vi ska upprätthålla. Detta är en grupp som kan leva i stor utsatthet.
              Att inte känna trygghet i sin egen familj innebär en utsatthet
              som det är svårt för någon som inte har upplevt det att föreställa
              sig.
            </seg>
            <seg n="60ce4dba">
              Jag tackar interpellanten för att han deltar med konstruktiva
              förslag. Det är bra. Självklart ska vi titta vidare på dessa,
              men först ska vi se hur kartläggningen ser ut och vad man genom
              kartläggningsarbetet har kommit fram till kan behövas. Det låter
              dock som kloka tankar som jag absolut tar med mig i det vidare
              arbetet.
            </seg>
          </u>
          <note n="1eee5d54">
            Överläggningen var härmed avslutad.
          </note>
          <note n="5968937f">
            8 § Svar på interpellation 2010/11:119 om ökad barnfattigdom
          </note>
          <note type="speaker" n="a1ec73c9">
            Anf. 18 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-b206c0d2c3164b55-0" n="0a111423" next="i-a013a7540e3de608-0">
            <seg n="25b18e45">
              Fru talman! Monica Green har frågat finansministern vad han avser
              att göra för att stödja de fattiga barnen.
            </seg>
            <seg n="c28b2993">
              Arbetet inom regeringen är så fördelat att det är jag som svarar
              på frågan.
            </seg>
          </u>
          <note n="71d5fa6a">
            Jag besvarade senast den 8 december och den 22 december förra
            året motsvarande fråga av Fredrik Lundh Sammeli respektive Billy
            Gustafsson. Mitt svar på Monica Greens fråga kommer att vara i
            linje med vad jag anfört tidigare.
          </note>
          <u who="maria_larsson_b6c218" xml:id="i-a013a7540e3de608-0" n="0a111423" prev="i-b206c0d2c3164b55-0">
            <seg n="7118a171">
              Barns ekonomiska situation är en viktig fråga för regeringen.
              Självklart har Sverige inte gått oberört genom den djupaste och
              mest utbredda lågkonjunkturen sedan 1930-talet. En ökad arbetslöshet
              innebar att många drabbades av ekonomiska svårigheter.
            </seg>
            <seg n="2e81866d">
              Regeringen har sedan tillträdet 2006 bekämpat fattigdom genom
              att minska utanförskapet och återupprätta full sysselsättning.
              När fler arbetar och färre försörjer sig på sociala ersättningar
              minskar inkomstskillnaderna i samhället gradvis. Den långsiktiga
              fördelningspolitiken är därför att få fler i arbete.
            </seg>
            <seg n="9483e68a">
              Den avgörande orsaken till att barn lever i ekonomisk utsatthet
              är vanligtvis att föräldrarna saknar arbete. Hushåll där de vuxna
              förvärvsarbetar är sällan fattiga.
            </seg>
            <seg n="9bfff5c0">
              Vi strävar efter att ge alla barnfamiljer förbättrade förutsättningar
              för en god levnadsstandard. Den ekonomiska familjepolitiken bidrar
              till att utjämna de ekonomiska skillnaderna och till att stödja
              alla barnfamiljer. För att förbättra ekonomin för hushåll med
              de allra lägsta inkomsterna är de behovsprövade stöden särskilt
              viktiga. Även barnbidraget är inkomstutjämnande.
            </seg>
            <seg n="5c11eafd">
              En grupp bland barnfamiljerna som är vanligt förekommande bland
              de med låg ekonomisk standard är de med många barn. Ett ändamålsenligt
              sätt att stödja dessa hushåll är att höja barnbidragets flerbarnstillägg.
              En sådan åtgärd vidtog regeringen så sent som i juli 2010. Denna
              satsning ger berörda familjer en relativt stor inkomstförstärkning.
              Kostnaden för denna förstärkning uppgår till ca 700 miljoner kronor
              per år. Därutöver har regeringen aviserat i budgetpropositionen
              för 2011 att ytterligare stärka ekonomin för de barnfamiljer som
              har den sämsta ekonomin genom att höja det särskilda bidraget
              för barn som finns inom bostadsbidraget.
            </seg>
            <seg n="804d5855">
              En viktig åtgärd som regeringen vidtagit för att förstärka arbetslinjen
              är etableringsreformen för nyanlända invandrare som trädde i kraft
              den 1 december 2010. Lågkonjunktur och hög arbetslöshet har lett
              till att många invandrare har haft svårt att hitta en egenförsörjning
              och i stället hänvisats till socialbidrag under långa tider. Sedan
              ett antal år är majoriteten av socialbidragsmottagarna utrikes
              födda. Detta påverkar givetvis barnen i dessa familjer. För att
              bryta denna utveckling och stimulera att nyanlända snabbare ska
              kunna bli självförsörjande skapas nu en effektiv etableringskedja.
              Med hjälp av denna reform kommer förhoppningsvis fler i arbete
              och därmed kommer allt färre barn att leva i familjer som har
              svårt att få ekonomin att gå ihop.
            </seg>
            <seg n="5162501b">
              Att allt fler barn, relativt sett, är ekonomiskt utsatta beror
              inte på att hushållen som har de lägsta inkomsterna har fått minskade
              inkomster. De disponibla inkomsterna har ökat också i de lägre
              inkomstskikten. Förklaringen till att andelen ekonomiskt utsatta
              barnfamiljer har ökat relativt sett är att inkomstökningen har
              varit större i de högre inkomstskikten. Därmed har inkomstspridningen
              ökat och fler har hamnat under nivån 60 procent av medianinkomsten.
              Utvecklingen av hushållens ekonomiska utsatthet kan emellertid
              också mätas utifrån en absolut nivå, det vill säga en nivå som
              definierar samma köpkraft från ett år till ett annat. Statistiska
              centralbyråns beräkningar visar att utvecklingen under 2000-talet
              utifrån en absolut nivå i stället gått mot att färre barn lever
              med en låg inkomststandard.
            </seg>
          </u>
          <note type="speaker" n="f331df07">
            Anf. 19 MONICA GREEN (S):
          </note>
          <u who="monica_green_650948" xml:id="i-cb490edc6add3ae8-0" n="2e3ba7bf">
            <seg n="1fd11b2c">
              Fru talman! Tack, Maria Larsson, för svaret. Jag hade alltså
              ställt en interpellation till finansminister Anders Borg eftersom
              jag menar att finansministern till stor del har varit delaktig
              i regeringens politik med ökade klyftor och ökad barnfattigdom.
              Han har nu skickat Maria Larsson. Jag tar gärna återigen en debatt
              med Maria Larsson i den här frågan.
            </seg>
            <seg n="7050f806">
              Jag är lite förvånad över svaret eftersom det innehåller så många
              motsägelsefulla uppgifter. Maria Larsson säger att barns ekonomiska
              situation är en viktig fråga för regeringen. Hur viktig är den?
              Sätter ni barnen främst? Är de det allra viktigaste för regeringen?
              Var kommer barnen på en skala?
            </seg>
            <seg n="d9c1047c">
              Maria Larsson säger i svaret att det är den ekonomiska krisens
              fel och att man inte kan göra något åt det. Det är någon annans
              fel. Förnekelsefasen kan många gå igenom. Det gäller även skyllaifrånsigfasen.
              Den borgerliga regeringen brukar skylla på sossarna; det mesta
              brukar ju vara vårt fel. Jag tycker att det är ett passivt förhållningssätt
              av en regering att förneka att man kan påverka en situation och
              säga: Det är kris. Vi kan inget göra. Barnen får det sämre och
              det är synd, men det är inte vårt fel så det kan vi inte göra
              något åt.
            </seg>
            <seg n="b6b3733f">
              Jag vet att borgerliga politiker har åsikten att politiken inte
              ska lägga sig i. Man ska inte göra något, utan bara kratta i manegen
              så att det ser lite tjusigt ut och så att inte de allra värst
              utsatta får det ännu värre.
            </seg>
            <seg n="286e1884">
              Man borde i stället verkligen ta itu med problemet och se till
              att politiken gör skillnad och se till att man har en generell
              välfärdspolitik.
            </seg>
            <seg n="52a96db0">
              Maria Larsson skriver i svaret att den långsiktiga fördelningspolitiken
              är viktig för barns utsatthet. I samma svar skriver Maria Larsson
              att klyftorna har ökat eftersom de rika har blivit rikare. Hon
              skriver inte riktigt så utan med andra ord, men det är kontentan
              av svaret.
            </seg>
            <seg n="2b76d3c9">
              Maria Larsson säger att det är viktigt att vi strävar efter att
              ge alla barnfamiljer förbättrade förutsättningar för en god levnadsstandard
              genom att människor kommer i arbete och utanförskapet minskar.
              Men arbetslösheten har ju ökat, och utanförskapet har ökat med
              70 000 personer under den förra mandatperioden. Det är naturligtvis
              inte heller ert fel skulle Maria Larsson säkert säga men det vore
              fint om man gjorde något åt det och om man hade en ambition med
              en generell välfärdspolitik som gör att alla får vara med in i
              framtiden.
            </seg>
            <seg n="fc8e86a3">
              Maria Larsson säger att fler har blivit arbetslösa och att barnen
              därför har fått en mer utsatt situation. Det är ju inte så konstigt
              eftersom ni med er politik har förvärrat för de arbetslösa. Ni
              har uppfattningen att om vi sänker ersättningarna och höjer skatten
              för de sjuka och arbetslösa blir de friska och hittar ett jobb.
              Den politiken har tyvärr inte fungerat. Människor har inte blivit
              friskare av att vara fattigare. Det har gått ut över barnen.
            </seg>
            <seg n="d1418c7f">
              I går fick vi rapporter om att vräkningar av barn ökar. Förra
              året var ännu fler barn inblandade i vräkningar. Så kan vi inte
              ha det, Maria Larsson.
            </seg>
          </u>
          <note type="speaker" n="ef1decc7">
            Anf. 20 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-ebb1135bdd7d626c-8" n="0a111423">
            <seg n="3f777aae">
              Fru talman! Det är alltid fascinerande att höra Monica Greens
              beskrivningar.
            </seg>
            <seg n="094b3249">
              Barn är viktiga. Den här regeringen är inte passiv. När vi tillträdde
              2006 fanns det en tydlig ambition att minska utanförskapet det
              som hade ökat dramatiskt under mycket lång tid av socialdemokratiskt
              styre. Vi hade en situation i landet som inte var hållbar. Många
              människor levde i fattigdom på ett sätt som vi inte vill se. Man
              tvingades ut i utanförskap genom olika system. För oss var det
              viktigt att bryta det och ge människor möjlighet till egenförsörjning.
              Av dem som hade sjuk- och aktivitetsersättning sade 60 procent
              att de hade arbetsmöjligheter men inte hade fått chansen.
            </seg>
            <seg n="e9e293f3">
              Att se till att vi har rehabilitering, möjlighet till jobbcoach,
              sänkta trösklar in på arbetsmarknaden och möjlighet till egenförsörjning
              är det effektivaste sättet att bryta fattigdom. Därför är detta
              så centralt. Det hänger ihop. Det vill Monica Green tyvärr inte
              se.
            </seg>
            <seg n="e4e6cc73">
              Mellan 2006 och 2008 minskade antalet personer som levde på socialbidrag
              i vårt land. Antalet fattiga barn minskade mellan 2006 och 2008.
              Vi hade en god konjunktur. Sedan hände det som händer i varje
              lågkonjunktur, oavsett regering. När tiderna blir sämre och fler
              blir arbetslösa ökar människors behov av socialbidrag. Att siffrorna
              går upp har hänt för socialdemokratiska regeringar också. Vår
              målsättning är att se till att människor kommer tillbaka till
              arbete så fort som möjligt.
            </seg>
            <seg n="5142edb2">
              Därför finns möjligheten till jobbcoachning. Därför finns den
              nya reformen för nyanlända till vårt land, därför att det är de
              som till stor del har den långvariga bidragsförsörjningen.
            </seg>
            <seg n="888a8738">
              Hälften av dem som har socialbidrag har det inte längre än ett
              år. Det innebär att merparten, eller hälften, av de barn som lever
              i familjer som har behov av socialbidrag under en tid faktiskt
              har det under en kortare tid än ett år. Det är också viktigt att
              titta på vilka som lever i långvarig fattigdom och vilka som gör
              det mer tillfälligt. Bägge delarna är allvarliga. Men jag betraktar
              det som särskilt allvarligt för de barn som långvarigt lever i
              ekonomisk utsatthet. Där har vi en överrepresentation av människor
              med annan etnisk bakgrund. Det är därför som den nya etableringsreformen
              blir så central för att hjälpa dessa människor att kunna få en
              egenförsörjning och därmed bryta ett liv där man lever i ekonomisk
              utsatthet.
            </seg>
          </u>
          <note type="speaker" n="c9087d2c">
            Anf. 21 MONICA GREEN (S):
          </note>
          <u who="monica_green_650948" xml:id="i-cb490edc6add3ae8-1" n="2e3ba7bf">
            <seg n="4fe95351">
              Fru talman! Det som Maria Larsson säger låter väldigt bra. Men
              i praktiken blir det något helt annat. Det låter alltså bra när
              man säger att om man sänker ersättningarna kommer dessa människor
              att hitta jobb. Men det blir en helt annan effekt.
            </seg>
            <seg n="07124e3a">
              Sedan säger Maria Larsson att det mellan 2006 och 2007 gick bra
              för Sverige eftersom det var högkonjunktur.
            </seg>
            <seg n="6be093c0">
              Om vi har lyssnat på Anders Borg vet vi vad han sade, nämligen
              att det kommer att ta två år innan den borgerliga regeringens
              politik kommer att få effekt för svenska folket.
            </seg>
            <seg n="460fac25">
              De första två åren levde ni alltså med regler, attityder och
              politik från den socialdemokratiska regeringen. Det har Anders
              Borg erkänt, och han har flera gånger sagt att det tar så pass
              lång tid innan man vänder skutan så att säga från den generella
              välfärdspolitiken som vi bedrev till att man, som ni, har en annan
              attityd och ska ha allmosor och hjälpa de mest utsatta. Vi arbetar
              i stället på bredden.
            </seg>
            <seg n="2e248c86">
              Vi vill att kommunerna ska kunna ha en bra barnomsorg för alla
              barn och familjer oavsett inkomst. Kommunerna ska ha råd med en
              bra fritidsverksamhet och bra sommaraktiviteter för de mest utsatta
              barnen och för alla barn. Det är den generella välfärdspolitiken
              som inte skiljer på vilka som har råd att låta sina barn ägna
              sig åt en bra idrott eller inte. Men kommunerna har inte denna
              möjlighet längre eftersom antalet socialbidragstagare har ökat
              så dramatiskt under den borgerliga regeringens tid.
            </seg>
            <seg n="945088b1">
              Maria Larsson kan om och om igen säga att det inte är ert fel.
              Men en regering som inte kan styra och som inte kan vända skutan
              är också mycket passiv och ser på. Jag beklagar att Maria Larsson
              och alla andra i den borgerliga regeringen har den attityden.
              Det är 10 000 fler som nu lever i långvarigt beroende av socialbidrag.
              Dessutom, som om detta inte vore nog, finns det människor som
              numera lever utanför utanförskapet.
            </seg>
            <seg n="e71a3e20">
              Vi har pratat om att det är 70 000 fler som har hamnat i utanförskap
              under den borgerliga regeringens tid. Nu finns det dessutom barnfamiljer
              och andra människor som lever utan någon ersättning alls. De ska
              leva på allmosor, och de kan tvingas in på andra saker i samhället
              än vi är vana vid, alltså brottslighet, eller leva under trånga
              förhållanden, leva hos sina släktingar och så vidare.
            </seg>
            <seg n="959455cd">
              Ni sätter inte barnen främst. Ni säger att ni gör det. Det låter
              bra, men i praktiken blir det annorlunda. Varför kommer det så
              många larmrapporter? I går kom en rapport om att barn blir vräkta.
              Alla våra fantastiska barnorganisationer Bris, Majblomman, Unga
              Örnar, Rädda Barnen och så vidare har alarmerande rapporter om
              hur barnfattigdomen ökar, bland annat om hur barn får gå till
              skolan utan att kunna läsa därför att de inte har råd att skaffa
              glasögon och om hur barn blir utsatta.
            </seg>
            <seg n="a3089fd5">
              Maria Larsson säger att vi hjälper dem som har många barn. Det
              är bra att man vill ge riktade stöd. Men det är inte heller något
              fel på den generella välfärdspolitiken. Den är faktiskt bättre
              därför att vi då får med alla in i samhället.
            </seg>
            <seg n="755ae694">
              Jag har ingenting emot flerbarnstillägg, och jag tycker att det
              är bra att man satsar på det. Men det finns också ensamstående
              föräldrar vars barn lider oerhört svårt under denna värsta period
              nu. Det är inte säkert att det är bara familjer som har många
              barn som har det svårt. Det finns också ensamstående föräldrar
              med få barn som lever under fattigdomsgränsen.
            </seg>
          </u>
          <note type="speaker" n="f0cb440d">
            Anf. 22 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-ebb1135bdd7d626c-9" n="0a111423">
            <seg n="8e42f7a3">
              Fru talman! År 2006 när regeringen tillträdde införde vi ett
              jobbskatteavdrag. Det sade Socialdemokraterna nej till. När vi
              gick in i lågkonjunkturen det var verkligen som att gå in i en
              vägg som kom dramatiskt och mycket fortare än vad någon hade förväntat
              sig hade 180 000 fler personer i Sverige ett arbete än när vi
              tillträdde.
            </seg>
            <seg n="67a92311">
              Alla experter säger att en hel del av dessa jobb har tillkommit
              tack vare de reformer som iscensattes. Sedan har Monica Green
              sin egen historiebeskrivning. Men det är inte särskilt många som
              tror på den. Jag beklagar att den upprepas så ofta här i kammaren,
              men den är faktiskt inte sann.
            </seg>
            <seg n="8db076ef">
              Med en socialdemokratiskt förd politik under den förra mandatperioden
              hade arbetslösheten varit mycket högre under högkonjunkturen men
              också när vi kom ut efter lågkonjunkturen. Det är sanningen. Det
              vet Monica Green också för den har experter tydligt pekat på och
              visat. Men Monica Green erkänner inte någonting sådant.
            </seg>
            <seg n="b7488f84">
              Vi befinner oss alltså i ett mycket bättre läge än vad vi hade
              gjort med en bibehållen socialdemokratisk regering, både vid ingången
              till en kris och vid utgången av den. Det ska vi vara glada och
              tacksamma för. Men fortsatt är det en stor utmaning att ta sig
              an de människor som lever i ekonomisk utsatthet beroende på att
              de inte får tillgång till ett arbete. Då är det centralt att de
              som är värst drabbade av ekonomisk utsatthet under lång tid, och
              dit hör våra nyanlända, våra nya svenskar, ska ha möjlighet att
              komma in på arbetsmarknaden. Där ställer vi nu möjligheter till
              förfogande för att bryta det som vi har sett under många år av
              socialdemokratiskt styre, då det i genomsnitt har tagit sju år
              för att kunna etablera sig på svensk arbetsmarknad. Det är er
              politik som vi nu försöker förändra, den struktur som ni har satt
              som inte har visat sig fungera. Jag tror att vi kommer att få
              se positiva signaler av detta.
            </seg>
            <seg n="97091497">
              Sedan ska det finnas en generell välfärd. Innan den borgerliga
              regeringen tillträdde 2006 stod Monica Green ofta i talarstolen
              och talade om att de borgerliga kommer att rasera välfärden. Så
              har det inte riktigt blivit. Jag skulle vilja säga att de summor
              som vi har tillfört kommunerna under denna mandatperiod är de
              största som kommunerna någon gång har fått just för att kunna
              upprätthålla välfärden också när vi har svåra tider. Detta har
              kunnat ske tack vare att vi lade i ladorna under de första åren.
            </seg>
            <seg n="db938b3a">
              Sedan är det kommunerna som ska leva upp till sitt ansvar. Tyvärr
              ser vi inte det på alla håll. Monica Green ger ett sådant exempel
              med att barn vräks. Jag menar att barn inte ska vräkas. Detta
              är kommunernas ansvar. Allra högst i vräkningsstatistiken ligger
              Malmö kommun. Det är en socialdemokratiskt styrd kommun som inte
              klarar att hitta och ta hjälp av de strategier som regeringen
              har försökt hjälpa till med. Det är ett strategibyggnadsarbete
              där vi har visat på metoder som kan användas av kommunerna. Där
              har vi haft lokala projekt på gång för att ge hjälp och stöd till
              kommunerna. Men Malmö toppar statistiken. Det är vad vi har sett
              sedan tidigare. De socialdemokratiskt styrda kommunerna har inte
              modet att våga prioritera barnen i detta avseende eller den generella
              välfärden. Det är sorgligt men sant. Men förutsättningarna har
              givits så långt som det har varit möjligt av denna regering.
            </seg>
          </u>
          <note type="speaker" n="0bdeca28">
            Anf. 23 MONICA GREEN (S):
          </note>
          <u who="monica_green_650948" xml:id="i-cb490edc6add3ae8-2" n="2e3ba7bf">
            <seg n="bb5132f2">
              Fru talman! Först måste vi nog gå tillbaka till basic här. Jag
              önskar att Maria Larsson satt i finansutskottet eller åtminstone
              hade lyssnat på någon i Finansdepartementet. Det är nämligen inte
              så att experterna säger att jobbskatteavdraget har givit jobb.
              Maria Larsson kan, om hon vill, gå tillbaka till Finansdepartementet
              och fråga om det.
            </seg>
            <seg n="8df41a1b">
              Vi har fått rapport efter rapport som visar att jobbskatteavdraget
              inte ger några nya jobb. Några av experterna har sagt att jobbskatteavdraget
              kan ge jobb på sikt om lönerna också sänks. Det är till och med
              så att Finanspolitiska rådet, som är regeringens eget råd, har
              gett regeringen en reprimand för att man inte har varit tydlig
              med det. Vad man syftar på när det gäller ett jobbskatteavdrag
              är att det på sikt blir lägre löner och att det då kan tillkomma
              fler jobb.
            </seg>
            <seg n="6c74c203">
              Men er politik har alltså ännu inte gett några fler jobb. Kanske
              blir det så om lönerna sänks. Hittills har det dock inte blivit
              så, utan det är fråga om konjunktursvängningar precis som Maria
              Larsson säger. Att ni de två första åren levde på den socialdemokratiska
              politiken har Anders Borg sagt. Det är möjligt att han har fel,
              men han brukar påpeka att det tar två år innan politiken börjar
              bita.
            </seg>
            <seg n="4d5e83c6">
              Man kan alltså förneka, och man kan påstå att det inte är ens
              eget fel. Man kan skylla på sossarna och naturligtvis på kommunerna.
              Men om kommunerna, som tar emot väldigt många flyktingar eller
              väldigt många nyanlända, dessutom drabbas av att 70 000 fler ska
              ha socialbidrag 90 procent av landets kommuner säger att socialbidragen
              har ökat blir det väldigt tufft för kommunerna att leva upp till
              alla åtaganden.
            </seg>
            <seg n="b4556639">
              Maria Larsson säger att ni har ökat anslaget. Ja, ni höjde anslaget
              tillfälligt förra året när det var valår. Men nu har ni sänkt
              det igen. Det här duger inte, Maria Larsson!
            </seg>
          </u>
          <note type="speaker" n="359259e9">
            Anf. 24 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-ebb1135bdd7d626c-10" n="0a111423">
            <seg n="469d2bd7">
              Fru talman! Jag tycker ändå att vi behöver ha lite renlighetskrav
              på debatter i riksdagen. Det är tråkigt att Monica Green far med
              direkta osanningar. Det är faktiskt inte seriöst.
            </seg>
            <seg n="7767c9db">
              Låt oss avsluta debatten med några sifferuppgifter som är oomtvistade
              och som är statistik från Socialstyrelsen. Siffrorna belyser det
              som interpellationen gäller, nämligen fattiga barn.
            </seg>
            <seg n="eb366f5f">
              Exempelvis år 1997, då vi hade haft en ekonomisk kris och det
              hade gått några år, var andelen absolut fattiga barn i Sverige
              17,6 procent. Det var alltså under socialdemokratiskt styre. År
              2002 efter ett långvarigt socialdemokratiskt maktinnehav var andelen
              absolut fattiga barn 10,8 procent av alla barn. Den senaste siffran
              jag har, Monica Green, är från år 2008. Då, under borgerligt styre,
              var andelen fattiga barn 6,9 procent. Det är verkligheten!
            </seg>
            <seg n="20d4f67a">
              Vi är en regering som inte vill att barn i Sverige ska vara fattiga.
              Därför arbetar vi aktivt med jobblinjen. Vi vet att fattigdom
              och möjlighet till försörjning så intimt hänger samman. Därför
              håller vi fast vid jobblinjen och ser till att den generella välfärden
              fungerar. Vi har förståelse och kunskap om att många under en
              viss del av livet lever i utsatthet. Då ska välfärdsnäten vara
              så täta att ingen ramlar igenom.
            </seg>
          </u>
          <note n="1eee5d54">
            Överläggningen var härmed avslutad.
          </note>
          <note n="7ab9b7f7">
            9 § Svar på interpellation 2010/11:126 om vårdnadsbidrag i stället
            för förskola
          </note>
          <note type="speaker" n="49bb2109">
            Anf. 25 Statsrådet NYAMKO SABUNI (FP):
          </note>
          <u who="unknown" xml:id="i-504ac44008cfff91-0" n="e830a30d">
            <seg n="220fffe7">
              Fru talman! Veronica Palm har frågat mig vad för åtgärder jag
              avser att vidta för att även de föräldrar som vill kombinera arbete
              och föräldraskap och ha en förskoleplats för sina barn inte ska
              hänvisas till vårdnadsbidrag och att avstå från att återgå till
              jobbet efter föräldraledigheten.
            </seg>
            <seg n="9023966b">
              Regeringen har under den föregående mandatperioden genomfört
              en familjepolitisk reform bestående av ett frivilligt kommunalt
              vårdnadsbidrag, jämställdhetsbonus, barnomsorgspeng och ökat pedagogiskt
              uppdrag i förskolan. Syftet med reformerna är att valfriheten,
              mångfalden och kvaliteten ska öka så att de bättre möter familjernas
              behov. Med reformerna vill regeringen ge föräldrarna ökade möjligheter
              att välja den typ av verksamhet som är lämplig för just deras
              barn, i deras situation.
            </seg>
            <seg n="7ac12cf7">
              Införandet av ett frivilligt kommunalt vårdnadsbidrag tar inte
              bort skyldigheten för kommunerna att erbjuda plats i förskoleverksamhet
              inom tre till fyra månader. Denna skyldighet kvarstår självfallet
              och betyder att barn även framöver, om föräldrarna så önskar,
              ska erbjudas förskoleplats. I den nya skollagen, som ska börja
              tillämpas den 1 juli i år, har detta förtydligats till att plats
              i förskola ska erbjudas inom fyra månader efter att vårdnadshavaren
              har anmält önskemål om förskoleplats. Det har även införts en
              möjlighet för Skolinspektionen att förelägga kommuner vid vite
              att fullgöra sin skyldighet att erbjuda förskoleplats. Jag vill
              också pröva förutsättningarna för att ge kompensation till föräldrar
              om förskoleplats inte erbjuds.
            </seg>
            <seg n="ffb243ca">
              I den nya skollagen utgör förskolan en egen skolform inom utbildningsväsendet
              och får samma övergripande mål som andra skolformer. Förskola
              kan alltså enligt den nya skollagen inte längre ersättas av pedagogisk
              omsorg mot föräldrarnas vilja, vilket är möjligt med dagens lagstiftning.
            </seg>
            <seg n="e1f55a30">
              Förskolan är till för barnets egen skull och har betydelse för
              barnets allsidiga utveckling. Tillsammans med föräldrarna bidrar
              förskolan till att lägga grunden för ett livslångt lärande. Samtidigt
              skapas en möjlighet för föräldrar att förena föräldraskap och
              förvärvsarbete.
            </seg>
            <seg n="12755dbc">
              För att ännu fler barn än tidigare ska få tillgång till förskola
              utvidgades den 1 juli 2010 rätten till allmän förskola till att
              gälla alla barn från tre års ålder, i stället för som tidigare
              från fyra års ålder. Samtidigt finns möjlighet att kombinera den
              allmänna förskolan med andra omsorgslösningar om föräldrarna så
              önskar. Detta kan dock, som framgått här, aldrig ersätta att barnet
              har rätt till plats i den allmänna förskolan.
            </seg>
          </u>
          <note type="speaker" n="9bed43bd">
            Anf. 26 VERONICA PALM (S):
          </note>
          <u who="veronica_palm_ff0fe7" xml:id="i-6fcc1e9094db4291-0" n="b2183606">
            <seg n="863b27a0">
              Fru talman! Förskolan är otroligt viktig för barnen, för föräldrarna
              och för hela samhället och möjligheten att bygga samhället vidare.
              Förskolan är den plats där barnen ges möjlighet att lära sig att
              vara en bra kompis. Som föräldrar kan vi göra väldigt mycket.
              Men när det gäller det sociala samspelet är förskolan oöverträfflig
              med en bra pedagogiskt utbildad personal och med en gruppdynamik
              som fungerar.
            </seg>
            <seg n="d35d4043">
              Att utvecklas och att vara en del av den allmänna skolan, som
              ju förskolan nu är med den nya läroplanen, är också viktigt. Jag
              blir oroad när jag ser hur resultaten i skolan nu sjunker. Det
              gäller både snittet och, framför allt, de stora grupper som i
              framtiden får det lite tuffare på arbetsmarknaden. Förskolan är
              viktig för att motverka detta och för att utveckla språket när
              det gäller de nya som kommer till Sverige.
            </seg>
            <seg n="233b3918">
              Förskolan är till för barnen och är barnens egen plats utanför
              hemmet. Men förskolan är också viktig för att föräldrarna ska
              få möjlighet att arbeta. Ju fler som arbetar, desto mer tillväxt
              blir det. Som socialdemokrat vet jag att arbete och tillväxt är
              förutsättningarna för all välfärd. Då måste det finnas en förskola.
              Denna måste vara bra så att jag som förälder känner mig trygg
              när jag lämnar mina barn där och så att jag kan känna att jag
              kan gå till jobbet i vetskap om att mina barn har det bra.
            </seg>
            <seg n="4dd6da2d">
              I dag ser vi hur förskolan på många olika sätt dräneras på pengar
              genom avknoppningar, utförsäljningar och också nedskärningar.
              Men det som gör mig mest upprörd är när det inte finns en förskola.
              Jag möter föräldrar på Södermalm i Helsingfors som varit hemma,
              som varit föräldralediga, ett år eller kanske ett och ett halvt
              år och som vill tillbaka till arbetet. De har ett arbete och har
              en chef som väntar på dem, och de är på väg tillbaka. Men kommunen
              säger: Nej, vi kan inte erbjuda dig en förskoleplats trots att
              ditt barn är över tolv månader, trots att du i tid ställt ditt
              barn i kö och trots att Södermalm är en stadsdel med 100 000 invånare.
            </seg>
            <seg n="eed8557d">
              Det borde gå att organisera så att man kan ta sig till en förskola,
              men föräldrarna får ett nej till svar. De får ett brev från den
              borgerliga kommunledningen i Helsingfors som säger: Vi kan tyvärr
              inte erbjuda en förskoleplats men vill påminna om möjligheten
              att söka vårdnadsbidrag.
            </seg>
            <seg n="415ebdee">
              Det är inte vad föräldrarna på Södermalm vill ha. De vill ha
              förskola till sina barn. De tror att förskolan är bra och vill
              jobba. De vill kunna kombinera föräldraskap och arbete. Men de
              får ett brev från kommunen där det står: Testa vårdnadsbidraget!
              Det kan nog fungera för dig och dina barn.
            </seg>
            <seg n="dbf1fba4">
              Att få ett sådant brev är ett hån mot föräldrar som vill vara
              aktiva. Ja, det är inte bara ett hån. Det är också uselt av kommunledningen
              att inte kunna erbjuda förskoleplats.
            </seg>
            <seg n="0be0d84e">
              Det är fina ord här från statsrådet om vikten av förskola och
              om rätt, vite, till och med kompensation och så vidare. Jag måste
              ändå fråga: Vad vill Nyamko Sabuni säga till de föräldrar som
              fått ett sådant här brev och som köar för en förskoleplats till
              sina barn?
            </seg>
          </u>
          <note type="speaker" n="5393a104">
            Anf. 27 Statsrådet NYAMKO SABUNI (FP):
          </note>
          <u who="unknown" xml:id="i-504ac44008cfff91-1" n="e830a30d">
            <seg n="ba48bcc6">
              Fru talman! Att det är uselt att inte kunna erbjuda en förskoleplats
              håller jag absolut med om, Veronica Palm. Men när det gäller exemplen
              här från stadsdelen Södermalm i Helsingfors vet jag att Helsingforss
              stad i början av förra året hade svårt att leva upp till barnomsorgsgarantin,
              förskolegarantin.
            </seg>
            <seg n="9e5ed398">
              Jag vet dock också att de sedan 2006 har levt upp till garantin.
              Det är någonting som Socialdemokraterna i samma kommun i samma
              stad aldrig lyckades leva upp till. Jag hoppas att Veronica Palm
              använde sig av precis samma kraftiga ord då som nu: Det är uselt
              att inte kunna erbjuda förskoleplats.
            </seg>
            <seg n="49be15c5">
              Vad vill då jag som statsråd, tillsammans med denna regering?
              Precis som jag sade vidtogs det under förra mandatperioden väldigt
              många åtgärder för att öka kvaliteten och tillgängligheten i barnomsorgen.
              Fler barn ska ha tillgång till förskola. Precis som vi sade tidigare
              blir förskolan viktigare och viktigare för att förbereda barnen
              för framtida lärande när de väl börjar skolan.
            </seg>
            <seg n="b0372485">
              Vi har vidtagit åtgärder för att öka mångfalden så att föräldrarna
              i större utsträckning faktiskt kan bestämma vilken omsorgsform
              som passar deras barn bäst. Ett budskap här är dock att vårdnadsbidrag
              inte under några omständigheter är ett alternativ till förskola
              eller barnomsorg. Det är inte det. Detta vet jag att Helsingforss
              politiker är tydliga med.
            </seg>
            <seg n="4dd7aba0">
              Jag kan inte svara för om det finns enskilda tjänstemän som har
              skickat ut brev till någon förälder och erbjudit vårdnadsbidrag
              i stället för förskola, men detta är under inga omständigheter
              okej. Det är, enligt lag, inte heller okej att säga nej. Det är
              inte tillåtet att säga nej till föräldrar som vill ha förskola
              och erbjuda dem någon annan typ av omsorg. Vill man ha förskoleplats
              ska man få det.
            </seg>
            <seg n="99d76dc2">
              Därför träder en ny lag i kraft i juli där vi förtydligar detta.
              Det ska ske inom fyra månader, och har det inte gjort det kan
              föräldrarna anser jag, och det vill jag pröva få möjlighet till
              skadestånd. Jag ser gärna att detta skadestånd faktiskt motsvarar
              en förskoleplats, för tanken är att en kommun inte ska kunna köpa
              sig fri från att ge ett barn förskoleplats. Vet kommunen att det
              kostar att inte leva upp till lagen vet jag också att kommunen
              kommer att leva upp till lagen.
            </seg>
            <seg n="8691a72b">
              De flesta kommuner i vårt land lever dock upp till förskolegarantin,
              och det gör också Helsingforss stad. Ja, det var problem i början
              av förra året, men detta har justerats. Jag vill alltså säga till
              Veronica Palm att vi ser till att höja kvaliteten, vi ser till
              att det finns plats för flera barn och vi ser till att de pedagogiska
              inslagen i förskolan håller hög kvalitet.
            </seg>
            <seg n="2e28b8da">
              Vi har förskollärare, men vi har också annan typ av personal.
              Det är nämligen inte bara förskollärare som är hemligheten bakom
              den höga kvaliteten i den svenska förskolan, utan barnskötare
              och annan personal i skolan är lika viktiga. Alla har en roll
              att fylla. Om en förskollärare fyller den pedagogiska rollen har
              barnskötare en annan roll att fylla, nämligen att sköta omsorg
              om och tillsyn av våra barn.
            </seg>
            <seg n="4f3c76cd">
              Detta är vad vi kommer att fortsätta att jobba med: att upprätthålla
              den höga kvaliteten och se till att öka tillgängligheten för fler
              barn så att de får plats i den svenska förskolan.
            </seg>
          </u>
          <note type="speaker" n="7434bb0b">
            Anf. 28 VERONICA PALM (S):
          </note>
          <u who="veronica_palm_ff0fe7" xml:id="i-6fcc1e9094db4291-1" n="b2183606">
            <seg n="78fabaf2">
              Fru talman! Man blir lite orolig när statsrådets ambition är
              att upprätthålla den kvalitet vi har i dag när vi ser att kvaliteten
              i förskolan försämras och ser att man knölar in motsvarande en
              unge till i varje förskolegrupp i varje förskola i hela landet.
            </seg>
            <seg n="d94852b6">
              Jag vet att personal och personaltäthet är kvalitet i förskolan
              och att man måste våga satsa på detta, men där har regeringen
              gjort en annan prioritering. Det är en annan diskussion om hur
              man väljer att använda de gemensamma resurserna. Jag tror inte
              att skattesänkningar till dem som har det allra bäst är lösningen
              på alla frågor och alla problem. Jag tror att vi också måste våga
              satsa på till exempel förskolan.
            </seg>
            <seg n="fd6e75f5">
              Kompensation till den som inte får en förskoleplats kan låta
              vällovligt, men problemet är att man inte vill ha pengar. Man
              vill inte anställa en barnflicka. Man vill inte ge mormor lite
              extrapengar för att hon ska ta hand om barnet. Man vill ha en
              förskoleplats. Man vill ha en pedagogisk, bra verksamhet för sina
              barn för att man ska våga och vilja arbeta kanske heltid när barnen
              är små.
            </seg>
            <seg n="f78f0bff">
              Det gör mig därför orolig att statsrådet inte verkar se några
              problem med det kommunala vårdnadsbidragets införande. Jag ser
              problemen, och många av mammorna och papporna i denna stad ser
              problemen. På Södermalm ser man dem när föräldraledighetstiden
              har löpt ut och man inte får barnomsorg för att barnomsorgsgarantin
              inte uppfylls.
            </seg>
            <seg n="4e6345a6">
              Detta kan tolkas lite olika. När vi hade en socialdemokratisk
              majoritet i Helsingfors tolkade vi det som att det var inom stadsdelsnämndsområdet.
              Nu blir det tekniskt, men Helsingfors är en stor stad, och vi
              tolkade det som att det gäller inom varje område. Det är klart
              att det rent lagstiftningsmässigt dock är hela staden, så om man
              erbjuder en plats i Hässelby till den som bor i Rågsved är det
              att uppfylla barnomsorgsgarantin. Jag tycker att det är tveksamt
              ur ett socialt perspektiv.
            </seg>
            <seg n="f6e5b28c">
              Jag ser också problemen på andra områden. Både statsrådet och
              jag vet att en förskola i Rinkeby-Kista har tvingats lägga ned
              bara på grund av införandet av vårdnadsbidraget, eftersom barnunderlaget
              sviktade. Det finns inte färre barn; det finns många barn i Rinkeby-Kista-området.
              Det finns många mammor som behöver detta stöd, och det finns många
              barn som behöver få den första kontakten med det svenska språket.
            </seg>
            <seg n="73ca40f7">
              När mammorna erbjuds 3 000 kronor i månaden för att inte ha sina
              barn på förskolan ställs dock mammorna längre bort från arbetsmarknaden
              det blir svårare att integrera sig och svårare att komma in på
              arbetsmarknaden och barnen får inte den första viktiga kontakten
              med det svenska språket förrän kanske när man börjar skolan. Det
              är också ett problem, och det är en effekt av vårdnadsbidraget.
            </seg>
            <seg n="ef2fd6a1">
              Man kan säga: Det är så få som väljer detta, kan inte de få ha
              det? Ja, så hade det väl kunnat vara. Jag tycker att det är helt
              okej; den som inte vill ha sina barn i förskolan får gärna vara
              hemma. Att dra resurser från den gemensamma förskolan för att
              barn inte ska vara i förskolan tycker jag dock inte är rätt. Så
              sker alltså. I Rinkeby-Kista ser vi att förskolor läggs ned på
              grund av vårdnadsbidraget. På Södermalm ser vi att barn inte får
              rätt till barnomsorg på grund av vårdnadsbidraget, och man erbjuds
              vårdnadsbidrag.
            </seg>
            <seg n="d4fd5630">
              Jag tycker att detta är problematiskt, och jag har en fråga till
              Nyamko Sabuni. När vårdnadsbidraget nu finns och är en del av
              regeringens politik, ser du några problem med ett kommunalt vårdnadsbidrag
              ur ett barnperspektiv?
            </seg>
          </u>
          <note type="speaker" n="a68215df">
            Anf. 29 Statsrådet NYAMKO SABUNI (FP):
          </note>
          <u who="unknown" xml:id="i-504ac44008cfff91-2" n="e830a30d">
            <seg n="747d83f3">
              Fru talman! Veronica Palm ser många och stora problem med vårdnadsbidrag.
              Hon avskyr vårdnadsbidrag.
            </seg>
            <seg n="55c2f589">
              Det är dock egentligen inte vårdnadsbidrag det handlar om. Veronica
              Palm gillar inte valfrihet. Veronica Palm gillar inte mångfald.
              Det är i stället kommunen som ska erbjuda all service vi behöver
              som medborgare, och landstingen ska göra detsamma. Det är vi politiker
              som ska bestämma hur föräldrarna ska leva sina liv. Det är den
              politik Veronica Palm förespråkar.
            </seg>
            <seg n="339d7d6c">
              Jag delar inte denna uppfattning. Det är ingen hemlighet att
              vårdnadsbidrag inte är en populär reform vare sig hos mig eller
              hos någon annan folkpartist. Det är ingen hemlighet. Det är en
              överenskommelse i regeringen. Men jag ser faktiskt inte heller
              så jättestora problem med valfrihet för föräldrar. Det kan finnas
              föräldrar som anser att deras barn behöver vara hemma lite till.
            </seg>
            <seg n="755fc2fc">
              Veronica Palm! Du talar med ett statsråd som sitter i en regering
              som har gjort det möjligt för fler barn att gå i förskolan. Tidigare
              skulle man vara fyra år, och nu har man rätt till förskoleplats
              redan när man är tre år.
            </seg>
            <seg n="ddd26915">
              Du talar med ett statsråd som sitter i en regering som har satsat
              på kvalitet. Det vi har varit tydliga med att säga är att inget
              vårdnadsbidrag införs på bekostnad av förskolan, utan det införs
              bara när man fortfarande kan upprätthålla kvaliteten och de resurser
              som behövs till förskolan.
            </seg>
            <seg n="96a2909e">
              Du talar med en regering som faktiskt erbjuder föräldrar andra
              möjligheter att göra val med barnomsorgspeng, där man kan få sin
              peng och själv söka sig fram till vem som ska ta hand om ens barn.
            </seg>
            <seg n="547f4f8e">
              Jag vill att den höga kvaliteten i förskolan ska upprätthållas.
              Den ska finnas kvar, och resurserna ska finnas där. Jag vill dock
              inte av den anledningen begränsa föräldrarnas valfrihet.
            </seg>
            <seg n="432b5018">
              Faktum är att de flesta föräldrar väljer förskola. De flesta
              barn går i den svenska förskolan. Den håller hög kvalitet och
              erbjuder de pedagogiska inslag som är obligatoriska och som kräver
              att förskollärare är anställda på förskolan. De kräver också en
              förskolechef som kan garantera en bra verksamhet på förskolan.
              Allt detta, Veronica Palm, har denna regering gjort.
            </seg>
            <seg n="e65269fa">
              Ja, vårdnadsbidrag kunde ha blivit ett stort problem om det var
              så att det faktiskt fanns kvinnor som valde bort jobb för att
              vara hemma för 3 000 kronor, men så har det inte blivit. Så är
              det inte.
            </seg>
            <seg n="6b0c7143">
              Visst, jag beklagar verkligen att det finns kvinnor som under
              Veronica Palms partis tid i Regeringskansliet levde på socialbidrag
              och i dag kanske inte ser någon annan möjlighet än att ansöka
              om dessa 3 000 kronor för att slippa gå med mössan i hand till
              socialkontoret. Man har nämligen rätt att få vårdnadsbidrag om
              man har sitt barn hemma.
            </seg>
            <seg n="2a412a3d">
              Min strävan är att få fler och fler barn, också barn till dessa
              kvinnor, att söka sig till förskolan. Den förberedelse och det
              lärande som det innebär för barnen i dag kan man nämligen aldrig
              kompensera för om barnen i större utsträckning stannar hemma för
              länge.
            </seg>
            <seg n="b3475d12">
              Vi ska se till att arbeta för att sänka skatter så att fler kommer
              i arbete, så att också dessa kvinnor har chans att komma ut i
              arbete och försörja sig själva. Den dag de här kvinnorna får chans
              till arbete kan jag lova dig, Veronica Palm, att de inte kommer
              att välja bort jobbet till förmån för vårdnadsbidrag. Frågan är
              i stället: Vad kan vi göra som politiker för att skapa dessa jobb?
              Då är sänkt skatt på arbete mycket viktigare än att erbjuda bidrag
              av olika slag, som är någonting som Veronica Palm förespråkar.
            </seg>
          </u>
          <note type="speaker" n="7b6ae22c">
            Anf. 30 VERONICA PALM (S):
          </note>
          <u who="veronica_palm_ff0fe7" xml:id="i-6fcc1e9094db4291-2" n="b2183606">
            <seg n="bbffbfd0">
              Fru talman! Jag tycker precis som Nyamko Sabuni att när de kvinnor
              som har kommit till Sverige, som riskerar att få leva stigmatiserade
              i områden som vi politiker kallar för utsatta områden, som inte
              får möjlighet att komma in på arbetsmarknaden, som inte får möjlighet
              att integreras, som lever i en familjesituation som vänts upp
              och ned, får arbete är vi långt på väg till en bra integration.
              Där har både den tidigare socialdemokratiska regeringen och den
              nuvarande borgerliga regeringen en läxa att göra. Vi har inte
              lyckats med integrationen; vi har långt kvar.
            </seg>
            <seg n="0d684e2b">
              Just därför tycker jag att det är så absurt att en borgerlig
              regering väljer det är ett val att ge dessa kvinnor bidrag i stället
              för jobb. Hade det inte varit bättre att ge stöd till de kvinnorna,
              till alla kvinnor, att komma ut på arbetsmarknaden och inte ge
              dem ett vårdnadsbidrag som bara har till syfte att hålla dem hemma,
              inom hemmets fyra väggar i Rinkeby och Kista? Det här tycker jag
              är dåligt.
            </seg>
            <seg n="a2d7f445">
              Jag tycker att det är klädsamt att Nyamko Sabuni erkänner att
              det var en kompromiss, och jag är ledsen att Folkpartiet tvingades
              gå med på det av olika skäl. Men när det gäller valfriheten, Nyamko,
              är ni tillbaka i 90-talet. Det är väl ingen, åtminstone ingen
              i Helsingfors, som är emot valfrihet. I den här staden går 40
              procent av gymnasieeleverna i fristående skolor. Det är självklart
              att dessa är en viktig del av infrastrukturen för skolor. Det
              handlar bara om hur man hanterar det. Det sätt som den borgerliga
              regeringen hanterar det på, när man sänker kvaliteten och ändrar
              lagen så att det är möjligt att avknoppa en förskola i Årsta som
              ett år efter avknoppningen har gjort en vinst med mina skattepengar
              på 4 miljoner kronor, tycker jag inte är rimligt. Det är inte
              rätt använda skattepengar, och det sänker kvaliteten. De pengar
              vi avsätter för välfärd ska gå till välfärd.
            </seg>
            <seg n="5c234204">
              Jag vill avslutningsvis tacka för debatten. Jag tycker att det
              är spännande att ha en förskoleminister som är folkpartist. Det
              uppskattar jag verkligen.
            </seg>
          </u>
          <note type="speaker" n="c20d004b">
            Anf. 31 Statsrådet NYAMKO SABUNI (FP):
          </note>
          <u who="unknown" xml:id="i-504ac44008cfff91-3" n="e830a30d">
            <seg n="a799d4f4">
              Fru talman! Tack, Veronica Palm, för den uppskattningen! Jag
              kan försäkra dig: Vi väljer inte bidrag, men vi väljer valfrihet.
              Framför allt väljer vi allas möjlighet till eget arbete och egen
              inkomst. Det är reformer på det området som vi kommer att fortsätta
              att jobba med, reformer som gör det möjligt för fler att komma
              ut i arbete, reformer för att sänka trösklar till arbetsmarknaden
              och att underlätta för företagandet på alla sätt och vis. Det
              är det vi kommer att satsa på. Bara genom att fler arbetar och
              betalar skatt kan vi få ett underlag för att lägga in ännu mer
              pengar till vår redan i dag väl fungerande förskola. Den kvaliteten
              ska upprätthållas, och det hoppas jag att vi kan göra i samarbete,
              Veronica Palm.
            </seg>
            <seg n="3797fb59">
              Tack för debatten!
            </seg>
          </u>
          <note n="1eee5d54">
            Överläggningen var härmed avslutad.
          </note>
          <note n="7320615d">
            10 § Svar på interpellation 2010/11:80 om minskning av antalet
            olyckor med cyklister
          </note>
          <note type="speaker" n="ce2c0a28">
            Anf. 32 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-4" n="e830a30d">
            <seg n="3b221cee">
              Fru talman! Carina Adolfsson Elgestam har frågat mig vilka åtgärder
              jag avser att vidta för att öka allmänhetens kunskaper om reglerna
              i trafikförordningen, för att minska antalet olyckor med cyklister
              inblandade samt för att se över trafikförordningen i syfte att
              förbättra samspelet i trafiken.
            </seg>
            <seg n="42bdf9dc">
              Fru talman! Jag delar Carina Adolfsson Elgestams syn att det
              måste bli säkrare att cykla. Cykeln är ett transportmedel med
              många fördelar. Ökad cyklism bidrar till att minska resandets
              miljöpåverkan, ger minskad trängsel och har positiva effekter
              på folkhälsan. Min och regeringens uppfattning är därför att cykeln
              ska vara ett attraktivt alternativ för en del av eller hela resan.
            </seg>
            <seg n="7c46c490">
              Jag delar även Carina Adolfsson Elgestams syn om behovet av att
              se över hur de regler som rör cyklingen kan bidra till målen om
              ökad och säker cykeltrafik. Därför är jag glad att kunna berätta
              att regeringen den 9 september förra året tillsatte en utredare
              just i detta syfte. Utredaren Kent Johansson kommer att se över
              de bestämmelser som reglerar planering och utformning av trafikmiljön
              samt trafikreglerna för cykeltrafik. Uppdraget omfattar även regler
              och andra förutsättningar som påverkar cykelparkering och möjligheten
              att ta med cykel på tåg och buss. Utredaren har dessutom mandat
              att, om han finner det relevant, se över andra regler och förutsättningar
              som är viktiga i detta sammanhang. Uppdraget kommer att redovisas
              i maj 2012.
            </seg>
            <seg n="6532ceca">
              I direktivet lyfter regeringen särskilt fram att en ökad cykeltrafik
              ställer högre krav på samspel mellan trafikanter och på kunskap
              om och efterlevnad av trafikregler. Min utgångspunkt är att ett
              gott samspel och en god regelefterlevnad är en förutsättning för
              att nå trafiksäkerhetsmålen. Direktivet lyfter även fram att cykeln
              är viktig för barns rörlighet. För att främja målet att barn själva
              ska kunna använda sig av transportsystemet kommer utredaren att
              analysera och beakta barns förutsättningar att förstå och tillämpa
              regler. Här är det viktigt att se över frågor som utbildning,
              fortbildning och spridning av befintliga och nya regler för cykeltrafiken.
            </seg>
            <seg n="0be28d2f">
              Regeringen har dessutom gett Trafikverket och Transportstyrelsen
              i uppdrag att samlat och med ökad kraft ta itu med cykelfrågorna
              i samarbete med främst kommunerna men även andra berörda. Arbetet
              ska resultera i en strategi och en handlingsplan för ökad och
              säker cykling och kommer att redovisas senast den 1 december 2011.
            </seg>
            <seg n="1d215e7c">
              Med dessa två viktiga arbeten i gång har jag gott hopp om att
              vi successivt ska kunna göra det både enklare och säkrare att
              cykla.
            </seg>
          </u>
          <note type="speaker" n="6e102180">
            Anf. 33 CARINA ADOLFSSON ELGESTAM (S):
          </note>
          <u who="carina_adolfsson_elgestam_d69032" xml:id="i-53ca71f576b83f13-0" n="5549c3f4">
            <seg n="052bc477">
              Fru talman! Tack, ministern för svaret, ett mycket bra svar på
              de frågor som jag har ställt med tanke på den problematik som
              jag och många med mig upplever ganska tydligt och gärna vill diskutera.
              Vi är många som på olika sätt har mött den här problematiken ute
              i samhället. När man bor här i Helsingfors och kliver ut på ett
              övergångsställe kan det komma en cykel med ganska hög fart. Även
              i glesbygden, där jag bor, finns delvis den här problematiken.
              Det är positivt att det är fler som använder cykel, men precis
              som ministern redogör för i sitt svar måste det bli ett samspel
              mellan cyklister, bilister och de gående.
            </seg>
            <seg n="aa7df92e">
              Det finns ett annat problem som en del lyfter fram. I dag när
              du köper en cykel är det inte självklart att det ingår cykellyse,
              till exempel. Det är ingenting som vi ska besluta om här i riksdagen,
              men det är en del av problematiken i samspelet mellan att promenera,
              cykla och använda bilen.
            </seg>
            <seg n="a3617b0e">
              Jag är, fru talman, väldigt nöjd med det svar jag har fått av
              ministern. Jag ser att det pågår ett tydligt arbete. Det finns
              med i svaret att man kommer att arbeta med upplysning, vilket
              jag tror är en del av problematiken. Sedan jag skrev interpellationen
              har jag också fått samtal om att det finns många som inte känner
              till trafikreglerna. Här är det flera aktörer som har ett ansvar,
              naturligtvis också den enskilda individen. Oavsett om man kör
              bil, cyklar eller promenerar har man ett ansvar att känna till
              lagar och regler som gäller i samhället.
            </seg>
            <seg n="b17dab63">
              Fru talman! Jag tänker avstå från vidare debatt, om inte ministern
              nu kommer att säga något speciellt som av någon anledning skulle
              föranleda ytterligare inlägg. Eftersom jag känner mig nöjd vill
              jag bara tacka för svaret och säga att jag kommer att följa frågan
              då den är viktig för alla inblandade.
            </seg>
          </u>
          <note type="speaker" n="865f6fb6">
            Anf. 34 ELIZA ROSZKOWSKA ÖBERG (M):
          </note>
          <u who="eliza_roszkowska_oberg_2004e0" xml:id="i-872abd2b1359e777-0" n="a196a1e1">
            <seg n="11a471a7">
              Fru talman! Enligt Trafikverket har 270 personer omkommit på
              våra vägar under år 2010. Det är ett mycket bra resultat. Det
              är den lägsta siffran i världen när det gäller antalet omkomna
              i trafiken i förhållande till befolkningens storlek. Vi har en
              tydlig politisk vision och har vidtagit åtgärder som starkt bidragit
              till detta.
            </seg>
            <seg n="26cda606">
              Trafiksäkerheten gäller alla trafikanter. För att trafiken och
              interaktionen i trafiken på och vid vägarna ska fungera har trafikregler
              skapats. Tyvärr är det fortfarande ganska många som nonchalerar
              dessa regler eller bryter mot dem på grund av bristande kunskap.
              Då är risken mycket större för att en olycka ska ske.
            </seg>
            <seg n="95bb6b1a">
              Vad kan göras för att minska antalet olyckor med cyklister inblandade,
              frågar interpellanten mycket riktigt. Man brukar säga att antalet
              skadade beror på tre variabler exponering, olycksrisk och skadeutfall.
              Det är hastigheten som påverkar olycksrisken och olycksutgången.
              Ju högre hastighet desto mindre tid att avvärja en olycka. För
              att undvika olyckor med cyklister är det därför oerhört viktigt
              med regelefterlevnad bland motorfordonsförare. Dock sker det fler
              olyckor med cyklister vid låga hastigheter eftersom miljön då
              är mycket mer komplicerad, och flödet av oskyddade trafikanter
              är också mycket större. På de flesta olycksplatser med dödsolyckor
              är medelhastigheten lägre än 50 kilometer i timmen.
            </seg>
            <seg n="0364c512">
              Olycksrisken beror också på trafikanternas uppmärksamhet. Här
              måste jag ännu en gång påpeka att det gäller både bilister och
              cyklister. Cyklisterna bör dessutom se till att ha rätt utrustning,
              vilket också påpekas i interpellationen. Man behöver ha både lyse
              och reflexer. Vikten av att respektera trafikregler, inklusive
              trafikljus och väjningsregler, bör uppmärksammas. Man bör ta hänsyn
              till andra trafikanter, både bilister och gående, till exempel
              genom att tydligt och i god tid visa att man tänker svänga; det
              gäller speciellt när man ska svänga vänster.
            </seg>
            <seg n="a4023978">
              Fru talman! Jag välkomnar den utredning om planering och utformning
              av trafikmiljön samt översynen av trafikreglerna för cykeltrafik
              som infrastrukturministern berättade om och ser fram emot den
              strategi och handlingsplan för ökad och säker cykling som kommer
              att redovisas senare i år. Under tiden är det fortfarande sunt
              förnuft och riskmedvetenhet som är förutsättningen för ett lyckat
              samspel i trafiken.
            </seg>
          </u>
          <note type="speaker" n="28ef71d5">
            Anf. 35 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-5" n="e830a30d">
            <seg n="3c571275">
              Fru talman! Jag tycker att Carina Adolfsson Elgestam gjorde en
              bra sammanfattning av den problematik som även jag upplever att
              många stöter på när de är ute, oavsett om det är i den stora staden,
              den lilla staden eller ute på landsbygden.
            </seg>
            <seg n="84bd51f7">
              Det handlar sammanfattningsvis om att vi behöver upplysning för
              att kunna få kunskap, och om vi har kunskap får vi också insikt.
              Därefter gäller efterlevnad, uppföljning och kontroll. Jag skulle
              därför, fru talman, vilja rikta ett tack till Carina Adolfsson
              Elgestam som ställde interpellationen fastän vi hade kommit i
              gång med detta. Det är ett sätt att lyfta upp frågan och få upplysning.
            </seg>
          </u>
          <note n="1eee5d54">
            Överläggningen var härmed avslutad.
          </note>
          <note n="fd7364d9">
            11 § Svar på interpellation 2010/11:109 om beredskap för att
            hantera akuta stopp i tågtrafiken
          </note>
          <note type="speaker" n="58c9bd31">
            Anf. 36 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-6" n="e830a30d">
            <seg n="d168b933">
              Fru talman! Carina Adolfsson Elgestam har frågat mig vilka åtgärder
              jag avser att vidta för att öka tågens punktlighet och för att
              öka beredskapen så att akuta stopp i tågtrafiken kan hanteras
              på ett rimligt sätt.
            </seg>
            <seg n="65e7d67f">
              Regeringen har nyligen beslutat om en historisk infrastruktursatsning
              på närmare 500 miljarder kronor fram till år 2021. Vidare har
              regeringen den senaste mandatperioden kraftfullt ökat resurserna
              för drift och underhåll av det svenska järnvägsnätet. Sedan 2006
              och fram till i år har anslagen till drift och underhåll av järnvägsnätet
              ökat med ca 40 procent i löpande prisnivå. Regeringen har därmed
              lagt en grund för ett bättre underhåll och nya investeringar i
              järnvägen de kommande åren.
            </seg>
            <seg n="13834529">
              Efter den förra vinterns problem i järnvägstrafiken tillkallade
              regeringen landshövding Per Unckel för att utreda störningarna
              i järnvägstrafiken vintern 2009/2010. Per Unckel lämnade sitt
              slutbetänkande Förbättrad vinterberedskap inom järnvägen till
              mig i oktober 2010 där han bland annat föreslår att Trafikverket
              bör åläggas att årligen till regeringen redovisa ett samlat åtgärdsprogram.
            </seg>
            <seg n="66f6e760">
              Den 22 december 2010 fattade regeringen beslut om att uppdra
              åt Trafikverket att dokumentera och upprätthålla ett samlat åtgärdsprogram
              för järnvägens beredskap för störningar, med särskilt fokus på
              vinterberedskap. Åtgärdsprogrammet ska årligen rapporteras till
              Näringsdepartementet senast den 31 juli.
            </seg>
            <seg n="fb632af6">
              Regeringen har även i en proposition till riksdagen i oktober
              2010 föreslagit åtgärder för att höja kvaliteten i järnvägssystemet.
              Syftet med förslaget är att ge järnvägsföretag och infrastrukturförvaltare
              ekonomiska incitament att förebygga störningar i järnvägstrafiken.
              Genom förbättrat underhåll på fordon och infrastruktur ska driftstörningar
              i järnvägssystemet förebyggas. Riksdagen beslutade om regeringens
              förslag den 9 december 2010.
            </seg>
          </u>
          <note type="speaker" n="43970683">
            Anf. 37 CARINA ADOLFSSON ELGESTAM (S):
          </note>
          <u who="carina_adolfsson_elgestam_d69032" xml:id="i-53ca71f576b83f13-1" n="5549c3f4">
            <seg n="224315a7">
              Fru talman! Tågtrafiken på Norra stambanan står helt stilla,
              och det kommer att vara flera dagar. Så började Aktuellt på morgonen
              i dag. I Smålandsposten daterad den 11 juli 2010 kan man läsa:
              En nedriven kontaktledning skapade i eftermiddags kaos i tågtrafiken.
              I Smålandsposten den 31 augusti 2010 står att läsa: Det blev en
              mörk dag för tågtrafiken i dag då tusentals passagerare, främst
              i södra och västra delarna av landet, drabbades av inställda tåg
              och stora förseningar. Elfel och nedrivna kontaktledningar ska
              vara orsaken.
            </seg>
            <seg n="b89813e8">
              Detta är bara ett axplock, och att det är från just Smålandsposten
              beror på att jag kommer från Kronobergs län.
            </seg>
            <seg n="10443c19">
              Det handlar om signalfel, nedrivna ledningar, snö, problem med
              plogning och växlar. De senaste månaderna har det väl inte gått
              en dag utan att vi på olika sätt har mött den här problematiken.
              Med tanke på det svar ministern nu ger angående de ekonomiska
              satsningarna kan man väl bara konstatera att varje satsad krona
              naturligtvis är bra. Men jag kan ändå inte komma fram till annat
              än att det inte räcker. Det gäller att också göra rätt saker vid
              rätt tillfälle.
            </seg>
            <seg n="c35985a1">
              När snön vräker ned och det är 2025 minusgrader tror jag att
              vi alla har förståelse för att det då inte kan vara helt problemfritt.
              Det är en sak. Men jag har suttit otaliga gånger utanför Nässjö
              till exempel när det varit signalfel, oavsett årstid. Där kan
              jag känna att det måste finnas mer att göra, naturligtvis med
              teknikutveckling och kanske med ytterligare ekonomiska satsningar.
            </seg>
            <seg n="a5863e83">
              Samma sak är det med någonting som är fullständigt ofattbart
              för mig, det som jag själv råkade ut för nu vid det senaste snökaoset,
              eller det första ska vi väl säga, när tåget självt rev ned kontaktledningen.
              Hur kan det bara hända i ett så modernt land som Sverige? Jag
              kan i min mobiltelefon ladda ned och titta på alla möjliga tv-program,
              men tåget river ned kontaktledningen. För mig går det här inte
              ihop. Här måste finnas kunskap och kompetens, så att man kan vidta
              snabba åtgärder.
            </seg>
            <seg n="1a8d8898">
              Det är jättebra att Per Unckel har gjort en utredning som bland
              annat visar att man ska ha krisövningar. Men resenärer runt om
              i Sverige drabbas ändå, särskilt nu på vinterhalvåret, men även
              i juli månad, även i augusti. Det hjälper inte. Det är bra med
              krisövningar, för man lär sig alltid något, och det leder ett
              steg framåt. Men det känns ändå som att det är bristen på modern
              teknik och utveckling som är det allra största bekymret. Jag är
              inte helt övertygad om att den summa pengar som regeringen har
              satt till räcker. Vi socialdemokrater och vi rödgröna har en annan
              politik på området. Vi vet också att ett av problemen är att antalet
              spår inte räcker.
            </seg>
          </u>
          <note type="speaker" n="2376122f">
            Anf. 38 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-e18fc20b528b4b56-0" n="83039f43">
            <seg n="a2209fd6">
              Fru talman! Frågan om infrastrukturproblematik och tågproblematik
              har kanske varit den mest debatterade i kammaren under den gångna
              hösten och vintern. Det finns anledning till det, för inte har
              det fungerat bra. Jag tror att vi alla är överens om att det behövs
              åtgärder för att få det att fungera med resurser till drift, underhåll
              och investeringar. Jag tror också att det behövs mycket mer kunskap
              och smarta lösningar, så att tågen kommer i tid eller så att de
              över huvud taget går. Ett modernt samhälle behöver ett smart och
              effektivt infrastruktursystem. Oavsett om det gäller godstransporter,
              varutransporter, tjänstetransporter eller persontransporter måste
              det i ett modernt samhälle fungera, och det måste vara smarta
              lösningar.
            </seg>
            <seg n="0af86c62">
              Vi lever i ett avlångt land, och förutsättningarna ser lite olika
              ut vad gäller möjligheten att hantera den problematik som finns
              framför allt vintertid. Jag bor uppe i Norrbotten, där is-, snö-
              och vinterproblematik kanske kan hanteras på ett lite bättre sätt
              än här söderut. Det är klart att det är olika förutsättningar.
              Vi har vinter med stora problem varje år och har byggt upp kunskap
              kring detta. Sedan har vi givetvis olika rörelser. Det är betydligt
              mer tågtrafikrörelser här nere. Men jag tror att kunskapsöverföringen
              inom transportsektorn behövs. Man kan det kanske lite bättre där.
              Det finns alltid någonting att lära sig.
            </seg>
            <seg n="56d28d55">
              Våra tåg ser inte ut som de gjorde på 60-talet, inte våra växlar
              heller, och det är betydligt mer rörelser. Det behövs betydligt
              mer forskning på detta område och nya innovativa lösningar. Jag
              vet att Trafikverket stöder bland annat Luleå tekniska universitet
              som har forskning om järnvägsteknik samt kyla, snö och is. Jag
              tror att det behövs mycket mer av det här för att vi ska kunna
              hitta de smarta lösningarna. Vi har i vårt land förutsättningar
              att bygga upp världens smartaste infrastruktur. Men då måste vi
              ligga i framkant när det gäller forskning och innovativa lösningar.
            </seg>
            <seg n="388c996a">
              Jag skulle vilja uppmana infrastrukturministern och regeringen
              att ta initiativ till detta att se till att den kunskap som finns
              i de olika delarna av landet överförs och att vi satsar betydligt
              mer på forskning vad gäller snö, is och kyla. Det är tekniker
              som kommer till nytta också inom andra områden, inte bara vid
              järnvägen. Jag ser också hur man hanterar flygfälten och om flygen
              kan lyfta eller landa. Det finns bättre förutsättningar för det
              i norr, där man har mer kunskap om detta. Den forskningen skulle
              kunna ge bidrag inte bara till att tågen kommer i tid utan även
              till vindkraften, som också har problem så fort det är mer än
              20 minusgrader, och mycket annat. Detta är en uppmaning till ministern
              att ta tag i forskning och innovativa lösningar. Det finns kunskap.
              Vi behöver världens smartaste infrastruktur i landet.
            </seg>
          </u>
          <note type="speaker" n="33e984f8">
            Anf. 39 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-7" n="e830a30d">
            <seg n="6d995128">
              Fru talman! Carina Adolfsson Elgestam hade två frågor. Den ena
              berör hur man kan öka punktligheten. Det är en betydligt vidare
              fråga. Jag skulle vilja börja med den andra, som handlar om hur
              man kan hantera akuta stopp och vilken beredskap som finns så
              att hanteringen blir rimlig.
            </seg>
            <seg n="4c4069dc">
              Vi har ganska färskt i minnet hur det var i Östergötland utanför
              Kimstad, där väldigt många fick sitta länge, för länge. Trafikverket
              tittar nu tillsammans med alla järnvägsföretagen på gemensamma
              instruktioner som håller på att utarbetas, så att man kan ha ett
              tydligare sätt och så att det också kan framgå på ett bra sätt
              hos vem och var ansvaret ligger och vem som ska fatta vilket beslut.
              Trafikverket självt har satt upp som en målsättning att evakuering
              ska ske inom max två timmar.
            </seg>
            <seg n="f6645caf">
              Dessutom tittar man på hur trafikledningspersonal ska utbildas
              regelbundet men också ha övningar. Det tror jag är viktigt och
              rimligt för att man ska kunna hantera de akuta stoppen. Sedan
              kan varje stopp i sig bli väldigt speciellt. Vid det som hände
              utanför Kimstad i Östergötland hade man sju tåg, varvid man fick
              fundera på om man skulle dra tillbaka några till stationen för
              att göra det lättare att evakuera. De andra hade man kvar i otillgänglig
              terräng.
            </seg>
            <seg n="0ce377cd">
              Frågeställningen om punktligheten är också oerhört viktig. Den
              handlar om så väldigt mycket mer, om hur vi kan måna om människors
              tid men också om företag och näringsliv som är i behov av att
              ha sina godstransporter försäkrade med tillförlitlighet. Ta det
              som hände nu på Norra stambanan, som kommer att stå stilla vi
              vet ännu inte riktigt hur länge. Det påverkar företag som behöver
              ha ut sina råvaror. I det här fallet berodde det på att ett godståg
              spårade ur, men det är samma sak där: Risken finns eller möjligheten
              att man använder väg, men i det här fallet kan man också använda
              Inlandsbanan. Men varje gång det här inträffar blir det problem.
            </seg>
            <seg n="bde74776">
              Då ser jag någonting som hänger ihop. Det är att vi i dag har
              en stor sårbarhet när det gäller kapacitet. Vi behöver ha mer
              kapacitet. Även om vi har tillfört mer pengar och byggt historiskt
              mycket nu den senaste tiden kommer det på sikt när man lägger
              ut kartan ändå inte att vara tillräckligt.
            </seg>
            <seg n="aac6c3eb">
              Just nu håller vi på med en genomlysning av både drift och underhåll.
              Då, Sven-Erik Bucht, är det viktigt med forskning och innovation.
              Det finns inte tillräcklig kunskap om vilka pengar vi ska lägga
              var så att vi får mesta möjliga nytta för pengarna. Det vi har
              börjat se över, och som jag ser som en ännu större utmaning som
              vi måste hantera, är inte bara nyinvesteringar, drift och underhåll
              utan också reinvesteringar. Använder vi alla möjligheter att utöka
              antalet spår, som längs med våra stambanor Södra stambanan och
              annat ser vi inom en ganska närstående tid att vi inte har kraftförsörjning
              så att det räcker. I det fallet hjälper det inte att bygga ett
              dubbelspår till eller fler mötesplatser. Vi måste ha mer kraftförsörjning.
            </seg>
            <seg n="829564c7">
              Precis det här måste vi genomlysa. Det som vi på departementet
              just nu sitter och gör det sista på är ett direktiv för att fördjupa
              och bredda den utredning som fanns tidigare om höghastighetståg
              med syfte och mål att titta på hur vi kan öka kapaciteten. Efter
              2021, när den här åtgärdsplanen tagit slut, måste vi veta vad
              som kommer därnäst. Vi ska göra det med fokus på gods- och persontrafik
              och inte minst våra kortare resor som handlar mycket om arbetspendling.
              Jag kan återkomma om det i nästa anförande.
            </seg>
          </u>
          <note type="speaker" n="1951ac30">
            Anf. 40 CARINA ADOLFSSON ELGESTAM (S):
          </note>
          <u who="carina_adolfsson_elgestam_d69032" xml:id="i-53ca71f576b83f13-2" n="5549c3f4">
            <seg n="cafb18e0">
              Fru talman! Jag vill börja med att säga att det ministern säger
              om punktlighet och långsiktighet är viktigt för att vi ska få
              en väl fungerande infrastruktur. Det vi ser nu att fler människor
              använder kollektivtrafiken är nog bara början. Jag tror att kraven
              kommer att öka ytterligare.
            </seg>
            <seg n="ec3fb4af">
              Det företag som har sitt gods ute på järnväg och inte får fram
              det i tid får också bekymmer. Det handlar alltså inte bara om
              de individer som kanske ska åka och göra en affär någonstans i
              Sverige eller utomlands eller arbetspendlar till sitt jobb. Varje
              försenat tåg är en förlust för tillväxten i landet. Detta är en
              jätteviktig fråga, inte minst långsiktigt. Här och nu har vi gigantiska
              problem, vill jag påstå.
            </seg>
            <seg n="57f0d161">
              Ministern tog upp just Kimstad, där det var sju tåg som stod.
              Jag satt själv på tåg nr 2 och känner till hela resonemanget.
              Inte minst är det viktigt med tydlighet om vad som ska göras,
              vilka åtgärder som ska vidtas. Jag vill passa på att säga att
              personalen på det tåg som jag var ombord på var alldeles utmärkt
              i sin information och sina åtgärder. Det är kanske inte varje
              gång det är så, och jag har förstått att det inte var så på alla
              tågen.
            </seg>
            <seg n="435b6a0e">
              Det fanns planer på att evakuera oss inom två timmar. Vi fick
              ganska tydliga besked om att detta skulle hända. Men det visade
              sig ganska snabbt att man inte vågade göra det. Varför inte? Jo,
              för man visste inte om det var strömförande när vi som passagerare
              skulle kliva av. Man blir faktiskt lite mörkrädd när det går till
              så år 2010 i Sverige att man inte vet om man kan evakuera passagerarna
              på tåget om det är strömförande när de kliver ut. Man kan leka
              med tanken att någon hade fått en hjärtinfarkt och att det hade
              behövts en ambulans. Vad skulle personalen då ha gjort?
            </seg>
            <seg n="1c5a1fae">
              Ministern talar om saker som behöver förbättras. Jag tror att
              det var många otydliga direktiv från dem som var ansvariga för
              personalen ombord på tåget.
            </seg>
            <seg n="337fe6f4">
              Hur ser det egentligen ut med Trafikverket? Jag menar då inte
              bara själva Trafikverket utan hela resultatet av den process som
              startade 1988, om jag minns rätt, då vi skilde SJ och Banverket.
              Redan där någonstans påbörjades dagens problem. I dag är det så
              viktigt att allt är konkurrensutsatt, och då är det svårt för
              de ansvariga i personalen ombord på tåget att i en krissituation
              få överblick över helheten och veta vad som ska göras. När man
              har så många olika huvudmän är det klart att det uppstår problem.
              Vågar man dra tåget tillbaka till Linköping, eller vilken typ
              av åtgärder ska man vidta? Är det strömförande när passagerarna
              kommer ut?
            </seg>
          </u>
          <note type="speaker" n="3229cfe8">
            Anf. 41 EDWARD RIEDL (M):
          </note>
          <u who="edward_riedl_032876" xml:id="i-0cae60013b81c3f8-0" n="545cd47d">
            <seg n="2133ad5a">
              Fru talman! Infrastrukturministern har på ett bra sätt beskrivit
              vad vi gör och vad vi avser att göra för att bli bättre på det
              här området. Jag tänkte inte uppehålla mig vid det, för jag tycker
              att hon gjorde det på ett förträffligt sätt.
            </seg>
            <seg n="573c7555">
              Sven-Erik Bucht var uppe och talade om mer pengar till drift,
              underhåll och nyinvesteringar. Carina Adolfsson Elgestam både
              hon och Sven-Erik Bucht är för övrigt socialdemokrater var uppe
              och talade om att De rödgröna har en egen politik på det här området.
              Det var också underförstått att de har mer pengar. Det är alltid
              lätt om man har en outtömlig plånbok där det finns pengar till
              allt. Då kan man göra väldigt mycket. För lyssnaren kan det vara
              värt att komma ihåg det sätt på vilket De rödgröna har tänkt finansiera
              alla sina förslag på område efter område. Den politiken har ju
              i praktiken havererat.
            </seg>
            <seg n="f3505125">
              Socialdemokraterna tävlar nu snarast om att springa bort från
              de gamla förslagen till finansieringar. Det vill säga att ni är
              ute och handlar i debatterna med en plånbok som faktiskt är tom.
              De sätt ni förut hade för att finansiera det ni nu föreslår vill
              ni inte längre kännas vid. Det som finns kvar av era finansieringsförslag
              är att skicka notan till framtida generationer, alltså genom att
              låna pengar. Det är på det sättet ni har tänkt finansiera de här
              sakerna.
            </seg>
            <seg n="8adf85b2">
              Dessutom har ni för den övriga delen tänkt låta företagen betala
              genom kilometerskatter och annat. Det är ju det ni i praktiken
              har kvar av era finansieringsförslag, och det, mina vänner, är
              ingen bra politik. Jag ville bara komplettera med den bilden.
              Det är lätt att stå i talarstolen och säga att man har egna pengar
              och gör ytterligare satsningar, men faktum är att de pengar ni
              rödgröna talar om inte längre finns kvar i förslagen.
            </seg>
            <seg n="a9398604">
              Det är bra att komma ihåg det infrastrukturministern talade om.
              Underhållet har under väldigt lång tid varit eftersatt. Därför
              har alliansregeringen under tiden också höjt resursramen för drift
              och underhåll med ganska mycket pengar man har gått från 3,8 miljarder
              till i dag 5,3 miljarder men det tar tid att komma i fatt med
              något som under väldigt lång tid har varit eftersatt.
            </seg>
          </u>
          <note type="speaker" n="4cb7e91a">
            Anf. 42 ISAK FROM (S):
          </note>
          <u who="isak_from_c7c532" xml:id="i-ac42395572a650de-0" n="c562e8d3">
            <seg n="520506fe">
              Fru talman! Jag hade egentligen inte tänkt gå upp i den här debatten,
              men jag vill göra ett viktigt påpekande. Jag är från Västerbotten,
              precis som Edward, och innan jag blev invald som riksdagsledamot
              var jag landstingspolitiker och regionpolitiker. Ibland är det
              betydligt lättare att vara regionpolitiker än att vara rikspolitiker,
              i varje fall om man är moderat och har en moderatledd regering.
            </seg>
            <seg n="bade74a8">
              För att liva upp Edwards minne lite vill jag påpeka att det var
              en enig regionstyrelse som yttrade sig över den nationella infrastrukturplanen
              fram till 2021. Man sade enhälligt att det här är oacceptabelt
              och att det är alldeles för lite pengar som går till de fyra nordligaste
              länen, bland annat till eftersatt underhåll på järnvägar. I planen
              har man ju trots allt politiskt kommit överens. Jag vill bara
              påpeka att det var en enig regionstyrelse som gjorde detta yttrande.
              Man tyckte från Västerbottens sida att det var alldeles för lite
              medel.
            </seg>
          </u>
          <note type="speaker" n="47aaaf26">
            Anf. 43 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-8" n="e830a30d">
            <seg n="745ba84c">
              Fru talman! Isak From får det att låta som om det inte händer
              något alls längre upp i landet. För att det inte ska råda någon
              förvirring vill jag påminna om att vi där har Ådalsbanan, som
              snart är färdig, och Haparandabanan, som är färdig om ett år,
              och vi har för inte så länge sedan invigt Botniabanan. Det är
              stora projekt som drar mycket resurser.
            </seg>
            <seg n="78cfdeb8">
              Jag skulle vilja komma tillbaka till Carina Adolfsson Elgestams
              diskussion om punktligheten och det som vi alla söker och strävar
              efter. Det är både en utmaning och en svårighet när det gäller
              infrastruktur. Vi har långa ledtider för den ekonomiska planeringen
              och den fysiska planeringen.
            </seg>
            <seg n="b5c9479e">
              Man kan ha vilken uppfattning man vill om detta. Men det har
              hittills aldrig investerats så mycket i järnväg som har gjorts
              de senaste åren och som ligger i plan de kommande tolv åren precis
              som det görs på vägar.
            </seg>
            <seg n="bed4ff87">
              Vi fattade beslutet om åtgärdsplanering för snart ett år sedan.
              När vi kommer fram till år 2021 kommer vi fortfarande att ha,
              om ingenting annat mer görs, kapacitetsproblem och flaskhalsar.
            </seg>
            <seg n="f2b6289c">
              Det är därför som det är så viktigt att använda kunskaper, insikt
              och information från våra forskare. Det gäller att titta på: Hur
              ser läget ut i dag? Vi har höjt anslaget för drift och underhåll
              och ökat anslaget för investeringar. Men vi har också reinvesteringar.
              Vi måste se på det.
            </seg>
            <seg n="85058c12">
              Hur ser till exempel kraftförsörjningen ut de kommande åren?
              Vi kommer om några år att se att vi har problem med det om ingenting
              görs. Hur har vi det med våra kontaktledningar? Det nämndes som
              exempel. De rivs ned. Det skapar problem när tåg stannar. Då kan
              inte andra tåg komma förbi eller komma om, utan det blir stopp.
              Det påverkar hela tågsystemet, inte minst för att vi har kapacitetsproblem.
            </seg>
            <seg n="7e82ad40">
              Vi måste också titta mer grundligt på hur det ser ut med bärigheten
              på våra spår. Hur ser underlaget ut? Hur ser rälsen ut? Hur ser
              våra växlar ut? Det vi står inför den här vintern och till viss
              del också förra vintern är inte bara vinterrelaterat. Men det
              blir extra problematiskt när vi har haft vintrar som har sett
              ut som denna.
            </seg>
            <seg n="75d88daf">
              Det är därför angeläget att titta på vad som mer behöver göras
              och lyfta blicken lite. Isak From nämnde själv att han tidigare
              satt i landstingsstyrelsen och i regionstyrelsen. Vi kan se att
              som underlag för den åtgärdsplanering som vi har fattat beslut
              om ligger varje regions tankar, prioriteringar och vilja.
            </seg>
            <seg n="4765d9ad">
              När vi nu har dem samlade skulle vi kunna tänka ett steg till.
              Var får vi ut mest kapacitet tidigare i systemet om det är möjligt?
              Jag tittar nu på några av åtgärdsplaneringarna. Vi kan ta Östergötland
              som ett exempel igen.
            </seg>
            <seg n="acdab611">
              Man talar om Ostlänken. Det är trångt på spåren på Södra stambanan.
              Det finns inte mycket som görs på Södra stambanan under de kommande
              tolv åren. Det har mycket varit hänvisat till diskussionen om
              höghastighetståg.
            </seg>
            <seg n="21505bfe">
              Framför allt i mellersta och södra Sverige ökar tågresandet och
              inte minst arbetspendlingen. Den utvecklingen vill vi se fortsatt.
              Därför är min strävan framåt: Hur kommer vi att kunna öka kapaciteten
              så att vi gör det mer rimligt att kunna transportera gods på ett
              tillförlitligt sätt? Hur ska människor kunna fortsätta att använda
              sig av kollektivtrafik och gärna pendling på våra lokala och regionala
              banor?
            </seg>
            <seg n="023f91af">
              Det är där vi har utmaningen. Där är regeringens fattade beslut
              om åtgärdsplaneringen en bra grund. Men vi måste göra mer.
            </seg>
          </u>
          <note type="speaker" n="b078e285">
            Anf. 44 CARINA ADOLFSSON ELGESTAM (S):
          </note>
          <u who="carina_adolfsson_elgestam_d69032" xml:id="i-53ca71f576b83f13-3" n="5549c3f4">
            <seg n="b005455e">
              Fru talman! Jag börjar mitt sista inlägg med att tacka ministern
              för debatten. Det finns några saker som vi är överens om. En är
              att det är viktigt att tågen kommer i tid. Det är också viktigt
              och bör vara högprioriterat med ökade satsningar för framtiden
              vad gäller järnväg. Vi tror att det är fler som kommer att använda
              järnvägen i framtiden, för att arbetspendla men också till gods.
            </seg>
            <seg n="570a7fa2">
              Mot bakgrund av det kan jag inte låta bli att konstatera det
              som ministern också säger: Man har gjort den mesta satsningen
              på järnväg historiskt. Jag inledde debatten med att säga att varje
              satsad krona är oerhört viktig. Jag är väl medveten om att det
              under de senaste årtiondena inte har satsats tillräckligt mycket.
              Men det har berott på det ekonomiska läget i landet. Det har inte
              funnits mer pengar över just då för järnvägssatsningar.
            </seg>
            <seg n="9c1d8a93">
              Vi har under årens lopp satsat en hel del för att utveckla järnvägen
              även om man hade kunnat göra mer. Man kan också konstatera att
              i just den tid vi lever i nu med hela kaoset med resandet och
              inom järnvägen väljer regeringen att inför 2011 plocka bort 600
              miljoner från Trafikverket och det som har med underhåll att göra.
              Det går inte riktigt ihop med det som ministern säger här i kammaren
              om satsningar inför framtiden.
            </seg>
            <seg n="004bd476">
              Det kan kanske vara på sin plats att lite grann motivera varför
              man väljer att göra så här och nu. För övrigt vill jag tacka för
              debatten.
            </seg>
          </u>
          <note type="speaker" n="98027d67">
            Anf. 45 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-e18fc20b528b4b56-1" n="83039f43">
            <seg n="46e7ef94">
              Fru talman! Jag hade inte tänkt säga mer i debatten. Men jag
              måste ta till orda när jag hör på Edward Riedl.
            </seg>
            <seg n="bc543226">
              Jag använde, Edward, 3 minuter och 55 sekunder till att tala
              om kunskapsöverföring och forskning och innovation som vi behöver.
              Jag använde min tid till att tala om att vi i Sverige behöver
              ett smart infrastruktursystem.
            </seg>
            <seg n="d3425486">
              Jag vet inte om du lyssnade dåligt, Edward. Också ministern talade
              om kapacitetsbrist. Kapacitetsbrist kan man givetvis lösa genom
              att bygga fler spår och göra investeringar. Jag försökte att lyfta
              fram en annan dimension i detta.
            </seg>
            <seg n="78dfda55">
              Man kan inte backa sig in i framtiden. Man måste investera, hitta
              nya smarta lösningar och icke förakta kunskap som finns. Det gäller
              att dela med sig av kunskap som finns och hitta nya lösningar
              via forskning.
            </seg>
          </u>
          <note type="speaker" n="35bbbef0">
            Anf. 46 EDWARD RIEDL (M):
          </note>
          <u who="edward_riedl_032876" xml:id="i-0cae60013b81c3f8-1" n="545cd47d">
            <seg n="4894e807">
              Fru talman! Jag kan börja med att konstatera, Isak From, att
              Västerbotten i det avseende som du talade om inte är unikt. Det
              är likadant i hela landet. Vartenda län och varenda region vill
              ha mer pengar till infrastrukturprojekt. Jag tror att alla nuvarande
              och tidigare infrastrukturministrar oavsett vilket parti de kommer
              ifrån kan intyga att det ser ut så. Man vill ha mer satsningar
              till sin egen region och så också i Västerbotten.
            </seg>
            <seg n="80150af9">
              Det vi var väldigt nöjda med i mitt hemlän Västerbotten under
              förra mandatperioden var att vi hade fått en 50-procentig ökning
              av resurserna till länstransportplanen. Det fanns betydligt mycket
              mer pengar till att lösa de infrastrukturutmaningar som vi stod
              inför. På det sättet såg det ut på många håll i landet.
            </seg>
            <seg n="2cd9d0d5">
              Sven-Erik Bucht hade ett bra inlägg. Jag hoppas att du inte tog
              det jag sade som kritik av hela ditt inlägg. I mycket av det du
              sade fanns det klokskap. Vi har mycket att hämta när det gäller
              kunskapsöverföringen.
            </seg>
            <seg n="132d1f12">
              Det jag däremot kritiserade både dig och din partikollega för
              är att ni har synen att ni hela tiden har mer pengar att satsa
              på dessa saker. Mitt inlägg handlade helt anspråkslöst om att
              de pengar som ni använder i debatten och satsar på område efter
              område har ni inte längre. Ni har backat från de flesta av de
              förslag som skulle finansiera dessa utgifter.
            </seg>
            <seg n="647c9e0f">
              En budget består av intäkter och utgifter. Höjer man intäkterna
              kan man höja utgifterna. Men det ni har gjort är att ni har tagit
              bort de intäktsförstärkningar ni har talat om för de förslagen.
              Ändå står ni fortfarande i talarstolen i kammaren och i debatten
              och talar om utgiftsökningar.
            </seg>
            <seg n="49a973a2">
              Det, mina vänner, går inte ihop. Det ville jag upplysa dem som
              lyssnar på debatten om och därigenom föra in ytterligare ett perspektiv
              i den.
            </seg>
          </u>
          <note type="speaker" n="5a32ecb2">
            Anf. 47 ISAK FROM (S):
          </note>
          <u who="isak_from_c7c532" xml:id="i-ac42395572a650de-1" n="c562e8d3">
            <seg n="bda21f78">
              Fru talman! Det är helt riktigt som Edward säger; vi för en annan
              politik. Vi hade en annan budgetmotion på infrastrukturområdet.
              Den motionen röstades ned av de borgerliga partierna.
            </seg>
            <seg n="489091e7">
              Vi anser också att man kan låna till infrastruktur. Det är samma
              sak som om jag eller någon annan lånar till ett hus. Vi tror att
              det huset ska ha ett värde. Om vi bygger en Norrbotniabana, en
              bro eller en väg tror vi att den vägen eller tågbanan ska ha ett
              fortsatt värde framöver. Vi bygger dem för framtiden.
            </seg>
            <seg n="d678a188">
              Det vi gör i dag har våra barn och framtida generationer nytta
              av lika väl som när man på 1880-talet och 1890-talet beslutade
              om att det nog var viktigt att bygga stambanan. Den har vi fortfarande
              nytta av, men den är i behov av en del underhåll.
            </seg>
            <seg n="23cfade7">
              Det behovet finns i dag, och i dag är det den borgerliga regeringen
              som har ansvaret. Det är därför vi har denna debatt. Tänk på det!
            </seg>
          </u>
          <note type="speaker" n="c41b5a2f">
            Anf. 48 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-9" n="e830a30d">
            <seg n="b88a72c6">
              Fru talman! Carina Adolfsson Elgestam avslutade sitt inlägg med
              att säga att vi plockar bort 600 miljoner kronor från Trafikverket
              när det gäller drift och underhåll. Det var också en helt ny siffra,
              fru talman. Andra siffror har nämnts i sammanhanget; 700 miljoner
              är det som har varit i diskussionen tidigare.
            </seg>
            <seg n="cf154f6f">
              Men om vi ska vara riktigt uppriktiga: Om man jämför anslaget
              för drift och underhåll mellan 2010 och 2011 och plockar bort
              de tidigare särskilda satsningar som var av engångskaraktär under
              2010 skiljer det 4 miljoner. För er som undrar hur mycket 4 miljoner
              är i sammanhanget kan jag tala om att drift och underhåll får
              5,2 miljarder. Däremot har Trafikverket självt, för att göra extra
              insatser under den här vintern och jobba mer med underhållet,
              beslutat att inom sin egen ram tillföra 500 miljoner. Det har
              man kunnat göra dels genom det mandat verket har att använda sin
              anslagskredit, dels genom att en hel del projekt har blivit klara
              tidigare och till en lägre kostnad. På så sätt har man kunnat
              använda pengar i underhållet, vilket vi också har sagt okej till.
            </seg>
            <seg n="85aad276">
              Jag tycker, fru talman, att diskussionen om tågen, som ibland
              kan kännas som den återkommer rätt ofta i den här kammaren, ändå
              har varit bra. Det finns ett steg framåt utifrån Carina Adolfsson
              Elgestams interpellation. Det handlar om på vilket sätt vi kan
              ha en rimlig hantering när det gäller akuta stopp, som emellanåt
              kommer att inträffa. Det har hänt och det kommer att hända också
              framöver. Vi har redovisat denna del. Men det gäller framför allt
              punktligheten. I grund och botten handlar det om att måna om människors
              tid men också om företags möjlighet att verka och växa. Jag vet
              att vi har åtgärder på gång nu, men vi måste också hela tiden
              titta framåt. Det behövs mer för att klara livet också efter 2021.
            </seg>
          </u>
          <note n="1eee5d54">
            Överläggningen var härmed avslutad.
          </note>
          <note n="98fda140">
            12 § Svar på interpellation 2010/11:124 om tillgänglighet på
            tåg
          </note>
          <note type="speaker" n="ff2da7ac">
            Anf. 49 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-10" n="e830a30d">
            <seg n="8c2572a9">
              Fru talman! Eva Olofsson har frågat mig om jag avser att verka
              för att SJ snarast vidtar åtgärder som leder till att personer
              med funktionsnedsättning inte diskrimineras genom att inte kunna
              färdas med tåg och om jag avser att ta initiativ till att järnvägstrafiken
              inom en snar framtid är tillgänglig för alla människor.
            </seg>
            <seg n="cb3487ed">
              Jag håller med Eva Olofsson om att det är viktigt att tågresandet
              är tillgängligt även för personer med funktionsnedsättning. I
              EU-förordningen om rättigheter och skyldigheter för tågresenärer,
              som trädde i kraft för drygt ett år sedan, ställs det också särskilda
              krav på bland andra järnvägsföretag och stationsförvaltare om
              just detta. Järnvägsföretag och stationsförvaltare ska bland annat
              fastställa icke-diskriminerande regler för personer med funktionshinder
              eller nedsatt rörlighet. Organisationer som företräder dessa personer
              ska ha möjlighet att aktivt delta i detta arbete.
            </seg>
            <seg n="98aaa182">
              Järnvägsföretagen och stationsförvaltarna är även skyldiga att
              kostnadsfritt lämna assistans till personer med funktionshinder
              eller nedsatt rörlighet i samband med tågresor, till exempel vid
              av- och påstigning och ombord på tågen. Trafikverket och Jernhusen
              AB tillhandahåller, i egenskap av stationsförvaltare, sådan assistans
              på ungefär 120 järnvägsstationer som en direkt följd av EU-förordningens
              ikraftträdande.
            </seg>
            <seg n="ff317906">
              Det finns även EU-bestämmelser som reglerar hur nya järnvägsfordon
              ska vara utformade för att de ska vara tillgängliga. Tyvärr kommer
              det att ta tid för detta att slå igenom i praktiken eftersom livslängden
              för tåg är relativt lång.
            </seg>
            <seg n="b79a273d">
              SJ AB (SJ) är ett av staten helägt bolag. Bolaget bedriver affärsmässig
              verksamhet. Det är styrelse och ledning som ansvarar för operativa
              frågor. I vilken utsträckning SJ anskaffar fordon som är tillgängliga
              för personer med funktionsnedsättning är en operativ fråga som
              således tillhör bolagets ansvarsområde. SJ bedriver ett kontinuerligt
              kvalitetsarbete. Ett konkurrenskraftigt utbud av tjänster och
              nöjda kunder är en förutsättning för lönsamhet.
            </seg>
            <seg n="1a90f1a0">
              Statens primära ansvar för att göra järnvägstrafiken tillgänglig
              för alla gäller de järnvägsstationer som Trafikverket förvaltar.
              Närmare bestämt är det plattformar och förbindelser till och från
              plattformar som tillhör Trafikverkets ansvarsområde. För att åstadkomma
              en användbar station behöver en mängd åtgärder vidtas. Bland annat
              behöver ledstråk till och på plattformar samt bättre belysning
              tillskapas. Jag känner till att Trafikverket har ett nära samarbete
              med ägarna av stationshusen som i många fall är det statliga bolaget
              Jernhusen AB om att samordna anpassningsarbetet för att göra hela
              stationsområdet användbart för alla.
            </seg>
            <seg n="815421d8">
              Regeringen gav 2006 i uppdrag till Banverket och Vägverket, som
              numera är Trafikverket, att konkretisera målet om att kollektivtrafiken
              ska vara tillgänglig till 2010. Det gjordes genom att myndigheterna
              skulle definiera ett prioriterat nät av tillgänglig kollektivtrafik
              som skulle kunna bli klart till 2010. För järnvägens del menade
              Banverket att 150 järnvägsstationer borde göras tillgängliga till
              detta år. Arbetet har dock satts i gång alldeles för sent, och
              regeringen fattade därför 2008 beslut om att öronmärka ytterligare
              150 miljoner kronor för att just påskynda anpassning av dessa
              stationer. I dagsläget är drygt 40 stationer tillgängliga för
              personer med funktionsnedsättning.
            </seg>
            <seg n="525a41df">
              Uppgiften att anpassa ett stort antal järnvägsstationer är prioriterad.
              Det arbete som har påbörjats under senare år behöver fortsätta
              efter det att 2010 nu är passerat. Trafikverket har till uppgift
              att se till att järnvägsstationerna blir alltmer tillgängliga
              och användbara. Jag avser att noggrant följa utvecklingen i syfte
              att se till att allt fler, även personer med funktionsnedsättning,
              ska kunna använda sig av transportsystemet.
            </seg>
          </u>
          <note type="speaker" n="87baecdd">
            Anf. 50 EVA OLOFSSON (V):
          </note>
          <u who="eva_olofsson_993bb0" xml:id="i-6cec63ed2f0d4475-0" n="ebf0d978">
            <seg n="4ee60d59">
              Fru talman! Jag får tacka statsrådet för svaret, men jag måste
              säga att jag hade önskat en betydligt starkare viljeinriktning
              och ett större engagemang i frågan.
            </seg>
            <seg n="c5a608e7">
              Bakgrunden till min interpellation är att jag har mött många
              människor med funktionsnedsättning som har berättat hur dåligt
              det fungerar att åka tåg i dag. Kort sagt kan man säga att det
              många av oss nu har upplevt i vinter och förra vintern med ovanligt
              mycket snö och is, försenade tåg, inställda tåg, att inte kunna
              planera framåt, att inte veta om man kommer i tid till det viktiga
              mötet eller jobbet och bristande information upplever många människor
              med funktionsnedsättning året om. De har en ständig vinter. Det
              är orimligt, och det är ren och skär diskriminering.
            </seg>
            <seg n="9116fa40">
              Låt mig berätta om en göteborgare Erik, en bekant till mig i
              min hemstad. Jag gör det med hans fulla godkännande. Han är rullstolsburen.
              Han skulle på ett kundbesök i Gävle. Han försökte boka biljett
              från Göteborg till Gävle. Det är en sträcka på 52 mil. Men han
              fick inte gå av i Gävle. Det skulle ta en och en halv till två
              minuter, och det var för lång tid. I stället erbjöds han en 80
              mil extra tur, först till ändhållplatsen i Östersund och sedan
              tillbaka till Gävle med färdtjänst. Efter en lång diskussion kom
              han fram till att det var bättre att han åkte de 52 milen mellan
              Göteborg och Gävle direkt med färdtjänst.
            </seg>
            <seg n="8b97fe3b">
              En annan person kom inte med X 2000 hem till Karlstad. Liftarna
              har varit trasiga i över ett år, och de manuella fick inte användas
              här i Helsingfors. Det fick bli ett långsammare tåg två timmar
              senare, och man hade glömt att informera.
            </seg>
            <seg n="073e9aa8">
              En tredje person blev kvar på perrongen jag tror att det var
              i Linköping för att tåget stannade för långt fram. Hon blev hänvisad
              till ett tåg två timmar senare, men då var mötet som hon skulle
              på redan slut.
            </seg>
            <seg n="760a8adb">
              Min partikamrat artisten och sitdownkomikern Jesper Odelberg
              har fått räkna bort tåget som färdmedel fast det är det han vill
              använda när han åker Sverige runt och uppträder.
            </seg>
            <seg n="2b26acca">
              Riksförbundet för Rörelsehindrade Barn och Ungdomars årsrapport
              heter just Utom Emma för hon fick stanna hemma . Det är inte så
              svårt att gissa vad det handlar om. Det handlar om bristen på
              tillgänglighet när det gäller tåg och kollektivtrafik.
            </seg>
            <seg n="a1c79e92">
              Så här tycker inte jag och Vänsterpartiet att det kan vara. Det
              handlar om diskriminering.
            </seg>
            <seg n="88361d01">
              Jag tycker att statsrådet ägnar en stor del av svaret åt en EU-förordning
              som trädde i kraft för ett år sedan. Den reglerar bland annat
              rätten till assistans på stationer, men i Sverige har vi en lag
              om handikappanpassad kollektivtrafik som är mer än 30 år gammal.
              Vi har haft en nationell handlingsplan i tio år där vi 2010 borde
              ha kommit fram till målet om en tillgänglig kollektivtrafik. Vi
              har skrivit under FN:s konvention som gäller människor med funktionsnedsättning.
            </seg>
            <seg n="ed1926bf">
              Låt mig gå tillbaka till Erik igen. Han säger att tillgängligheten
              är betydligt sämre i dag än vad den var tidigare. Att reparera
              ett mekaniskt fel på X 2000 samtidigt som man tar bort permanenta
              liftar på intercitytågen mellan Helsingfors och Göteborg är ganska
              dåligt.
            </seg>
            <seg n="7fee79c9">
              Statsrådet säger i sitt interpellationssvar att statens primära
              ansvar är just järnvägsstationerna som Trafikverket förvaltar
              och abdikerar när det gäller själva tågresandet. Människor ska
              inte till järnvägsstationen i de allra flesta fall. En tillgänglig
              järnvägsstation är väldigt bra när man ska vidare på en tillgänglig
              tågresa, men utan den tillgängliga tågresan är den inte till mycket
              hjälp.
            </seg>
            <seg n="f1ea6686">
              Jag vill därför veta vad statsrådet tänker göra för att också
              tågresorna och inte bara stationerna ska bli tillgängliga.
            </seg>
          </u>
          <note type="speaker" n="5c70e48e">
            Anf. 51 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-11" n="e830a30d">
            <seg n="04874b41">
              Fru talman! Jag har samma uppfattning som visas i andemeningen
              i Eva Olofssons anförande, nämligen att kan vi få bättre tillgänglighet
              och möjligheter för dem med funktionsnedsättning innebär det oftast
              bättre tillgänglighet för alla. Det gäller oavsett om vi pratar
              om bättre skyltar, bättre framkomlighet, att det finns rulltrappor
              och hissar och så vidare.
            </seg>
            <seg n="314caee0">
              Eva Olofsson pratade om att vårt ansvar gäller plattformar, stationer
              och annat och avslutade med att fråga hur vi får tillgänglighet
              på själva tågen. Jag nämnde inledningsvis att det är operatörernas
              ansvar. I det här fallet är det ofta SJ, och jag vet vad SJ bland
              annat håller på med.
            </seg>
            <seg n="fee9cd98">
              Eva Olofsson refererade till exempel som rör människor som på
              olika sätt inte har kunnat komma på tåget för att rullstolsliftarna
              inte har fungerat. Det grundar sig på att man för ett antal år
              sedan upptäckte fel. Därför har man plockat bort dem, och det
              har tagit en tid. Men från och med i dag sker försäljningen av
              rullstolsplatser på X 2000 via callcenter. Nu är rullstolsliftarna
              på plats. Det har tagit ett år, men nu finns de på plats. Det
              ska också vara fullt möjligt att från den 21 januari köpa rullstolsplatser
              via hemsidan. Den första dagen när det är möjligt att åka är den
              24 januari. Det som många har upplevt det senaste året, att man
              inte har kunnat ta sig fram därför att man inte har kunnat komma
              på tåget, ska vara avhjälpt från och med i dag.
            </seg>
            <seg n="02bed630">
              När man har återställt rullstolsliftarna har man också passat
              på att se till att vi har liftar som klarar betydligt mer i vikt
              än tidigare. Dessutom är de större i både bredd och längd. Det
              är också bra med tanke på vilken typ av rullstol man har med sig.
            </seg>
            <seg n="3298ae17">
              Det finns andra saker som jag också skulle vilja lägga till när
              vi pratar om tillgänglighet. Det blir väldigt lätt så att man
              pratar om dem som på något sätt har svårt att ta sig fram därför
              att de har nedsatt rörlighet, vilket också är förklarligt.
            </seg>
            <seg n="0d8736c5">
              För ungefär en vecka sedan träffade jag själv representanter
              för Synskadades Riksförbund. Det handlar lite grann om samma saker
              där när det gäller hur man ska kunna ta sig fram och resa. Man
              är oftast väldigt beroende av en ledsagare. Här för jag just nu
              diskussioner. Jag ska nu i veckan till Jernhusen för att diskutera
              hur alla aktörer kan jobba mer gemensamt utifrån den hjälpbehövandes
              perspektiv.
            </seg>
            <seg n="ae019c4e">
              Jag kan se framför mig hur Helsingforss station skulle kunna
              vara en station där man tänker lite vidare och lite bredare. Där
              finns det många aktörer, till exempel det lokala SL som har tunnelbanor
              och bussar, en bussterminal på Cityterminalen och SJ:s fjärrtåg.
              Där kan det ibland vara problematiskt för den som behöver ha ledsagare
              att gå till en speciell mötesplats. I stället borde den person
              som kanske hittar till något ställe få vara mer flexibel och välja
              var man möter sin ledsagare och dessutom få hjälp hela vägen.
              Det är ungefär så det fungerar på Arlanda när det gäller flyget.
              Det finns mycket man kan lära av varandra. Jag tror att man kan
              bredda det här på många sätt.
            </seg>
            <seg n="886dde6a">
              Det som är viktigt i regeringens ambition är hur tillgängligheten
              på stationerna kan bli bättre. Det var därför som vi avsatte mer
              pengar. Det är ett problem om perrongerna är för korta, om det
              inte finns hissar och om det inte finns tillräckligt god skyltning.
              Det är ett arbete som fortfarande är prioriterat och ligger fast.
            </seg>
            <seg n="2543e6c7">
              Operatörerna, i det här fallet SJ, har också ett ansvar. Vartefter
              de nu byter ut tåg har de också möjlighet att skapa en bättre
              kapacitet. Jag tycker framför allt att det är bra att de här rullstolsliftarna
              nu finns på plats, och så är det från och med i dag.
            </seg>
          </u>
          <note type="speaker" n="a7025c77">
            Anf. 52 EVA OLOFSSON (V):
          </note>
          <u who="eva_olofsson_993bb0" xml:id="i-6cec63ed2f0d4475-1" n="ebf0d978">
            <seg n="ef3f8f6f">
              Fru talman! Jag vet också att de kommer att fungera från och
              med den 24. Det har tagit ett år, en månad och två veckor. Man
              kan kanske tycka att det är en något lång tid. Det som har varit
              problematiskt är ju att det under tiden inte har gått att gå av
              på stationer under vägen även om det går på en och en halv till
              två minuter. Man har inte ansett att det finns tid till detta.
              Därför har man begränsat människors möjligheter oerhört, och därför
              dyker sådana exempel som Erik Ljungbergs resa från Göteborg via
              Östersund till Gävle upp.
            </seg>
            <seg n="b61808e8">
              Jag tycker att det är bra att man satsar på järnvägsstationerna,
              men människor ska ju vidare därifrån med ett tåg. Jag tycker också
              att det är bra att statsrådet tar fram att tillgänglighet rör
              fler än de rullstolsburna. Det rör inte minst information till
              och omhändertagande av människor som har andra funktionsnedsättningar.
              Det kan vara psykiska sådana, och det kan handlar om människor
              som behöver extra omhändertagande och information när det uppstår
              problem. Som vi vet har informationen inte alltid fungerat så
              bra för oss som inte har några svårigheter att ta till oss den.
            </seg>
            <seg n="050b970f">
              Jag tycker ändå att det är en väldigt passiv inställning när
              det gäller tågen. Jag vet att den här regeringen driver avregleringen,
              och vi vill något helt annat. Vi tycker att det här ingår i välfärden
              och i samhällsansvaret. Vi tycker att en helhetsstruktur är bättre
              för alla svenskar, och inte minst för människor med funktionsnedsättning.
              Man måste lyfta in tillgänglighetsfrågorna ur ett funktionshinderperspektiv.
            </seg>
            <seg n="abddcb72">
              Jag vet att handikapprörelsen har drivit detta i det tillgänglighetsråd
              som finns och fått svaret att det inte går eftersom man inte kan
              avreglera då. Jag undrar vad statsrådet tycker om det svaret.
              Det måste väl gå att driva tillgänglighetskrav? Det måste väl
              gå att ställa krav vid upphandlingar? Regeringen måste väl kunna
              driva att tillgängligheten också ska gälla själva tågresan? Om
              man inte hade satsat på den här avregleringen hade man kunnat
              styra SJ och sätta upp målsättningen att det ska vara tillgängligt
              och avsätta resurser för detta.
            </seg>
            <seg n="d99fc54b">
              Jag tycker också att det är väldigt synd att man har en så begränsad
              syn på människor med funktionsnedsättning. Nu ska de vara väldigt
              glada för att de kan åka X 2000, och många är väldigt glada att
              det äntligen är klart. Samtidigt tar man bort liftar på intercitytågen
              mellan Helsingfors och Göteborg. Det innebär att man inte kan
              välja att åka ett billigare och långsammare tåg om man kanske
              mår illa när man åker X 2000, vilket en del människor gör. Synsättet
              att det bara ska finnas en möjlighet för människor med funktionsnedsättning
              finns fortfarande kvar. De har inte samma valmöjligheter som vi
              andra.
            </seg>
            <seg n="a18530ac">
              Jag skulle vilja höra om statsrådet är beredd att driva skarpa
              krav på att tillgänglighet måste finnas med i upphandlingen. Veolia,
              som är ett jättestort företag med 80 000 anställda i 28 länder,
              kör tåg från 60-talet mellan Malmö och Helsingfors. De tågen är
              inte ett dugg tillgängliga. Får vi en utveckling mot fler och
              fler operatörer som kör gamla tåg som inte är tillgängliga går
              vi inte framåt och får inte ett tillgängligare tågresande, utan
              då går vi faktiskt bakåt. Då hjälper det inte att järnvägsstationerna
              är väldigt tillgängliga, vilket de självklart måste vara. Det
              måste vara en tillgänglighet både på tågen och på järnvägsstationerna.
            </seg>
            <seg n="115d231d">
              Hur vill regeringen göra för att driva tydliga krav på att allt
              tågresande med det statliga bolaget och det som upphandlas ska
              vara tillgängligt?
            </seg>
          </u>
          <note type="speaker" n="2e6bf658">
            Anf. 53 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-12" n="e830a30d">
            <seg n="8b8939b0">
              Fru talman! Ibland låter det som att avreglering när det gäller
              persontrafik är allt ont i världen. Ändå har vi inte avreglerat
              ännu. Vi är på väg och vi håller på. När det gäller godstrafiken
              har den funnits en tid. Där finns det flera operatörer. Men när
              det gäller persontrafiken och trafiken på de långa sträckorna
              ska avtalen med Trafikverket träffas före april, och 2012 ska
              avregleringen vara på plats, så att flera olika tågoperatörer
              har möjlighet att konkurrera om resenärerna.
            </seg>
            <seg n="82cd0eb9">
              Det är min uppfattning att den som vill operera inom tåg och
              köra människor ska göra det efter människors behov, möjligheter
              och vilja. Det är ett sätt att vinna både nöjda resenärer och
              fler resenärer. Alla som är med och vill bedriva en sådan här
              verksamhet måste följa de lagar och regler som gäller, och det
              är inte okej med diskriminering.
            </seg>
            <seg n="acbfb5b4">
              Eva Olofsson nämnde att det har varit problematiskt. Ja, det
              har det varit. Det har varit problematiskt för många, och kanske
              inte minst när det gäller den information som man har fått, eller
              kanske snarare inte har fått i vissa fall, för att ha möjlighet
              att påverka sin tid.
            </seg>
            <seg n="f525ce89">
              I takt med att vi ställer krav på våra perronger och stationer
              ska tillgängligheten bli möjlig. Vi tittar också mer och mer på
              hur samarbetet kan bli bättre när det gäller att ta hänsyn till
              människor som av olika anledningar har svårt att ta sig fram,
              antingen på grund av begränsad rörlighet eller på grund av att
              man inte ser.
            </seg>
            <seg n="6bbda043">
              Jag ser nu att det finns ett intresse för detta, och kunskapen
              finns hos en del men inte hos alla. Det har jag märkt ganska tydligt
              när jag nu har fört diskussioner med till exempel Jernhusen, där
              man är nyfiken på hur man kan göra än mer än det man gör i dag.
              Här krävs naturligtvis en diskussion och en dialog med organisationer
              som har egen kunskap om det här.
            </seg>
            <seg n="212d0c07">
              I EU-lagstiftningen, som jag nämnde inledningsvis, är det 48
              timmars resa som ställs som krav för att du ska få en ledsagare.
              Vi har på frivillig väg valt 24 timmar. Men det kan å andra sidan
              innebära att en person som vill köpa en sistaminutenbiljett inte
              har möjlighet att göra det därför att man måste beställa en ledsagare
              i tid. Det finns naturligtvis saker som vi kan utveckla mycket
              mer. Men jag tror att det är att göra det väldigt enkelt för sig
              att i den här diskussionen säga att det är på grund av att vi
              vill avreglera som människor inte har rättvisa förutsättningar
              att ta sig fram i tågtrafiken. Det är åtminstone inte min uppfattning.
            </seg>
            <seg n="be516dfa">
              Jag kommer att fortsätta att driva på dels att Trafikverket tillsammans
              med framför allt Jernhusen jobbar vidare med stationsutvecklingen
              såsom det är tänkt, dels för att tempot inte ska tappas alltför
              mycket, även om det har blivit förseningar. Vi har ändå tillfört
              mer pengar. Jag kommer också att föra diskussioner när jag är
              ute och träffar representanter från organisationer, för min tanke
              är att vi ska måna om alla människors tid.
            </seg>
          </u>
          <note type="speaker" n="61c98a87">
            Anf. 54 EVA OLOFSSON (V):
          </note>
          <u who="eva_olofsson_993bb0" xml:id="i-6cec63ed2f0d4475-2" n="ebf0d978">
            <seg n="fe120030">
              Fru talman! Även innan vi fick en borgerlig regering och medan
              vi hade handlingsplanen med målet en tillgänglig kollektivtrafik
              2010 drev vi i Vänsterpartiet att det måste gå fortare och tyckte
              att det gick för sakta. Och det kom en proposition från alla de
              tre rödgröna partierna 2006 som sedan inte togs till vara.
            </seg>
            <seg n="0d793dd0">
              Vi kan konstatera att det inte har räckt med den så kallade goda
              viljan. Det har inte blivit den tillgänglighet som behövs. Nu
              hoppas jag verkligen att vi får en lagstiftning. Det är regeringen
              som måste lägga fram en lagstiftning som innebär att bristande
              tillgänglighet är diskriminering och att man kan få betala skadestånd
              om man diskriminerar personer, men den finns inte ännu. Jag hoppas
              att den kommer snart.
            </seg>
            <seg n="3f1db3c9">
              Vi kan se att Veolia till exempel kan sätta in tåg mellan Helsingfors
              och Malmö som saknar tillgänglighet över huvud taget. Då tycker
              jag att statsrådet allvarligt måste fundera på: Är det helt fel
              som Banverket sade, att man inte kan ta in de här kraven i upphandlingen
              därför att man då försvårar avregleringen? Jag tycker att det
              ska ställas krav, för tillgänglighet är ett viktigt kvalitetskrav.
              Det är ett viktigt krav för människors möjlighet till delaktighet,
              jämlikhet och deltagande och för att vi inte ska diskriminera
              stora grupper människor i Sverige. Det måste finnas med när man
              går ut och upphandlar, men det gör inte det i dag.
            </seg>
            <seg n="9f9b55de">
              Handisam, som är en samordningsorganisation när det gäller handikappfrågor,
              säger också väldigt tydligt att man inte kommer framåt därför
              att det saknas krav på tillgänglighet när det görs upphandlingar
              av både busstrafik och tågtrafik. Och jag har fortfarande inte
              fått minsta lilla svar på vad statsrådet vill göra för att tillgängligheten
              ska finnas med.
            </seg>
          </u>
          <note type="speaker" n="cf48b648">
            Anf. 55 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-e0e239918233e9b1-0" n="e830a30d">
            <seg n="3cf9d327">
              Fru talman! Jag tycker att jag var ganska tydlig inledningsvis
              med att tala om vad vi har för EU-lagstiftning och att vi faktiskt
              följer den. Vi går till och med något längre än vad lagen kräver.
              Dessutom har vi i våra transportpolitiska mål som ett av delmålen,
              som är en viktig faktor, funktionsmålet. Det gäller möjligheten,
              inte minst ur jämställdhetsperspektiv men också för människor
              med olika typer av funktionshinder, att ha ett hela-resan-perspektiv.
              Det ska fungera från hemmet och dit man ska.
            </seg>
            <seg n="b13837f5">
              Jag tycker också att det är viktigt att ta med sig, om det finns
              ett missförstånd, att de regler och lagar som finns och gäller
              i Sverige ska följas, och då är det inte okej med diskriminering.
            </seg>
            <seg n="d81ded3e">
              Jag tror att när vi kommer längre framåt, när människor har större
              möjlighet att välja på ett annat sätt, när vi börjar komma i gång
              med operatörer som ser till människors behov och också möter deras
              behov på ett annat sätt, är det en fördel.
            </seg>
            <seg n="12fa29ab">
              Det som är bra, eftersom diskussionen här i dag, fru talman,
              har handlat om SJ och den otillgänglighet som har pågått under
              en tid, är att SJ:s operativa ledning och styrelse har jobbat
              för att öka tillgängligheten. I dag har rullstolsliftarna äntligen
              kommit på plats. Avsaknaden av rullstolsliftar har varit väldigt
              begränsande för många människor som vill åka tåg.
            </seg>
          </u>
          <note n="1eee5d54">
            Överläggningen var härmed avslutad.
          </note>
          <note n="a0986f54">
            Ajournering
          </note>
          <note n="4e79650f">
            Kammaren beslutade kl. 15.58 på förslag av förste vice talmannen
            att ajournera förhandlingarna till kl. 18.00.
          </note>
          <u who="unknown" xml:id="i-4805bc625a8a506c-0" n="e830a30d">
            <seg n="f5c53d5e">
              Återupptagna förhandlingar
            </seg>
          </u>
          <note n="9f482466">
            Förhandlingarna återupptogs kl. 18.00.
          </note>
          <note n="e01ed3b5">
            13 § Svar på interpellation 2010/11:137 om ökad flygkapacitet
            i södra Lappland
          </note>
          <note type="speaker" n="cd09adcd">
            Anf. 56 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-13" n="e830a30d">
            <seg n="f8bb10e3">
              Fru talman! Isak From har frågat mig vilka åtgärder jag avser
              att vidta för att möta kravet på ökad flygkapacitet, bland annat
              utbyggnad av Sagadals flygplats, som tillväxt av turismen i södra
              Lappland förutsätter.
            </seg>
            <seg n="6bfc629b">
              Jag håller med Isak From om att en utökad flygkapacitet i regionen
              skulle kunna bidra till att utveckla turismen där. Frågan om utbyggd
              flygplatsinfrastruktur är emellertid i första hand en fråga för
              flygplatshållaren, i detta fall kommunen, och i andra hand för
              regionen, i detta fall Region Västerbotten. Det finns vissa möjligheter
              för regionerna att få statligt bidrag till den här typen av investeringar,
              men detta förutsätter att regionen i fråga först bestämmer sig
              för att, i sin länstransportplan, satsa på projektet. Därefter
              kan regionen hos Trafikverket ansöka om statlig delfinansiering
              som maximalt kan uppgå till 50 procent av investeringskostnaden.
            </seg>
            <seg n="424d36af">
              Mot den bakgrunden vill jag i första hand hänvisa Isak From till
              de regionalt ansvariga i Västerbotten.
            </seg>
          </u>
          <note type="speaker" n="861f3950">
            Anf. 57 ISAK FROM (S):
          </note>
          <u who="isak_from_c7c532" xml:id="i-ac42395572a650de-2" n="c562e8d3">
            <seg n="7ecd0aa8">
              Fru talman! Jag tackar statsrådet för svaret. Om jag ska se positivt
              på det kan jag i svaret se att statsrådet ser potentialen och
              delar min syn på en utvecklingsbar näring. Men när vi kommer till
              finansiering blir det kärvare.
            </seg>
            <seg n="159c3692">
              Fru talman! Till skillnad från den moderatledda regeringen anser
              vi socialdemokrater att staten ska ha ansvaret för infrastrukturen
              och då även flyget och flygplatserna.
            </seg>
            <seg n="70843894">
              Fru talman! Fjäll- och vildmarksturismen i Sverige är bara i
              början av sin utveckling. Det finns en stor potential för de entreprenörer,
              invånare och kommuner som vågar och vill utveckla sig inom fjäll-
              och vildmarksturism. De kommuner som omfattas av samarbetet i
              södra Lappland har sett behovet av att kraftsamla och organisera
              sig för att ta till vara den potential som finns och inte missa
              möjligheterna.
            </seg>
            <seg n="2bf369da">
              Södra Lappland har en storslagen natur och kulturmiljövärden
              innehållande djupa skogar, storartade jakt- och fiskemöjligheter,
              vandringsmöjligheter, fjälltoppar 150 stycken på över 1 000 meter
              och fyra stora fjällområden i Stora Blåsjön, Borgafjäll, Klimpfjäll
              och Kittelfjäll. Vi får inte heller glömma det samiska kulturarvet.
              Sammantaget innebär detta stora möjligheter att utveckla turismen
              i området till en kraftfull basnäring som kan ge många arbetstillfällen.
            </seg>
            <seg n="fedc97b5">
              Förutsättningarna för att utveckla turismen i södra Lappland
              är i huvudsak två. Det ena är ett ökat samarbete i regionen, vilket
              man nu aviserar genom att fyra kommuner i två län, Vilhelmina,
              Dorotea, Åsele och Strömsund, bildar ett gemensamt destinations-
              och marknadsföringsbolag.
            </seg>
            <seg n="b7c21c13">
              Det andra, fru talman, är tillgängligheten till området. Södra
              Lappland är stort. Det är stort som Belgien, har 25 000 invånare
              och omfattar drygt 27 240 kvadratkilometer. Området är beläget
              drygt 70 mil från Helsingfors. Det tar drygt 15 timmar att resa
              dit med tåg och buss om vi bortser från förseningar och andra
              brister. Det gör att flyget är det enda reella alternativet för
              både företag och befolkning men framför allt för den, om möjligt,
              växande besöksnäringen.
            </seg>
            <seg n="8a27122f">
              Det som är ett hinder i vägen för utvecklingen är den bristande
              kapaciteten inom flyget. Flygkapaciteten är inte anpassad för
              att möta efterfrågan. Till exempel kan de flygplan som trafikerar
              Sagadals flygplats i Vilhelmina kommun och som flyger vidare till
              Hemavan endast ta emot sex par skidor när flygplanet är fullbelagt.
            </seg>
            <seg n="908dc0b0">
              Framför allt vinterturismen kräver bättre kapacitet och möjlighet
              till chartertrafik, vilket inte är möjligt i dag. Därför är behovet
              stort av en flygplats av internationell standard, och det kräver
              byggandet av en ny landningsbana på Sagadals flygplats i Vilhelmina.
              Det är en helt nödvändig förutsättning för tillväxt inom besöksnäringen.
            </seg>
            <seg n="550a0bae">
              Fru talman! I valrörelsen gjorde framför allt Moderaterna ett
              stort nummer av att kommunerna bara ska syssla med välfärdens
              kärna. Man kan inte låta bli att undra. För vissa kommuner blir
              det nödvändigt att driva flygplatser medan staten tar huvudansvaret
              i andra. Jag tycker att Moderaterna och de övriga borgerliga partierna
              ska ta sig en rejäl funderare. Är detta vettigt?
            </seg>
          </u>
          <note type="speaker" n="9b685ceb">
            Anf. 58 EDWARD RIEDL (M):
          </note>
          <u who="edward_riedl_032876" xml:id="i-0cae60013b81c3f8-2" n="545cd47d">
            <seg n="4150953d">
              Fru talman! Det är roligt att se länskamrater i talarstolen så
              ofta. Det är kul att Västerbotten syns.
            </seg>
            <seg n="94caf4d9">
              Jag undrar, fru talman, hur mycket Isak From funderade innan
              han plitade ned sina rader. Är Socialdemokraterna numera emot
              att vi har Region Västerbotten och att vi har tagit över ansvaret
              för bland annat länstransportplanen?
            </seg>
            <seg n="eaecc098">
              Om jag inte missminner mig var det Socialdemokraterna som tog
              initiativet i mitt hemlän till att bilda Region Västerbotten.
              Vi skulle överta ansvaret för dessa frågor och i större utsträckning
              sköta prioriteringen på hemmaplan i vår egen del av landet och
              inte låta staten sköta prioriteringen. Det var bakgrunden.
            </seg>
            <seg n="573d3255">
              Nu har vi fått som vi ville i Västerbotten. Vi har en region,
              precis som ni också ville, där vi kan besluta och prioritera i
              dessa frågor.
            </seg>
            <seg n="17236460">
              Min fundering till Isak From, fru talman, är om Socialdemokraterna,
              som fortfarande sitter i majoritet i Region Västerbotten, har
              för avsikt att prioritera detta ärende mer än ni gjort tidigare.
              Det är första delen om man ska komma vidare. Eller faller det
              under allmänt önsketänkande från Socialdemokraterna när de kommer
              ned till Helsingfors för att få trevliga rubriker i tidningen
              när de kommer hem igen?
            </seg>
          </u>
          <note type="speaker" n="70e7c63f">
            Anf. 59 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-14" n="e830a30d">
            <seg n="0005ed61">
              Fru talman! Isak From valde att se att det kanske fanns något
              positivt i det jag sade om att det finns en potential. Det här
              med potentialen är väl lite det som Edward Riedl var inne på,
              nämligen att det är något som regionen själv i grund och botten
              måste känna först.
            </seg>
            <seg n="344ee0d6">
              Enligt Isak Froms sätt att se det ska staten ta ansvaret för
              flyget och flygplatserna. Det gör också staten. Följdfrågan blir
              dock: Hur många flygplatser anser Isak From att Sverige ska ha?
              Vi har ett antal flygplatser som ska täcka in. Dessutom tar staten
              ytterligare ett ansvar i det som tidigare var Rikstrafiken. Det
              var dock ur ett annat perspektiv, ett medborgarperspektiv, och
              handlade om hur människor som bor i olika delar av landet ska
              kunna ta sig till och från på ett rimligt sätt om man ska uppsöka
              kultur eller sjukhus.
            </seg>
            <seg n="18d83625">
              Den som bedriver någon form av turistverksamhet är givetvis beroende
              av att människor kan komma till verksamheten. Annars är det svårt
              att hålla verksamheten i gång. Det måste bygga på att regionen
              ser att det är på det sättet och att det kommer från botten. Men
              såvitt jag har sett i den länstransportplan för den aktuella perioden,
              de kommande tolv åren, som Region Västerbotten antog i november
              2009 har detta inte nämnts som något prioriterat projekt.
            </seg>
            <seg n="4f789ec1">
              Något som jag ville visa på, och som Isak From säkert känner
              till, är att när det finns en prioritering och regionen och kommunen
              känner att det är en viktig fråga finns det möjlighet till statlig
              medfinansiering. Det kanske är vad det handlar om: Ska staten
              betala allt eller ska vi ha en medfinansiering? Det är möjligt
              att vi har olika uppfattning om det, men det är en potential och
              något som kanske kan ses som positivt.
            </seg>
          </u>
          <note type="speaker" n="e6cdb12a">
            Anf. 60 ISAK FROM (S):
          </note>
          <u who="isak_from_c7c532" xml:id="i-ac42395572a650de-3" n="c562e8d3">
            <seg n="44e7b6f4">
              Fru talman! Jag börjar med att kommentera det som Edward Riedl
              sade. Vi är väl medvetna om det yttrande som Region Västerbotten
              har lämnat. Samtliga politiker var helt eniga om att den pott
              på 1,54 procent som Västerbotten har fått sig tilldelad inte är
              tillräckligt mycket. Vi vet mycket väl att hela Sverige, framför
              allt de fyra nordligaste länen, står inför omfattande behov. Det
              handlar framför allt om att koppla samman den befintliga järnvägsstrukturen
              med Botniabanan. Bärighetsförstärkningar var en av de prioriterade
              åtgärderna; sedan var pengarna slut.
            </seg>
            <seg n="37a5eef8">
              I yttrandet säger vi att vi anser att det är oacceptabelt att
              staten lämnar ifrån sig flygplatser på det här viset. Det vet
              Edward mycket väl.
            </seg>
            <seg n="2153aa59">
              Fru talman! Aktörerna, både kommuner och entreprenörer, är överens
              om att södra Lappland kan utvecklas till en destination som erbjuder
              internationella besökare hög kvalitet, ett brett utbud och ett
              generöst och välvilligt mottagande. Kommunerna i regionen Åsele,
              Dorotea, Vilhelmina och Strömsund har kommit överens om att verkligen
              satsa på den näring som har störst förutsättning att växa. I regionen
              anser man att besöksnäringen är en sådan näring. Man har också
              kommit överens om att Sagadals flygplats är den som man måste
              satsa på.
            </seg>
            <seg n="23762fdf">
              Detta rör två län. När det blir så här måste naturligtvis de
              två länen prata ihop sig lite bättre. Huvudfrågan, och den fråga
              som är principiellt viktigast är: Är det kommunerna som ska ansvara
              för flygplatserna? Vilka kommuner är det som ska ansvara för flygplatserna?
              Är det de små fattiga kommunerna eller är det de stora kommunerna
              som har bäst förutsättningar för detta? Nu satsas nästan ingenting
              på vägar eller flyg i området.
            </seg>
            <seg n="81bc8b45">
              Jag tror att till och med jag och Edward är överens om att vi
              behöver goda kommunikationer för att utvecklas. Många visar intresse
              för södra Lappland och vill komma dit, men resorna är krångliga
              och dyra. Därför väljer folk att åka till andra ställen. Vårt
              grannland Finland, som jobbar på ett mer utvecklande sätt, har
              till exempel lyckats locka stora turistströmmar från kontinenten
              till Rovaniemi.
            </seg>
            <seg n="02e7dc58">
              Om region Södra Lappland lyckas få till en utbyggnad av Sagadals
              flygplats skulle även södra Lappland kunna ta ned större plan
              och på så vis locka ett större antal turister från både Mälardalen
              och Europa.
            </seg>
            <seg n="be8a7ecf">
              Regeringen har ett stort ansvar. Statsrådet Catharina Elmsäter-Svärd
              har ett stort ansvar för att samtala med sina kolleger i riksdagen
              och med andra statsråd, till exempel näringsministern som anser
              att det här är en oerhört viktig fråga för utvecklingen av länet
              och landet. Det är bara att sätta i gång och arbeta.
            </seg>
          </u>
          <note type="speaker" n="6d8d970c">
            Anf. 61 EDWARD RIEDL (M):
          </note>
          <u who="edward_riedl_032876" xml:id="i-0cae60013b81c3f8-3" n="545cd47d">
            <seg n="32113a8e">
              Fru talman! Isak From sade att vi vill ha mer pengar till Västerbotten.
              Det har vi avhandlat i en tidigare debatt. Det gäller Västerbotten
              precis som övriga regioner i vårt land. Jag tror inte att det
              finns någon region som säger: Nej tack. Vi har fått för mycket
              pengar till infrastruktur i vårt område. Jag vågar nog påstå att
              det finns politisk enighet om detta och man har näringslivet och
              alla andra med sig när man säger att just vår region bör få lite
              mer pengar. Det kan vi nog alla vara överens om.
            </seg>
            <seg n="2e0fd3ee">
              I Västerbotten var vi nöjda med att anslagen under den förra
              mandatperioden ökade med 50 procent jämfört med när Socialdemokraterna
              hade regeringsmakten. Det är också viktigt att komma ihåg. Prioritering
              görs i länstransportplanen. Det är där vi, på den regionala arenan,
              har möjlighet att peka på vilka projekt som är viktiga för regionen,
              i vilken ordning vi ska ta dem och vad som är viktigast för tillväxten.
            </seg>
            <seg n="15c32362">
              Isak From har ett förflutet i Region Västerbotten. Han var med
              och antog den länstransportplan där vi inte prioriterade den här
              flygplatsen. Min gissning är att någon, under rubrikerna allmänt
              önsketänkande, har ringt upp Isak From och sagt: Driv den här
              frågan och slå på dem och gör lite affär av det. Jag tror inte
              att det är på det sättet vi ska bedriva infrastrukturpolitik.
              Vi ska lugnt och sansat hemma i regionen fundera över vad som
              är viktigast för att det ska bli bra där. Därefter kan man växla
              upp pengarna. Men det kräver att man får det egna partiet i den
              egna regionen och förhoppningsvis fler partier att tycka att just
              detta är viktigt för vår region.
            </seg>
          </u>
          <note type="speaker" n="5e901268">
            Anf. 62 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-15" n="e830a30d">
            <seg n="cdf5a4f5">
              Fru talman! Isak From ställer en visserligen retorisk men ändå
              fråga: Är det kommunerna som ska ansvara för flygplatserna? Gäller
              det alla flygplatser eller några få och vilka avses? Om jag tolkar
              frågan som att det gäller samtliga flygplatser är det naturligtvis
              inte så. Staten har ett ansvar och kommer att fortsätta att ha
              det. Däremot har man kunnat se att inte alla flygplatser bär sig
              av olika skäl. Det har funnits regioner där kommunerna har känt
              att det har varit angeläget att på något sätt kunna behålla en
              flygplats. Därför är det snarast en möjlighet att man numera kan
              få medlen kopplade till sin länsplan och kan göra den prioritering
              inom sin region som man tycker känns mest skälig.
            </seg>
            <seg n="c60a5e1f">
              Frågan i interpellationen var vilka åtgärder jag har för avsikt
              att vidta. Initiativet måste komma från regionen. Såvitt jag har
              kunnat se har detta inte funnits med som en prioriterad fråga.
            </seg>
            <seg n="f6a9c70b">
              Jag tror att det är riktigt som Edward Riedl säger att man får
              göra prioriteringar för vad som sammantaget passar bäst för vägar,
              järnvägar, sjöfart och flyg. Det bästa vore självklart om man
              kunde få lite mer av allt, men så är det inte. Vi har ändå avsatt
              nästan 500 miljarder för de kommande tolv åren. Man må tycka att
              det har blivit olika fördelning över landet och att det inte har
              blivit tillräckligt mycket i en viss del av landet. Den diskussionen
              kommer vi nog att ha oavsett hur mycket pengar som skjuts till.
            </seg>
            <seg n="876034ea">
              Jag står kvar vid det jag sade inledningsvis, även om jag förstår
              intentionen och önskan i det som Isak From tar upp. Det är viktigt
              att hitta olika sätt att söka tillväxt eftersom det ger arbetstillfällen
              och annat. Det måste börja hemma i den egna regionen när det gäller
              prioriteringar.
            </seg>
          </u>
          <note type="speaker" n="b614579e">
            Anf. 63 ISAK FROM (S):
          </note>
          <u who="isak_from_c7c532" xml:id="i-ac42395572a650de-4" n="c562e8d3">
            <seg n="1efbf8ca">
              Fru talman! Vi socialdemokrater vill inte bara stå och titta
              medan möjligheterna till utveckling och jobb rinner i väg. Därför
              jobbar vi fortfarande för att staten ska ta sitt ansvar och bland
              annat möjliggöra en kapacitetsökning för flyget i södra Lappland.
              Vi ser tyvärr den borgerliga regeringens kyliga attityd till statligt
              ansvar bland annat i den av kammaren antagna nationella transportplanen
              för 20102021.
            </seg>
            <seg n="880d01b8">
              Det är positivt och viktigt att lyfta fram att fyra kommuner
              har kommit fram till ett gemensamt samarbete.
            </seg>
            <seg n="2da7a3c8">
              Socialdemokraterna anser, precis som vi sade i vår infrastrukturmotion
              i höstas, att det är nödvändigt att successivt återgå till principen
              att staten tar det övergripande finansiella ansvaret för infrastrukturinvesteringar.
              Infrastrukturinvesteringarna ska i första hand styras efter nationella
              behov och inte efter enskilda kommuners ekonomi. Med en växande
              andel kommunal medfinansiering riskerar klyftorna mellan rika
              och fattiga kommuner att växa.
            </seg>
            <seg n="90b8e982">
              Fru talman! Vi tycker inte att det är rimligt att enskilda kommuners
              ekonomi och inte en väl genomarbetad samhällsekonomisk analys
              ska avgöra prioriteringarna på infrastrukturområdet.
            </seg>
            <seg n="8670f812">
              Fru talman! Om vi ser möjligheterna och om ansvariga statsråd
              i Regeringskansliet börjar samarbeta lite mer finns det en möjlighet
              att även ni kan vända den negativa synen på statliga infrastruktursatsningar
              i Norrlands innersta inland som finns i Regeringskansliet. Den
              fördelning som finns nu är fullständigt oacceptabel. Jag har frågat
              hur statsrådet har tänkt rätta till denna snedvridning, men jag
              har fortfarande inte fått något svar. Jag kanske får det.
            </seg>
          </u>
          <note type="speaker" n="ea7c89a7">
            Anf. 64 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-16" n="e830a30d">
            <seg n="da296686">
              Fru talman! När det gäller snedvridning eller inte snedvridning
              har det nog lagts ett stort engagemang och mycket tid på att titta
              på helheten för Sverige. Några utmaningar som vi har haft framför
              oss och där det är riktigt tufft är hur det ser ut kring huvudstadsregionen,
              hela Göteborgsregionen och Skåneregionen med olika infrastruktursatsningar
              som påverkar hela Sverige. Ett exempel är den pågående byggnationen
              av Citybanan. Det är inte ett Helsingforssprojekt. Det ger förutsättningar
              för att man över huvud taget ska kunna ta in tåg till Helsingfors,
              men framför allt, som somliga ser det, att åka från Helsingfors.
              Man kan fundera på vad som är prioriterat och vad som är snedvridning.
            </seg>
            <seg n="081f5dee">
              När det gäller diskussionen om att man bör titta på den samhällsekonomiska
              analysen när man tittar på infrastruktursatsningar blir det alltid
              frågetecken i fråga om vem som gör analysen. Det finns nästan
              inte något infrastrukturprojekt som ibland inte kan motiveras
              rent samhällsekonomiskt beroende på hur man räknar.
            </seg>
            <seg n="98cbbe78">
              Men då är vi tillbaka till början: Var finns behoven och var
              finns engagemanget? Jag är inte så säker på att Isak From har
              med sig all kunskap från den egna budgetmotionen om att det ska
              byggas ett antal nya flygplatser runt om i landet. Det kanske
              snarare är en önskan och en vision som finns från regionen. Jag
              har full respekt för det eftersom det naturligtvis är viktigt.
            </seg>
            <seg n="cf1230ff">
              Men jag har inte för avsikt att ta ett initiativ här i dag att
              ändra några infrastrukturplaner för att bygga en flygplats där.
              Den första utmaningen ger jag tillbaka till Isak From: Gå hem
              och fundera i regionen på om det är detta man vill och om det
              är detta man vill prioritera. Hittills har vi inte sett det i
              de underlag som vi har fått för att kunna fatta beslut.
            </seg>
          </u>
          <note n="1eee5d54">
            Överläggningen var härmed avslutad.
          </note>
          <note n="f2394015">
            14 § Svar på interpellation 2010/11:144 om en snöskoterutredning
          </note>
          <note type="speaker" n="81fa0b03">
            Anf. 65 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-17" n="e830a30d">
            <seg n="4306e27e">
              Fru talman! Lena Olsson har frågat mig om jag avser att verka
              för att det tillsätts en snöskoterutredning.
            </seg>
            <seg n="7a7375c8">
              Sedan tre år tillbaka finns Nationella Snöskoterrådet som arbetar
              med snöskoterfrågor såsom information, tillsyn, bevakning, övervakning,
              miljö, trafiksäkerhet och skoterleder. I Nationella Snöskoterrådet
              finns Trafikverket, Naturvårdsverket, Rikspolisstyrelsen, Länsstyrelsen
              Norrbotten (som representerar Sveriges länsstyrelser), Kommunförbundet
              Norrbotten (som representerar Sveriges kommuner), Sametinget,
              Sveriges Snöskoterägares Riksorganisation (Snofed), Sveriges Snöskoteråkares
              Centralorganisation (SSCO) och Lantbrukarnas riksförbund (LRF)
              representerade. Det som Lena Olsson efterfrågar i sin interpellation
              behandlas av berörda i just Snöskoterrådet. Mot denna bakgrund
              anser jag att det inte finns något behov av en snöskoterutredning.
            </seg>
          </u>
          <note type="speaker" n="df330534">
            Anf. 66 LENA OLSSON (V):
          </note>
          <u who="lena_olsson_fc0610" xml:id="i-e1e6410faa6ec7d5-0" n="d73b8935">
            <seg n="17785e74">
              Fru talman! Jag börjar med att tacka ministern för svaret.
            </seg>
            <seg n="47ad29e8">
              Detta råd består, som det står i svaret, av en mängd aktörer.
              Men som det står är det just ett råd. I interpellationen frågar
              jag vem som ska ha något slags övergripande ansvar för utbyggnaden
              av skoterleder, vem som ska finansiera drift och investeringar
              av leder och hur utbildningen av snöskoterförare ska utformas,
              detta i kombination med miljömässiga krav när det gäller skotertrafik
              i regleringsområden. Detta är också en intressant fråga ur ett
              näringspolitiskt perspektiv.
            </seg>
            <seg n="093919a2">
              Det sägs att det är just ett råd som ska ha detta ansvar. Vi
              tycker att det behöver tillsättas en utredning som ser över alla
              dessa saker.
            </seg>
            <seg n="1cc38918">
              Först och främst skulle det behövas ett statligt stöd för driften
              av större leder. Staten har också i mångt och mycket till exempel
              när det gäller räddningstjänst nytta av dessa leder. Man kan också
              se på detta ur ett näringspolitiskt perspektiv. Turismen är en
              bransch som expanderar mycket och är mycket betydelsefull bland
              annat i fjällregionerna och i skogsregionerna. Nu får människor
              känna på hur det är att åka skoter till och med i de södra delarna
              av Sverige, och det är trevligt.
            </seg>
            <seg n="89b0d1ff">
              Jag skulle vilja ha ett svar. När vi har varit på denna skoterriksdag
              har det varit en ständigt återkommande fråga att man skulle få
              hjälp med finansiering till de större lederna. Därmed är det inte
              sagt vem som ska bestämma, utan här ska det finnas ett slags inflytande.
            </seg>
            <seg n="06d41870">
              Jag vill också ta upp förarutbildningen. Det fattades ett olyckligt
              beslut när det gäller körkortslagen. Vi har alla bidragit till
              att vi inte uppmärksammade att just de som utbildar förare måste
              ha en viss pedagogisk utbildning. Det är därför svårt för klubbarna
              att få fram utbildare. Detta har satt lite käppar i hjulen för
              förarutbildningen. Det är beklagligt.
            </seg>
            <seg n="f08189a5">
              I mitten av regionen och i norra regionen finns det mycket annan
              expansion när det gäller vår tunga exportindustri. Det gör att
              det blir mer befolkning uppe i dessa regioner. Snöskoteråkning
              handlar så klart om både nytta och nöje, men det är ingen liten
              industri. Jag tycker faktiskt att det borde ligga i regeringens
              intresse att se över hela denna del. Något som kommer är fyrhjulingarna,
              och där har vi ganska stora problem. Dessa problem skulle också
              kunna stoppas in i en utredning.
            </seg>
          </u>
          <note type="speaker" n="d9f6d716">
            Anf. 67 GUNNAR SANDBERG (S):
          </note>
          <u who="gunnar_sandberg_d88799" xml:id="i-46b6ec2ee992a593-0" n="42676517">
            <seg n="8e5ada59">
              Fru talman! Vi är några skoterentusiaster i riksdagen, och vi
              försöker ha en debatt med ansvarig minister minst en gång per
              år. Vi har haft en debatt med Åsa Torstensson, och för ungefär
              ett år sedan hade vi en debatt med Andreas Carlgren. Vi har debatterat
              denna fråga med honom ett par gånger. Andreas Carlgren har, liksom
              Catharina Elmsäter-Svärd, bollat över frågan till Nationella Snöskoterrådet.
              Det är detta råd som ska lösa dessa frågor.
            </seg>
            <seg n="c124d9e4">
              Jag håller med Lena Olsson om att rådet inte har någon beslutsrätt.
              Det är ett råd som ska ta emot frågorna, men man behandlar egentligen
              inte frågorna. Vi förstår vad ni säger ungefär så. De kan inte
              göra så mycket.
            </seg>
            <seg n="fde0d6cb">
              Vill man reglera skotertrafiken borde det komma från riksdag
              och regering. Jag hoppas att du, Catharina Elmsäter-Svärd, lyssnar
              lite mer än tidigare ministrar gjort.
            </seg>
            <seg n="8261c583">
              Det har inte hänt särskilt mycket. År 2006 var detta på gång.
              Näringsministern i förra regeringen hade de här frågorna på sitt
              bord och ville göra något utifrån att det är frågor som växer.
            </seg>
            <seg n="3c9c95db">
              Det finns i dag i vårt land ungefär 600 ideella snöskoterklubbar
              som ska sköta 15 000 mil skoterleder. I Sverige finns det också
              ungefär 250 000 snöskotrar, alltså ungefär lika många som antalet
              mopeder. Mopederna körs på vägar. Där är det i alla fall reglerat;
              det finns ju vissa lagar att hålla sig till.
            </seg>
            <seg n="3cd75ef1">
              Skotertrafiken omsätter 510 miljarder kronor årligen. Som representant
              för Jämtlands län är jag väl part i målet eftersom många av skotrarna
              finns där. Men för att, som sagt, mer pengar ska kunna inbringas
              till länen i norr Norrbotten, Västerbotten, Jämtland och Dalarna
              behöver vi hjälp och stöttning. Det gäller att försöka höja standarden
              på skoterlederna. Skotrarna blir allt tyngre och går allt snabbare.
              Risken för olyckor finns, och olyckor händer. För att få bort
              buskörningen behöver trafiken regleras.
            </seg>
            <seg n="8f15470f">
              90 procent av snöskoteråkarna föredrar att följa skoterlederna.
              Men det finns också några som kör utanför dessa. I Jämtlands län
              finns det många privata skogsägare. För att vidareutveckla och
              dra fram skoterlederna där man kan tanka och bo och där man kan
              få ut ännu mer av skoteråkarna är det nödvändigt att komma fram
              till avtal med vissa skogsägare. Därför kan det vara bra en stöttning
              när det gäller hur det ska gå till.
            </seg>
            <seg n="dfbfb544">
              Förslaget från den 27 november då det var skoterriksdag i Idre
              vi var där rörande överens om att vi måste ha en kraft antingen
              från en utredning eller genom att en huvudman för de här frågorna
              utses gäller den transitled om vilken pågår undersökningar. Man
              tittar på hur den ska dras genom skogslänen, från Västerbotten
              och genom Dalarna. Egentligen är det en huvudled. Skoterklubbarna
              får väl sköta de mindre lederna.
            </seg>
          </u>
          <note type="speaker" n="d51f7a84">
            Anf. 68 ISAK FROM (S):
          </note>
          <u who="isak_from_c7c532" xml:id="i-ac42395572a650de-5" n="c562e8d3">
            <seg n="d9e3f729">
              Fru talman! Som en av skoterentusiasterna kan jag inte låta bli
              att ta chansen att gå upp och tala väl om skotern.
            </seg>
            <seg n="8be913c7">
              Som debatterats tidigare är besöksnäringen växande. Skoterturismen
              står där för en växande del. Till exempel i Hemavan i Västerbotten,
              mitt län, har ett antal fler arbetstillfällen varje år skapats
              genom skoterturismen. Vad som dock riskerar att störa denna utveckling,
              framför allt i de gränsnära fjällen, är den ökande buskörningen.
              Tyvärr är det till stor del våra norska gäster som står för den.
            </seg>
            <seg n="9416779a">
              Det finns en annan viktig fråga som borde tas upp och som en
              skoterutredning kunde reda ut. Det är nämligen lite olika tolkningar
              av när barmarkssäsongen börjar när det gäller länsstyrelsernas
              tillståndsgivning och samspelet mellan samebyarna. I Västerbotten
              beslutar man efter ett underlag, i Norrbotten efter ett annat
              underlag och i Jämtland efter ett tredje underlag, såvitt vi förstår.
              Den olikheten är inte bra. En skoterutredning skulle kunna peka
              ut riktlinjer för beslut när det gäller länsstyrelserna.
            </seg>
            <seg n="fd1813b1">
              I övrigt instämmer jag i mina kamraters tidigare inlägg här.
            </seg>
          </u>
          <note type="speaker" n="a9279e43">
            Anf. 69 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-18" n="e830a30d">
            <seg n="00f6d382">
              Fru talman! Även jag är en person som under ett antal dagar tillryggalagt
              ett antal mil på skoter, inte minst i och kring Pajala.
            </seg>
            <seg n="cbe27b2e">
              Naturligtvis kan man göra mycket med en skoter verktygsmässigt,
              rent arbetsmässigt och inte minst turistmässigt. Samtidigt är
              det också här som vi stöter på många av våra målkonflikter. Jag
              tänker på behovet av att fler kan ha möjlighet att på ett bra
              och rimligt sätt ta sig fram på en form av terrängfordon. Samtidigt
              höjs det röster för att se till att marker och skogsplanteringar
              inte förstörs och att skoteråkningen inte krockar med rennäringen.
              Det kan också gälla buller, miljö och annat som kommer till.
            </seg>
            <seg n="5fca45e7">
              Som jag förstått det tillsattes Nationella Snöskoterrådet just
              för att bland annat ur ett näringslivsperspektiv bland samlade
              aktörer kunna hitta någon form av samsyn.
            </seg>
            <seg n="508a0d8d">
              Till viss del var Lena Olsson inne på finansieringen. Tidigare
              fanns det bidrag. Men 2001, tror jag, upphörde dessa. Det har
              också varit andra utredningar. Jag vet att en utredning fortfarande
              ligger hos Miljödepartementet. Gunnar Sandberg nämnde Andreas
              Carlgren. Möjligen är det en god idé att interpellera Andreas
              Carlgren om hur arbetet i den delen går vidare.
            </seg>
            <seg n="e1243b13">
              När det gäller att ta sig fram är det inte bara snöskotern utan
              också fyrhjulingar exempelvis som man nu ser fler av. Vi har en
              lagstiftning för terrängkörning om var, hur och naturligtvis när
              man ska åka. Det är väl samma sak där i fråga om att saker och
              ting tillämpas på rätt sätt.
            </seg>
            <seg n="17e63435">
              Kanske därför kom detta med förarbevis för snöskoterförare. Det
              finns ett antal olika körkortsutbildare. Också de som har gamla
              körkort eller traktorkort exempelvis får köra. Någon form av bevis
              behövs för att få framföra ett fordon. Man kan i och för sig också
              fundera på hur det ser ut med efterlevnaden i det avseendet. Det
              här hänger ju ihop med kunskap som man ska ha tillskansat sig
              så att man kan framföra transportmedlet på rätt sätt.
            </seg>
            <seg n="a84f8e5d">
              Fru talman! Jag har ju nämnt en rad olika organisationer som
              funnits med i nämnda råd. När jag helt snabbt gör en reflexion
              undrar jag om Transportstyrelsen möjligtvis saknas. De jobbar
              också mycket med regler och lite annat av det ni söker.
            </seg>
            <seg n="9309f7a7">
              Min tanke med rådet som jag ser det och anledningen till att
              jag egentligen mer direkt svarar på frågan om en utredning behövs
              eller inte är att det borde finnas mycket kunskap samlad i rådet.
              Frågan är vilken makt och vilka befogenheter ett råd har. Ja,
              en sak vore naturligtvis att lyfta fram frågor där man ser att
              vi gemensamt har kommit fram till att det behövs en ändring. Efter
              vad jag förstår har det så här långt inte lyfts fram till departementet
              eller till berörd myndighet som har makt och befogenheter att
              göra den här ändringen.
            </seg>
            <seg n="650a16d1">
              Här har vi samlat åtminstone jag tänker så alla berörda instanser
              med myndigheter som utifrån sina perspektiv kan se och beröra
              en gemensam fråga och som kan jobba med öppenhet och delaktighet
              och bjuda in till årliga möten för att fånga upp detta. Då finns
              möjligheten att där man ser att det finns brister lyfta detta
              till nästa steg. Så ser åtminstone jag på hur rådet skulle kunna
              fungera.
            </seg>
          </u>
          <note type="speaker" n="7efe6abb">
            Anf. 70 LENA OLSSON (V):
          </note>
          <u who="lena_olsson_fc0610" xml:id="i-e1e6410faa6ec7d5-1" n="d73b8935">
            <seg n="889773eb">
              Fru talman! Om det är på det viset ska det här rådet kanske ha
              ett annat mandat. Då dyker direkt en fråga upp i mitt huvud. Ministern
              problematiserar här. Förvisso finns det ett antal problem i sammanhanget.
              Det är ju konflikter med markägare, med naturintressen och så
              vidare. Jag tycker att det vore på sin plats att samla och utreda
              detta en gång för alla. Det behövs. Denna fråga har betydelse
              i mångt och mycket och för många människor i deras arbete. Det
              handlar nämligen inte bara om nöjesåkning, utan snöskotrar används
              mycket som arbetsredskap.
            </seg>
            <seg n="698b9ac2">
              De transitleder vi var inne på, som en större väg, skulle staten
              kunna ta ett större finansiellt ansvar för. Detta växer nämligen.
              Det är en näring som också ger avkastning till samhället.
            </seg>
            <seg n="fb09749d">
              När det gäller utbildningen var det nog ingen av oss som såg
              och reagerade, utan det har kommit upp på snöskoterriksdagen.
              Jag tycker inte att man behöver vara så stolt, utan vi kanske
              ska gå tillbaka och titta på om vi kan förändra detta. Det finns
              nämligen en risk att det blir de som har körkortsutbildningar
              när det gäller annat som håller i detta och då blir det genast
              mycket dyrare att ta ett förarbevis för skoter och även fyrhjuling.
            </seg>
            <seg n="24e1c745">
              Jag vet att detta med fyrhjulingen kommer att komma. Det har
              också blivit alltmer populärt. Där finns en problematik kring
              var man får köra. Om jag har förstått det rätt får man egentligen
              knappt köra någonstans med en fyrhjuling, men det är väldigt oklart.
            </seg>
            <seg n="c4be9056">
              Nu har vi fått en ny minister, och detta är en så pass intressant
              och betydelsefull fråga för näringen och den genererar också en
              hel del pengar att man en gång för alla borde titta ordentligt
              på detta. Rådet har inget beslutandemandat, och ska de syssla
              med något annat eller på något annat vis bör det också framgå.
            </seg>
            <seg n="b0966dbe">
              Regeringen har varit ganska snabb på att tillsätta enmansutredningar.
              Här borde det väl i allra högsta grad vara lämpligt att tillsätta
              just en enmansutredning, så att vi får det utrett en gång för
              alla. Det är nämligen, som sagt, inte en näring som minskar i
              betydelse, utan den växer. Problemen blir alltså större, och kan
              vi stävja dem så tidigt som möjligt tycker jag att man borde ha
              det i åtanke.
            </seg>
          </u>
          <note type="speaker" n="c40464e2">
            Anf. 71 GUNNAR SANDBERG (S):
          </note>
          <u who="gunnar_sandberg_d88799" xml:id="i-46b6ec2ee992a593-1" n="42676517">
            <seg n="49301853">
              Fru talman! Det gläder mig att vi har en minister som i alla
              fall har kört snöskoter och vet lite grann vad det handlar om.
            </seg>
            <seg n="291aa643">
              Vi som närvarade på snöskoterriksdagen många av dem har även
              varit i väg och deltagit i Snöskoterrådet är rörande överens om
              vad som bör göras och vad det är ganska bråttom med, och det är
              just hur man kommer att klara försörjningen av nya skoterleder.
            </seg>
            <seg n="a1dce488">
              De 15 000 mil jag nämnde sköts av 600 ideella snöskoterklubbar.
              Många av dessa människor är äldre och pensionärer som inte har
              någon ersättning vare sig för den tid de lägger ned när de sladdar
              skoterlederna eller för den bensin som går åt. Det gör att många
              av snöskoterlederna varierar i kvalitet, vilket bidrar till att
              man hellre kör utanför lederna och då kör sönder skogsplantering
              och annat. Länsstyrelsen i sin tur, som i sak styr och bestämmer
              lite grann över snöskoterlederna, jobbar lite annorlunda. Därför
              vore det bra om det fanns en huvudman som hade det totala ansvaret
              över snöskotertrafiken.
            </seg>
            <seg n="1e9583ce">
              I USA och Kanada spenderar man över 28 miljarder dollar årligen
              på just snöskoteråkning, och där regleras den på ett bättre sätt
              än i Sverige. 510 miljarder kan det alltså öka här, och jag tycker
              att lite av dessa frågor borde ligga på Näringsdepartementet.
              Det är rätt intressant ur en arbets- och sysselsättningsaspekt.
            </seg>
          </u>
          <note type="speaker" n="d01610d3">
            Anf. 72 ISAK FROM (S):
          </note>
          <u who="isak_from_c7c532" xml:id="i-ac42395572a650de-6" n="c562e8d3">
            <seg n="247b8b15">
              Fru talman! Som markägare har jag skrivit ett markupplåtelseavtal
              till en led hemma. Vi har en väldigt duktig snöskoterklubb hemma
              i Norsjö som är huvudman i ett Leaderprojekt. I Norsjö såg man
              tidigt att det finns väldigt bra leder i kommunerna men att det
              blir desto sämre när man kommer till kommungränserna. Det är också
              väldigt olika mellan kommunerna hur skötseln av lederna fungerar
              och om de är röjda och underhållna.
            </seg>
            <seg n="f98076d4">
              Syftet med Leaderprojektet i Västerbotten är att skapa en huvudled
              från Robertsfors upp till Ammarnäs i Sorsele. Det som har varit
              bekymmersamt är just markupplåtelseavtalen. Om det är någon markägare
              som mot förmodan inte tycker om snöskotrar behöver den inte skriva
              på något. Man kan inte tvinga någon, utan då måste man i så fall
              lägga leden någon annanstans. Det finns inga riktiga riktlinjer,
              utan man får ta en förhandling, vädja och så vidare.
            </seg>
            <seg n="7637c1ef">
              Likadant är det om det mot förmodan, men som det i vissa fall
              gör, kommer negativa yttranden från någon av samebyarna. Då kan
              det också bli så att man får lägga leden någon annanstans, eller
              så blir det förbud under vissa tider. Det kanske är helt riktigt,
              men det skulle verkligen behövas en nationell samsyn i hur reglerna
              ska tolkas och så smidigt som möjligt få till likartade regler.
              Därför tror jag att det skulle vara bra med en nationell utredning.
            </seg>
          </u>
          <note type="speaker" n="fc6b66e5">
            Anf. 73 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-19" n="e830a30d">
            <seg n="ae3aab8a">
              Fru talman! Det är riktigt att jag står här och problematiserar.
              Det finns nämligen väldigt många frågor. Jag kan förstå att alla
              frågor inte har ett svar, men som jag har tolkat det var det just
              därför man 2007 träffade en överenskommelse kring snöskoterfrågor
              med alla de aktörer jag tidigare läste upp.
            </seg>
            <seg n="e317d236">
              I denna överenskommelse ingick bland annat att man skulle titta
              på frågor kring information, tillsyn, bevakning, övervakning,
              regler för fordon, trafik och miljö, trafiksäkerhet, skoterleder,
              infrastruktur samt organisation, ansvar och delaktighet. Detta
              skulle man ha fram till den sista december 2012. Till detta och
              det är möjligt att ni har haft uppe sådant på skoterriksdagen
              hör också en speciell handlingsplan som årligen ska revideras.
              För att styra och följa upp detta finns bland annat Nationella
              Snöskoterrådet.
            </seg>
            <seg n="58313c60">
              När man tittar på vad som var visionen och vad som var syftet,
              framför allt när det gäller att utveckla en hållbar snöskotertrafik,
              ser man att det finns några saker Snöskoterrådet skulle koncentrera
              sig på. Det var bland annat arbetet kring informationen, tillsynen,
              bevakningen och övervakningen men även regler för fordon och trafik.
              Det var dessutom miljö och trafiksäkerhet, skoterleder och infrastruktur.
              Därutöver var det organisation med ansvar och delaktighet.
            </seg>
            <seg n="fadf3601">
              Detta arbete ska alltså pågå fram till 2012. Det är möjligt att
              jag kan ha missat någonting, fru talman, men vad jag vet har jag
              inte sett vad som har kommit fram i form av önskemål där man skulle
              vilja se en förändring. När man gör den årliga revideringen och
              har dessa träffar utifrån perspektivet att hitta en möjlighet
              att idka snöskotertrafik utan att människor, djur, miljö och egendom
              skadas eller störs har vi där en del av det som jag upplever att
              ni efterfrågar när det gäller att ha en enmansutredning.
            </seg>
            <seg n="913dbbbf">
              Det är därför jag har svarat att jag i detta läge inte tycker
              att det behövs någon mer utredning, utan detta arbete måste få
              fortskrida. Man måste få komma fram med det som var tänkt att
              vara syftet med själva överenskommelsen från början.
            </seg>
            <seg n="a1b0faca">
              Det här ska vara fram till den 31 december 2012. Låt oss se vad
              det leder fram till.
            </seg>
            <seg n="4179f12c">
              Däremot när det gäller finansiering finns det redan i dag leder
              som finansieras med statliga medel. Jag kan se de problem som
              Isak From tar upp och som uppstår när lederna går över kommungränser.
              En del leder som ligger utanför det statliga huvudmannaskapet
              finns mera på frivillig bas eller får ledbidrag från olika skoterföreningar.
              Andra har leder med någon form av avgifter för att kunna förvalta
              och underhålla dem.
            </seg>
            <seg n="4e3cdb62">
              Jag ser att en del av de frågor som ni har och som jag lyfter
              fram är precis det som man nu jobbar med. Jag vill inte gå före
              det arbetet, utan låt oss hoppas att det kommer ut någonting av
              det och redovisas när man är färdig med arbetet för att se vad
              man har kommit fram till, om inte annat.
            </seg>
          </u>
          <note type="speaker" n="5292d5d9">
            Anf. 74 LENA OLSSON (V):
          </note>
          <u who="lena_olsson_fc0610" xml:id="i-e1e6410faa6ec7d5-2" n="d73b8935">
            <seg n="c668dff3">
              Fru talman! Vi fick en information av Jan Lindgren från Nationella
              Snöskoterrådet om planen till 2012. Men bekymret var: Vad händer
              efter 2012? Det kan vara bra att ha med sig, för det är ett bekymmer.
              Jag kan inte förstå att det ska vara så väldigt svårt att låta
              en utredare titta på helheten och ta till sig det som de som sitter
              i rådet har att framföra. En del av dem skulle kunna sitta i en
              sådan utredning som experter vid sidan av utredaren.
            </seg>
            <seg n="fa5df1c4">
              Statliga medel är projektmedel, men det jag menar är mer bestående
              bidrag från staten för att upprätthålla de större lederna, som
              många skulle kunna ha nytta av. Det är påvisat. Jag kommer själv
              från Malung-Sälens kommun, och där är fjällräddningen i stort
              behov av att leder sköts. Nu kan man köra även utanför leder med
              sina maskiner, men att ha stora leder för att kunna komma ut dit
              man behöver komma, kanske för att söka efter människor som har
              kommit bort, sparar resurser i den meningen att en helikopter
              är bra mycket dyrare. Jag tycker att man borde tänka på det.
            </seg>
            <seg n="007caecd">
              Klokast vore att göra en utredning nu, men som det ser ut får
              jag väl ge mig.
            </seg>
          </u>
          <note type="speaker" n="7c78a84b">
            Anf. 75 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-504ac44008cfff91-20" n="e830a30d">
            <seg n="a8f75ba7">
              Fru talman! Det som Lena Olsson nämner om hänsyn till säkerheten
              och fjällräddningen är ett av skälen till att det finns en del
              statliga leder där Naturvårdsverket är huvudman just i syfte,
              förutom att främja friluftsliv, att öka säkerheten för dem som
              färdas i fjällen.
            </seg>
            <seg n="0d8f6b52">
              Lena Olsson ställde en berättigad fråga, som uppenbarligen Jan
              Lindgren från Snöskoterrådet också har tagit upp: Vad händer efter
              2012? När man gör en årlig revidering måste man redan nu kunna
              se i det arbete som varit: Vad är det som möjligtvis saknas eller
              som brister? Vet man om att tiden går ut den 31 december 2012
              har man möjlighet att lyfta fram sådant som man känner att man
              själv inte klarar av. Gör man det i god tid har man mycket lättare
              att förutse vad som ska hända efter den 31 december 2012.
            </seg>
            <seg n="a3e3e664">
              Skam den som ger sig, Lena Olsson! Du kan återkomma vid flera
              tillfällen, men i dagsläget känns det inte som att vi behöver
              ha en utredning. Jag tackar för interpellationen.
            </seg>
          </u>
          <note n="1eee5d54">
            Överläggningen var härmed avslutad.
          </note>
          <note n="5253bd45">
            15 § Svar på interpellation 2010/11:123 om Diskrimineringsombudsmannens
            jämställdhetspolitiska uppdrag
          </note>
          <note type="speaker" n="e4c66542">
            Anf. 76 Statsrådet ERIK ULLENHAG (FP):
          </note>
          <u who="erik_ullenhag_655e0d" xml:id="i-ec78c9f7a8b68fde-0" n="e9a9098f">
            <seg n="8881432b">
              Fru talman! Josefin Brink har frågat jämställdhets- och biträdande
              utbildningsministern dels vilka åtgärder statsrådet avser att
              vidta för att DO ska få tillräckliga resurser att genomföra sitt
              uppdrag avseende tillsyn av arbetsgivarnas jämställdhetsarbete,
              dels vilka åtgärder statsrådet avser att vidta för att prioritera
              arbetet mot diskriminering av kvinnor på arbetsmarknaden.
            </seg>
            <seg n="e40eb270">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="db58c9a9">
              Först och främst vill jag säga att det inte gjordes några nedskärningar
              i samband med bildandet av nya Diskrimineringsombudsmannen (DO)
              trots de administrativa och andra samordningsvinster som gjordes
              vid sammanslagningen. I praktiken innebär detta att resurser frigjorts
              för kärnverksamheten. Det anslag DO disponerar motsvarar den nivå
              som de tidigare ombudsmännen hade.
            </seg>
            <seg n="6de471ef">
              Jag vill också nämna att regeringens syfte med den gemensamma
              diskrimineringslagen och den ändrade ombudsmannaorganisationen
              var både att stärka skyddet mot diskriminering och att skapa en
              effektiv tillsyn av efterlevnaden av diskrimineringslagen. Detta
              gäller inte minst efterlevnaden av aktiva åtgärder, såsom lönekartläggningar
              och jämställdhetsplaner. Kravet på att arbetsgivarna ska vidta
              aktiva åtgärder är ett viktigt redskap för att förbättra jämställdheten
              på arbetsmarknaden.
            </seg>
            <seg n="48c2458a">
              Diskrimineringsombudsmannen är fortfarande en relativt ny myndighet,
              och därför går det ännu inte att dra några säkra eller långtgående
              slutsatser om effekterna av sammanslagningen av de tidigare fyra
              ombudsmännen. Regeringen kommer noga att följa konsekvenserna
              av sammanslagningen av ombudsmannamyndigheterna liksom tillämpningen
              av diskrimineringslagen.
            </seg>
            <seg n="e773e306">
              Det finns även andra frågor som behöver övervägas i det fortsatta
              arbetet. Det gäller till exempel hur efterlevnaden av bestämmelser
              om aktiva åtgärder i arbetslivet kan förbättras. En översyn ska
              påbörjas inom Regeringskansliet i år för att undersöka om och
              hur krav på aktiva åtgärder kan göras tydliga och kopplas till
              en verkningsfull sanktion. Som ett led i detta arbete har ett
              uppdrag nyligen givits till Statskontoret om att undersöka effekterna
              av de bestämmelser om aktiva åtgärder som hittills gällt. Resultaten
              av Statskontorets undersökning ska sedan beaktas i den kommande
              översynen.
            </seg>
            <seg n="561769cc">
              Låt mig också nämna att regeringens särskilda jämställdhetssatsning
              under förra mandatperioden innebar en kraftig resursförstärkning
              för jämställdhetspolitiken. En rad viktiga reformer har genomförts
              för att skapa förutsättningar för jämställdhet mellan kvinnor
              och män vad avser både förbättrad kunskap och konkreta förbättringar.
              Regeringen avser att fortsätta reformarbetet under innevarande
              mandatperiod för att påskynda utvecklingsarbetet inom områden
              som är strategiskt viktiga för att kvinnor och män ska ha samma
              makt att forma samhället och sina egna liv, till exempel när det
              gäller jämställdhet på arbetsmarknaden.
            </seg>
            <seg n="23c59f22">
              I skrivelsen En jämställd arbetsmarknad regeringens strategi
              för jämställdhet på arbetsmarknaden och i näringslivet (skr. 2008/09:198)
              lyfte regeringen särskilt fram behovet av fortsatta insatser för
              att motverka könsuppdelningen på arbetsmarknaden och i näringslivet
              samt att främja jämställda villkor för entreprenörskap, ett jämställt
              deltagande i arbetslivet och jämställda arbetslivsvillkor.
            </seg>
            <seg n="3aee61ac">
              Slutligen vill jag nämna att regeringen avser att återkomma till
              riksdagen med en redovisning av genomförda insatser och resultat
              i förhållande till de inriktningar som redovisas i strategin.
            </seg>
            <seg n="f0f292fb">
              Jag tackar interpellanten för att hon ställt frågan och ser fram
              emot den kommande debatten.
            </seg>
          </u>
          <note type="speaker" n="6508655a">
            Anf. 77 JOSEFIN BRINK (V):
          </note>
          <u who="josefin_brink_149089" xml:id="i-cf446db82fc9af3a-0" n="c3c0bb4d">
            <seg n="15031de6">
              Fru talman! Jag tackar ministern för svaret på min fråga. Bakgrunden
              till den här debatten är att före detta JämO Lena Svenaeus, som
              i dag ingår i det expertråd som är kopplat till Diskrimineringsombudsmannen,
              har skickat ett brev till DO och till regeringen. Det brevet innehåller
              en väldigt skarp kritik mot att den här nya myndigheten efter
              två år ännu inte har genomfört några som helst granskningar av
              arbetsgivares jämställdhetsplaner och lönekartläggningar.
            </seg>
            <seg n="6f70fb49">
              Lena Svenaeus hävdar helt enkelt att myndigheten inte lever upp
              till lagens krav och har släppt jämställdhetsarbetet. Om regeringen
              verkligen hade tagit jämställdhetsfrågorna och diskrimineringslagen
              på allvar hade man rimligen reagerat snabbt och resolut på en
              sådan kritik. I stället skickar jämställdhetsministern över frågan
              till integrationsministern ingen skugga över Erik Ullenhag för
              det vilket jag tycker är ganska märkligt.
            </seg>
            <seg n="cb562dc5">
              Lite märkligt är det också att Erik Ullenhag ägnar en ganska
              stor del av tiden till att tala om helt andra delar av jämställdhetspolitiken,
              sådant som inte är det vi diskuterar i dag, nämligen arbetsmarknaden
              och diskrimineringslagstiftningen. Det avspeglar bristen på engagemang
              och vilja att faktiskt ta tag i könsdiskrimineringen i arbetslivet,
              vilket tyvärr är betecknande för denna regering.
            </seg>
            <seg n="ecf1cad7">
              De fyra första åren med en borgerlig regering har i sig lett
              till en kraftig försvagning och kraftiga försämringar för kvinnor.
              Sedan 2006 har inkomstklyftorna mellan kvinnor och män ökat dramatiskt,
              kvinnors sysselsättningsgrad har sjunkit mycket mer än mäns och
              halkat efter. Arbetslösheten har börjat vända en aning och minskar,
              men den minskar inte alls lika snabbt bland kvinnor som bland
              män.
            </seg>
            <seg n="af963719">
              Det man dessutom direkt har gjort från regeringens sida när det
              gäller de här frågorna är att försvaga jämställdhetslagstiftningen.
              Kravet på att alla arbetsgivare med minst tio anställda ska genomföra
              lönekartläggning och handlingsplan för jämställda löner sänktes.
              Nu behöver det inte göras varje år längre, och endast företag
              med fler än 25 anställda behöver göra det. Det betyder att över
              en miljon anställda inte omfattas av det kravet över huvud taget.
            </seg>
            <seg n="259f64ae">
              Vi i Vänsterpartiet, liksom ett flertal remissinstanser och fackliga
              organisationer, var väldigt kritiska till detta. Vi menar att
              det är ett tydligt sätt att försvaga det viktiga förebyggande
              arbetet, det som är helt grundläggande för att på lång sikt komma
              någon vart med diskriminering och brist på jämställdhet i arbetslivet.
              Vi framförde också en oro för att just granskningsarbetet och
              den viktiga opinionsbildande roll som Jämställdhetsombudsmannen
              hade tidigare skulle försvagas när JämO avskaffades och lagstiftningen
              slogs ihop så att det gick in under Diskrimineringsombudsmannens
              paraply.
            </seg>
            <seg n="69c8605c">
              Jag menar att den kritik som nu har framförts av Diskrimineringsombudsmannens
              egen expert tyder på att dessa farhågor tyvärr var befogade, och
              jag tycker inte att ministerns svar riktigt avspeglar någon vidare
              handlingskraft eller vilja att göra någonting åt detta. Det är
              ganska torftiga hänvisningar till kommande utvärderingar, övervägningar
              och sådant. Därför hoppas jag att Erik Ullenhag vill utveckla
              lite mer på vilket sätt regeringen tänker agera utifrån dessa
              uppgifter och ta tag i frågan om lönediskrimineringen.
            </seg>
          </u>
          <note type="speaker" n="aaaf9e79">
            Anf. 78 Statsrådet ERIK ULLENHAG (FP):
          </note>
          <u who="erik_ullenhag_655e0d" xml:id="i-ec78c9f7a8b68fde-1" n="e9a9098f">
            <seg n="94f315b8">
              Fru talman! Jag ber om ursäkt ifall våra svar är lite byråkratiska,
              men det blir lite grann så när vi svarar å hela regeringens vägnar.
              Jag ska försöka bli lite livaktigare i detta inlägg. Jag vill
              understryka att jag har ansvar för diskrimineringslagstiftningen,
              och jag tror att Josefin Brink uppskattar att debattera med ansvarig
              minister. Sedan har Nyamko Sabuni ansvar för jämställdhetspolitiken
              i övrigt.
            </seg>
            <seg n="17504f2d">
              Till att börja med bör man fundera på, vara medveten om och se
              den verklighet där vi fortfarande har en stor ojämställdhet mellan
              könen. Jag vet att Josefin Brink delar det engagemanget. Vi som
              tror att intelligensen är hyggligt jämnt fördelad mellan kvinnor
              och män inser att det ligger en stor orättvisa i att män tjänar
              mer än kvinnor, att män i högre grad har makt och att män har
              lättare att göra karriär. Det är inte bara en stor orättvisa att
              vi har en könsuppdelad arbetsmarknad och att män tjänar mer. Det
              är dessutom ett slöseri med kompetens att vi i dag fortfarande
              har en situation där det är svårare för en kvinna än för en man
              att göra karriär.
            </seg>
            <seg n="b6a59c3a">
              Vi möter den situationen i olika sammanhang som sedan påverkar
              arbetsmarknaden och de val vi gör. Jag möter det som småbarnsförälder
              på dagis där jag som pappa behandlas på ett annat sätt än en mamma.
              När jag kommer dit och har glömt täckbyxorna på vintern kommer
              det överslätande kommentarer om att det är svårt att hinna med
              allt. När det är mamman som glömmer vinterkläderna får hon höra
              att det är väldigt kallt på vintern och drabbas av att skuldbeläggas.
            </seg>
            <seg n="c1f159df">
              När vi färdigutbildat oss och söker jobb ser vi att en ung man
              har lättare att snabbt komma in på arbetsmarknaden än en ung kvinna.
              Vi har också sett, och ser, hur vi i sjukvården haft större kunskap
              om mäns sjukdomar än om kvinnors.
            </seg>
            <seg n="1382c710">
              Det klara målet från min och regeringens sida är att skapa ett
              samhälle där människor ses som individer och inte som representanter
              för sitt kön, och dit har vi fortfarande långt att resa. Ett viktigt
              instrument i detta är en skarp diskrimineringslagstiftning. Jag
              vet att Vänsterpartiet och Josefin Brink är kritiska till det
              mesta som regeringen gör, och det gör att Josefin Brink kanske
              missar en del som gjordes under den förra mandatperioden.
            </seg>
            <seg n="3a441573">
              Det som skedde med diskrimineringslagstiftningen var en skärpning.
              Vi hamnade också i en situation då diskriminering på grund av
              kön utvidgades till nya samhällsområden som socialtjänst och hälso-
              och sjukvård. Vi har dessutom skapat ett lite nytt läge i Sverige.
              Vi har nämligen infört en lagstiftning som innebär att det ska
              kosta att diskriminera. Högre ersättningar och högre skadestånd
              ska kunna dömas ut i situationer där en domstol konstaterar diskriminering.
            </seg>
            <seg n="bd6207c7">
              Vad gör vi då nu? Gör vi ingenting? En fråga som Josefin Brink
              var inne på var om det behövs mer aktiva åtgärder. Med aktiva
              åtgärder menas till exempel jämställdhetsplaner och lönekartläggningar
              där en arbetsgivare har ett ansvar på arbetsmarknaden. Jag tror
              att det behövs. Det är därför regeringen gett Statskontoret i
              uppdrag att göra en utvärdering av hur arbetet med aktiva åtgärder
              fungerar i dag. Det uppdraget ska rapporteras till regeringen
              den 15 mars.
            </seg>
            <seg n="2fdd6ac5">
              Vi ser också över, och funderar en hel del kring, hur vi kan
              skapa en situation där vi har en lagstiftning för aktiva åtgärder
              och en verkningsfull sanktion. Precis som det ska kosta att diskriminera
              ska det finnas en sanktion när en arbetsgivare till exempel inte
              har en jämställdhetsplan som uppfyller de grundläggande kraven.
            </seg>
            <seg n="739e5e0f">
              När det gäller Diskrimineringsombudsmannens arbete vill jag understryka
              att regeringen i samband med bildandet av Diskrimineringsombudsmannen
              var mycket tydlig med att man inte skulle tappa tempo vad gällde
              jämställdhet. Sedan vill jag påminna kammaren och Josefin Brink
              om att det naturligtvis finns en gräns för hur mycket vi som regering
              ska gå in och styra Diskrimineringsombudsmannen. En del i ett
              starkt diskrimineringsskydd är att vara rätt fristående i förhållande
              till statsmakterna. Vi följer dock noggrant vad som sker på Diskrimineringsombudsmannens
              håll. Det är centralt att man klarar av att fortsatt ha ett aktivt
              arbete för jämställdhet.
            </seg>
          </u>
          <note type="speaker" n="e550ba06">
            Anf. 79 JOSEFIN BRINK (V):
          </note>
          <u who="josefin_brink_149089" xml:id="i-cf446db82fc9af3a-1" n="c3c0bb4d">
            <seg n="26ebe067">
              Fru talman! Jag måste börja med att säga att det är fel att påstå
              att diskrimineringslagen på jämställdhetsområdet skulle ha skärpts
              under den förra mandatperioden. Det är inte sant. Jag deltog själv
              i den debatten.
            </seg>
            <seg n="98abdec2">
              Det som hände på jämställdhetsområdet var att man sänkte kraven
              just när det handlade om aktiva åtgärder och förebyggande arbete.
              Från att alla arbetsgivare med fler än tio anställda varje år
              skulle genomföra en jämställdhetsplan och lönekartläggning sänktes
              kravet till att bara arbetsgivare med fler än 25 anställda behövde
              göra det, och dessutom inte varje utan endast vart tredje år.
              Att kalla det för en skärpning tycker jag är ganska fantastiskt.
              Där är Erik Ullenhag antingen felinformerad eller så får han nog
              förklara vad han menar med en skärpning av lagstiftningen.
            </seg>
            <seg n="0389754e">
              Sedan tar Erik Ullenhag upp frågan om det här egentligen är en
              resursfråga och i vilken grad regeringen har möjlighet att styra
              diskrimineringsarbetet. Nej visst, budgeten för DO har inte minskat
              jämfört med den budget som respektive Diskrimineringsombudsman
              hade tidigare. Å andra sidan har man fått betydligt fler områden
              att bevaka. Diskrimineringsombudsmannen, alltså generaldirektören
              Katri Linna, kommenterar kritiken från Lena Svenaeus just med
              att DO, som hon säger, aldrig kommer att ha resurser att granska
              arbetsgivare på samma sätt som JämO gjorde. Man kan i och för
              sig inte säga att de aldrig kommer att ha det. Det beror förstås
              på vilka resurser myndigheten får eller möjligen hur man prioriterar
              resurserna.
            </seg>
            <seg n="e6631032">
              Det i sin tur handlar naturligtvis om vilka frågor regeringen
              väljer att prioritera och lägga tonvikt vid. Som det ser ut i
              dag är dessa farhågor, som sagt, tydliga. När man inte har en
              jämställdhetsmyndighet med ett renodlat jämställdhetsuppdrag,
              med ett tydligt regleringsbrev med just det innehållet, har jämställdhetsfrågorna
              hamnat i skymundan.
            </seg>
            <seg n="ef4a9ed3">
              Dessutom har det förebyggande långsiktiga, tragglande, aktiva
              arbetet prioriterats ned för att i stället hinna med att ta hand
              om diskrimineringsanmälningar, vilket var en annan farhåga. Man
              befarade att man skulle tappa det grundläggande, mer långsiktigt
              strukturella benet i antidiskrimineringsarbetet, det som de flesta
              bedömer vara det viktigaste och det som ger störst effekt.
            </seg>
            <seg n="92e79020">
              Det är klart att regeringen har möjlighet att göra någonting
              åt det här om man verkligen prioriterar och är intresserad av
              det. Regeringen hade kunnat lyssna på alla de fackförbund vars
              medlemmar har haft väldigt konkret nytta av lönekartläggningar
              och jämställdhetsplaner i stället för att vika ned sig för arbetsgivarorganisationernas
              krav på mindre regelkrångel; det var faktiskt det som man angav
              som skäl när man sänkte kraven på aktiva åtgärder. Det var en
              del i regeringens regelförenklingsarbete för företagen.
            </seg>
            <seg n="135df490">
              Regeringen hade också kunnat säkerställa att expertkunskapen
              som fanns på JämO togs till vara i den nya myndigheten. Det gjorde
              man inte; det fanns också farhågor om det. Och naturligtvis kan
              regeringen vara väldigt tydlig i regleringsbrevet till myndigheten
              med att detta är ett prioriterat arbete som resurser ska läggas
              på.
            </seg>
            <seg n="793f297c">
              Naturligtvis borde man också, när nu Diskrimineringsombudsmannen
              liksom Lena Svenaeus är ute och säger att det saknas resurser
              till detta, kunna vara ödmjuk nog att säga att man kanske måste
              titta om det faktiskt saknas resurser, eller åtminstone vara beredd
              att öppna för det. Det är klart att mer pengar inte löser alla
              problem i sådana här sammanhang, men om nu myndigheten hävdar
              att det är ett problem tycker jag att det i alla fall är värt
              att lyssna på det, om man tycker att det är viktigt att långsiktigt
              och varaktigt göra någonting åt lönediskrimineringen på arbetsmarknaden.
            </seg>
          </u>
          <note type="speaker" n="a8744d36">
            Anf. 80 Statsrådet ERIK ULLENHAG (FP):
          </note>
          <u who="erik_ullenhag_655e0d" xml:id="i-ec78c9f7a8b68fde-2" n="e9a9098f">
            <seg n="05326936">
              Fru talman! Jag ska försöka bena ut frågeställningarna.
            </seg>
            <seg n="e6069327">
              Josefin Brink säger att vi kan styra upp detta i regleringsbrevet.
              Nja, Josefin Brink, vi följer från regeringens sida de så kallade
              Parisprinciperna vad gäller Diskrimineringsombudsmannen och arbetet
              mot diskriminering. Dessa innebär att en sådan här myndighet ska
              vara mer fristående än andra myndigheter, för man tror på det
              arbetet. I princip har Diskrimineringsombudsmannen ett blankt
              regleringsbrev. Det innebär inte att vi inte ska följa arbetet
              och fundera på hur vi kan se till att ha ett effektivare och vassare
              arbete för jämställdhet och en vassare lagstiftning.
            </seg>
            <seg n="d314a162">
              Det andra som Josefin Brink ifrågasätter är om vi har skärpt
              diskrimineringslagen. Jag kan upprepa vad jag sade. Man utökar
              diskrimineringsgrunden kön till nya områden: socialtjänst och
              hälso- och sjukvård. Jag ser framför allt stora historiska försyndelser.
              Den kvinna som möter sjukvården möter en vetenskap och en sjukvård
              som har mindre kunskap om kvinnors sjukdomar än om mäns, därför
              att man har haft en forskning som ur jämställdhetssynpunkt varit
              bekymmersam. Det var i sig en förbättring av lagstiftningen.
            </seg>
            <seg n="8746f487">
              Det var också en skärpning av lagstiftningen att det nu ska kosta
              mer än tidigare att diskriminera. Sedan kan man alltid väga för
              och emot. Josefin Brink säger ganska tvärsäkert att de aktiva
              åtgärderna är viktigare än att den enskilde ska få rätt. Jag tror
              att man behöver båda två. Vi har en lagstiftning med en tydlighet
              i att jag, om jag blir diskriminerad på grund av kön eller annan
              diskrimineringsgrund, får upprättelse och ett rejält skadestånd.
              Kostar det att diskriminera tror jag att det för jämställdhetsarbetet
              framåt.
            </seg>
            <seg n="eedfb039">
              Jag är medveten om att Vänsterpartiet inte har en historia av
              att prioritera små och medelstora företags verklighet. Man kan
              alltid diskutera om det är rimligt att ha längre tid mellan jämställdhetsplaner
              och se särskilt på små och medelstora företags behov och situation.
              Jag tror att det är rätt viktigt att göra det och att se den verklighet
              som många av våra småföretagare lever i.
            </seg>
            <seg n="8e875762">
              Med det sagt vill jag betona att jag och regeringen tror på aktiva
              åtgärder som instrument. Vi har gett uppdrag för att se om den
              lagstiftning vi har kring aktiva åtgärder har varit verkningsfull.
              Det finns en utredning om att skärpa lagstiftningen vad gäller
              aktiva åtgärder. I det arbetet handlar det om att hitta vägar.
              Detta bereds nu på Regeringskansliet för att se till att det finns
              verkningsfulla sanktioner ifall man inte uppfyller de krav som
              finns på aktiva åtgärder, till exempel en jämställdhetsplan eller
              en lönekartläggning.
            </seg>
            <seg n="f8faf206">
              Även om man har en fristående diskrimineringsombudsman är det
              klart att vi följer utvecklingen. Jag kommer att vidta åtgärder
              ifall det behövs för att tydliggöra att det faktiskt ska vara
              så som vi sade i samband med att man slog samman de fyra myndigheterna:
              att jämställdhetsarbetet inte skulle tappa fart. Det är centralt
              att det är så.
            </seg>
            <seg n="63fe3217">
              Josefin Brink medger att resurserna inte har minskat. Om man
              slår samman fyra myndigheter som jobbat mot fyra olika diskrimineringsgrunder
              är det klart att man i normala fall funderar på att göra vissa
              samordningsvinster genom att man har gemensam overheadpersonal
              som i all verksamhet. Det är därför man ibland slår samman företag
              och organisationer. Trots att man kan göra samordningsvinster
              valde regeringen att inte minska anslagen. Det innebär att de
              resurser, pengar och medel som finns för att bedriva det faktiska
              arbetet i praktiken har ökat. Men självklart lyssnar vi alltid
              på de signaler vi får från en myndighet eller från något annat
              håll om att det behövs mer resurser. Det är då något vi får prioritera
              i det budgetarbete som finns.
            </seg>
          </u>
          <note type="speaker" n="cd7c577d">
            Anf. 81 JOSEFIN BRINK (V):
          </note>
          <u who="josefin_brink_149089" xml:id="i-cf446db82fc9af3a-2" n="c3c0bb4d">
            <seg n="30b6df30">
              Fru talman! Det blir lite egendomligt när vi ska ha en debatt
              om vad som har gjorts med lagstiftningen. Det går att läsa på.
              Vänsterpartiet är inte, och har aldrig någonsin varit, emot att
              man utvidgade diskrimineringslagstiftningens räckvidd. Det som
              vi fortfarande är kritiska till är den urholkning av kraven på
              lönekartläggning och jämställdhetsplaner som regeringen genomförde
              2008. Den är ett faktum.
            </seg>
            <seg n="acdcd6a9">
              Det är också ett faktum att väldigt många fackliga organisationer,
              SKTF och Unionen med flera, uppvaktade arbetsmarknadsutskottet
              och, vet jag, även jämställdhetsministern då och sade att detta
              är det viktigaste verktyget i deras systematiska jämställdhetsarbete,
              för att de ska kunna ställa krav på att arbetsgivaren slutar upp
              med könsdiskriminerande lönesättning. De var extremt oroliga för
              att detta arbete skulle urholkas.
            </seg>
            <seg n="1c62b4cb">
              När Jämställdhetsombudsmannen lades ned fanns en motsvarande
              oro för att detta systematiska granskningsarbete, som man menar
              innebar en viktig påtryckning för att få till stånd det systematiska
              arbetet på arbetsplatserna, skulle urholkas. Farhågorna när det
              gäller detta verkar tyvärr ha besannats, vilket nu har uppmärksammats
              av Lena Svenaeus. Jag tycker att detta är värt att ta på lite
              större allvar.
            </seg>
            <seg n="2c5d630e">
              Jag vill säga någonting om detta med små och medelstora företags
              verklighet. Det här är så typiskt när man pratar om jämställdhet.
              Det finns också en verklighet, Erik Ullenhag, för dem som är anställda
              i små och medelstora företag. Den verkligheten är inte mindre
              präglad av lönediskriminering, sexuella trakasserier, att kvinnor
              väljs bort och diskrimineras i samband med graviditeter och annat.
              Det är precis lika verkligt i de företagen som i de större. Jämställdhetsfrågorna
              kan inte vara förhandlingsbara på det sättet gentemot krångel,
              lönsamhet och annat. Det måste vara ett värde som staten ser till
              att alla arbetsgivare efterlever, oavsett andra hänsyn.
            </seg>
          </u>
          <note type="speaker" n="c68ed1cc">
            Anf. 82 Statsrådet ERIK ULLENHAG (FP):
          </note>
          <u who="erik_ullenhag_655e0d" xml:id="i-070372b51bc1d890-0" n="e9a9098f" next="i-bd4b50892379031b-0">
            <seg n="4d76b4e3">
              Fru talman! Jag håller med om att det finns en verklighet för
              små och medelstora företag. Jag tror att många av dem i och för
              sig har känt att vårt land under alltför lång tid har styrts av
              regeringar som inte riktigt har sett deras verklighet.
            </seg>
            <seg n="6e6e3915">
              Med det sagt ska vi väl också poängtera att vi var i en situation
              där små och medelstora företag alltför ofta inte uppfyllde lagens
              krav vad gällde jämställdhetsplaner och planer för jämställda
              löner. Vi vet lite för lite om varför de inte gjorde det. Vad
              jag allmänt sett vill ha mer kunskap om är hur vi kan se till
              att de aktiva åtgärderna fungerar i praktiken. Hur kan vi se till
              att regelverket när det är på plats verkligen följs?
            </seg>
            <seg n="47881121">
              Det jag tror kan vara bekymmersamt på alla områden, i synnerhet
              kanske på jämställdhetsområdet, är ifall vi har lagstiftning som
              låter bra när vi diskuterar den i riksdagens talarstol men som
              inte ger effekt ute i verkligheten. Det är därför det har getts
              uppdrag till Statskontoret att utvärdera aktiva åtgärder, och
              det är därför det pågår ett arbete för att se vilken lagreglering
              som kan behövas och hur vi kan se till att det finns en verkningsfull
              sanktion. Där är jag övertygad om att vi kommer att ha en fortsatt
              bra debatt och också kunna få kloka inspel från riksdagen och
              Josefin Brink.
            </seg>
            <seg n="592f12f8">
              Jag tackar för dagens sista interpellationsdebatt och önskar
              alla en trevlig kväll.
            </seg>
          </u>
          <note n="1eee5d54">
            Överläggningen var härmed avslutad.
          </note>
          <note n="5ddd55a8">
            16 § Anmälan om inkomna faktapromemorior om förslag från Europeiska
            kommissionen
          </note>
          <note n="e3b3bc2d">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u who="erik_ullenhag_655e0d" xml:id="i-bd4b50892379031b-0" n="e9a9098f" prev="i-070372b51bc1d890-0">
            <seg n="03bb5346">
              KOM(2010)490
            </seg>
            <seg n="173d3939">
              Barbro Westerholm
            </seg>
          </u>
          <note n="5a7e0b90">
            KOM(2010)597
          </note>
          <note n="42b63780">
            KOM(2010)576
          </note>
          <note n="9999a5ba">
            KOM(2010)682
          </note>
          <note n="f1dcacd9">
            KOM(2010)677
          </note>
          <note n="b6825d08">
            KOM(2010)623
          </note>
          <note n="be2d3619">
            KOM(2010)618
          </note>
          <note n="5e773799">
            KOM(2010)624
          </note>
          <note n="f5a1907d">
            KOM(2010)642
          </note>
          <note n="ed9c0b51">
            KOM(2010)699
          </note>
          <note n="119886f2">
            KOM(2010)385
          </note>
          <note n="4c403e8d">
            KOM(2010)673
          </note>
          <note n="037dbbee">
            17 § Bordläggning
          </note>
          <note n="4e17236c">
            Anmäldes och bordlades
          </note>
          <note n="fa055fd4">
            18 § Anmälan om interpellationer
          </note>
          <note n="c1683bed">
            Anmäldes att följande interpellationer framställts
          </note>
          <note n="9265f24a">
            den 27 december
          </note>
          <note n="c9f84a27">
            Gustav Fridolin
          </note>
          <note n="581769f0">
            Ylva Johansson
          </note>
          <note n="5ded5d65">
            den 28 december
          </note>
          <note n="e7d9ced1">
            Johan Andersson
          </note>
          <note n="492cc0ee">
            Lena Olsson
          </note>
          <note n="4e3f7385">
            den 4 januari
          </note>
          <note n="492cc0ee">
            Lena Olsson
          </note>
          <note n="8e688825">
            den 11 januari
          </note>
          <note n="438a1b01">
            Anders Ygeman
          </note>
          <note n="76c4124c">
            den 17 januari
          </note>
          <note n="59c3018a">
            Josefin Brink
          </note>
          <note n="8448453e">
            Interpellationerna 2010/11:140145 redovisas i bilaga som fogats
            till riksdagens snabbprotokoll tisdagen den 18 januari.
          </note>
          <note n="1d836a72">
            Interpellation 2010/11:146 redovisas i bilaga som fogats till
            riksdagens snabbprotokoll tisdagen den 25 januari.
          </note>
          <note n="3b5dff71">
            19 § Anmälan om frågor för skriftliga svar
          </note>
          <note n="e7b34e4f">
            Anmäldes att följande frågor för skriftliga svar framställts
          </note>
          <note n="9265f24a">
            den 27 december
          </note>
          <note n="c9f84a27">
            Gustav Fridolin
          </note>
          <note n="c9f84a27">
            Gustav Fridolin
          </note>
          <note n="4e3f7385">
            den 4 januari
          </note>
          <note n="11adafa2">
            Agneta Gille
          </note>
          <note n="5ddbb547">
            den 5 januari
          </note>
          <note n="50c9762a">
            Gunvor G Ericson
          </note>
          <note n="3993a6dc">
            Mikael Oscarsson
          </note>
          <note n="8e688825">
            den 11 januari
          </note>
          <note n="dee8c2cb">
            Peter Hultqvist
          </note>
          <note n="86d4764e">
            Roza Güclü Hedin
          </note>
          <note n="60280785">
            den 12 januari
          </note>
          <note n="117c5897">
            Bodil Ceballos
          </note>
          <note n="b4191597">
            den 13 januari
          </note>
          <note n="5508e139">
            Christina Höj Larsen
          </note>
          <note n="e68fbc7d">
            den 14 januari
          </note>
          <note n="68602285">
            Jonas Eriksson
          </note>
          <note n="26599825">
            Amineh Kakabaveh
          </note>
          <note n="f8df07da">
            Hans Linde
          </note>
          <note n="719ff48f">
            Helene Petersson
          </note>
          <note n="fc1a5eac">
            Per Åsling
          </note>
          <note n="76c4124c">
            den 17 januari
          </note>
          <note n="f215528a">
            Christer Engelhardt
          </note>
          <note n="f215528a">
            Christer Engelhardt
          </note>
          <note n="2dc4f1ed">
            Désirée Pethrus
          </note>
          <note n="cd85a97d">
            den 18 januari
          </note>
          <note n="860328f8">
            Jonas Sjöstedt
          </note>
          <note n="6dc75690">
            Frågorna 2010/11:209223 redovisas i bilaga som fogats till riksdagens
            snabbprotokoll tisdagen den 18 januari.
          </note>
          <note n="9d96c8d6">
            Frågorna 2010/11:224227 redovisas i bilaga som fogats till riksdagens
            snabbprotokoll tisdagen den 25 januari.
          </note>
          <note n="6d2bf889">
            20 § Anmälan om skriftliga svar på frågor
          </note>
          <note n="8941ac46">
            Anmäldes att skriftliga svar på följande frågor inkommit
          </note>
          <note n="8eaa3e6e">
            den 21 december
          </note>
          <note n="f839d722">
            Lars Mejern Larsson
          </note>
          <note n="5ded5d65">
            den 28 december
          </note>
          <note n="6186a45d">
            Torbjörn Björlund
          </note>
          <note n="ab40f065">
            den 30 december
          </note>
          <note n="2289db2e">
            Christina Zedell
          </note>
          <note n="4e3f7385">
            den 4 januari
          </note>
          <note n="696145a9">
            Åsa Lindestam
          </note>
          <note n="1ca79931">
            den 10 januari
          </note>
          <note n="632dbbaf">
            Jens Holm
          </note>
          <note n="e57d920a">
            Björn von Sydow
          </note>
          <note n="e9166dba">
            Hans Hoff
          </note>
          <note n="901a76b1">
            Marietta de Pourbaix-Lundin
          </note>
          <note n="8e688825">
            den 11 januari
          </note>
          <note n="6186a45d">
            Torbjörn Björlund
          </note>
          <note n="4e50ebc8">
            Jacob Johnson
          </note>
          <note n="26599825">
            Amineh Kakabaveh
          </note>
          <note n="632dbbaf">
            Jens Holm
          </note>
          <note n="7591b17d">
            Hans Backman
          </note>
          <note n="c9f84a27">
            Gustav Fridolin
          </note>
          <note n="60280785">
            den 12 januari
          </note>
          <note n="26599825">
            Amineh Kakabaveh
          </note>
          <note n="50c9762a">
            Gunvor G Ericson
          </note>
          <note n="5e17b459">
            Carina Moberg
          </note>
          <note n="b4191597">
            den 13 januari
          </note>
          <note n="8f5ce04e">
            Håkan Bergman
          </note>
          <note n="cd85a97d">
            den 18 januari
          </note>
          <note n="c9f84a27">
            Gustav Fridolin
          </note>
          <note n="11adafa2">
            Agneta Gille
          </note>
          <note n="fdf04a28">
            Svar inkomna den 18 januari redovisas i bilaga som fogats till
            riksdagens snabbprotokoll tisdagen den 25 januari.
          </note>
          <note n="a92eefc6">
            Övriga svar redovisas i bilaga som fogats till riksdagens snabbprotokoll
            tisdagen den 18 januari.
          </note>
          <note n="462a620e">
            21 § Kammaren åtskildes kl. 19.19.
          </note>
          <note n="6e82ec12">
            Förhandlingarna leddes
          </note>
          <note n="38be5609">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
