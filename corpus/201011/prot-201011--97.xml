<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--97</head>
          <docDate when="2010-05-05">2010-05-05</docDate>
        </div>
      </front>
      <body>
        <div>
          <note n="e435b556">
            ﻿
          </note>
          <note n="81ca4b9b">
            Riksdagens protokoll
          </note>
          <note n="471eafbc">
            2010/11:97
          </note>
          <note type="date" n="7033f69b">
            Torsdagen den 5 maj
          </note>
          <note n="171faa3f">
            Kl. 12:00 - 15:01
          </note>
          <note n="1c40fc11">
            1 § Justering av protokoll
          </note>
          <note n="4fcdbb6e">
            Justerades protokollet för den 29 april.
          </note>
          <note n="bcc7ebda">
            2 § Anmälan om vice ordförande i finansutskottet
          </note>
          <note n="23a4a49d">
            Andre vice talmannen anmälde att Tommy Waidelich (S) valts till
            vice ordförande i finansutskottet från och med den 5 april.
          </note>
          <note n="bcec12a8">
            3 § Anmälan om fördröjda svar på interpellationer
          </note>
          <note n="0cccafd2">
            Till riksdagen hade inkommit följande skrivelser:
          </note>
          <note n="f60492e3">
            Interpellation 2010/11:327
          </note>
          <note n="02771128">
            Interpellation 2010/11:327 Sveriges medverkan i FN:s råd för
            mänskliga rättigheter
          </note>
          <note n="ea4a632f">
            Interpellationen kommer att besvaras tisdagen den 17 maj 2011.
          </note>
          <note n="6c5429d9">
            Skälet till dröjsmålet är resor.
          </note>
          <note n="8e0f7167">
            Carl Bildt
          </note>
          <note n="f6fd27e2">
            Interpellation 2010/11:334
          </note>
          <note n="94bca636">
            Interpellation 2010/11:334 Samarbete i Barentsregionen och det
            arktiska området
          </note>
          <note n="ea4a632f">
            Interpellationen kommer att besvaras tisdagen den 17 maj 2011.
          </note>
          <note n="6c5429d9">
            Skälet till dröjsmålet är resor.
          </note>
          <note n="8e0f7167">
            Carl Bildt
          </note>
          <note n="6fecee73">
            4 § Svar på interpellation 2010/11:331 om medel från Viltvårdsfonden
            och vargpolitiken
          </note>
          <note type="speaker" n="3009f8bc">
            Anf. 1 Landsbygdsminister ESKIL ERLANDSSON (C):
          </note>
          <u who="eskil_erlandsson_6e35c7" xml:id="i-448a057d6ad14aba-0" n="d0ccb3f5">
            <seg n="545f7a5f">
              Herr talman! Tina Ehn har frågat mig, för det första vilka indikationer
              det finns på att jägarorganisationernas insatser har bidragit
              till att acceptansen för varg eller regeringens aviserade åtgärder
              för att minska graden av inavel hos vargstammen har ökat i de
              områden där jakt på varg har tillåtits, för det andra hur jag
              avser att utvärdera organisationernas insatser för ökad acceptans
              av varg eller åtgärder för att minska inaveln hos vargstammen,
              för det tredje vilka indikationer det finns på att den illegala
              jakten på varg och andra rovdjur har minskat, för det fjärde hur
              jag avser att utvärdera organisationernas insatser för att motverka
              illegal jakt på varg och andra rovdjur, samt för det femte vad
              jag avser att göra för att bredda kretsen av organisationer som
              får bidrag från Viltvårdsfonden för att informera om rovdjur i
              Sverige.
            </seg>
            <seg n="d2b6885e">
              Jag vill inleda med att besvara den första frågan, huruvida det
              finns indikationer på att jägarorganisationernas arbete har bidragit
              till ökad acceptans för varg och införsel av varg. Låt mig gå
              något tillbaka i tiden. Den höga graden av inavel i vargstammen
              har varit känd sedan länge. Trots det har tidigare regeringar
              blundat för inavelsproblemen. Vi däremot valde att ta itu med
              problemen i syfte att långsiktigt stärka livskraften i den skandinaviska
              vargstammen.
            </seg>
            <seg n="7c7e04c0">
              Det fanns vid den tidpunkten en stark oro för att inplantering
              av vargar utifrån skulle leda till minskande acceptans för vargen
              som art. Den oron mildrades då sex organisationer med förankring
              i landsbygden, däribland de två jägarorganisationerna, i ett gemensamt
              yttrande ställde sig bakom en genetisk förstärkning av vargstammen
              under förutsättning att antalet vargar regleras genom licensjakt.
            </seg>
            <seg n="dd0c5ad7">
              Regeringen anser att jägarorganisationerna är viktiga för att
              få acceptans för så pass kontroversiella åtgärder som flytt av
              varg i syfte att reducera inavelsgraden i vargstammen. Jägarorganisationerna
              har en stark förankring på den svenska landsbygden. Dessutom är
              jägarna en grupp som både berörs och genom licens- och skyddsjakt
              kan påverka rovdjursförekomsten i vårt land. Regeringen gav därför
              jägarorganisationerna i uppdrag att lokalt förankra regeringens
              processer med införsel och flytt av vargar i syfte att öka livskraften
              i den skandinaviska vargstammen. Detta skedde inom ramen för det
              allmänna uppdraget respektive det årliga bidraget från Viltvårdsfonden.
            </seg>
            <seg n="49025d51">
              Till saken hör att det allmänna uppdraget har funnits sedan 1938
              för att bidra till en ansvarsfull viltvård. Uppdraget och bidraget
              från fonden möjliggör för regeringen att ställa krav på organisationerna
              i detta hänseende. Därför sker årliga uppföljningar av återrapportering
              av det allmänna uppdraget och verksamhetsberättelser inför beslut
              om medel. Låt mig återkomma till Viltvårdsfonden lite senare.
            </seg>
            <seg n="4087120c">
              Svenska Jägareförbundet redovisar i sin återrapportering av det
              allmänna uppdraget för år 2010 att ett flertal särskilda möten
              har genomförts om processerna kring flytt av varg. Ungefär 1 500
              personer deltog vid dessa möten. Därutöver har ämnet varit föremål
              för diskussioner vid huvuddelen av övriga informations- och utbildningstillfällen
              med ca 20 000 deltagare som hållits av förbundet. Utöver detta
              har förbundet informerat om införsel av vargar i förbundets tidning
              och på dess hemsida.
            </seg>
            <seg n="589acf28">
              Jägarnas Riksförbund har under 2010 hållit särskilda möten i
              de sex län som har fast vargstam. Mötena hölls för att informera
              om regeringens politik beträffande flytt och införsel av varg
              samt rovdjurspolitiken generellt. Förbundet har även startat en
              hemsida där aktuella händelser i rovdjurspolitiken löpande redovisas
              samt tagit fram en folder om rovdjurspolitiken.
            </seg>
            <seg n="cae9f658">
              Jag kan av ovanstående konstatera att organisationerna har informerat
              brett om regeringens rovdjurspolitik. Många medlemmar har nåtts
              av kunskap om införsel av varg, varför en sådan åtgärd behövs
              och vad den innebär. Min uppfattning är att jägarorganisationerna
              på ett relevant och förväntat sätt har bidragit till transparens
              för processerna. Detta medför på sikt ökad acceptans för rovdjursförvaltningen.
              Jag ser därför ingen anledning att utreda frågan vidare, utöver
              den ordinarie granskning som redan sker vid beslut om medel.
            </seg>
            <seg n="ddc4f2ca">
              Beträffande den illegala jakten ska den pågående Rovdjursutredningen
              (M 2010:02) i sitt slutbetänkande redovisa om den illegala jakten
              ökar eller minskar och, om det behövs, lämna förslag till åtgärder
              för att minska den illegala jakten på stora rovdjur. Utredningens
              betänkande ska redovisas till regeringen senast den 1 juli 2012.
              Vid beredningen av betänkandet kommer regeringen att ta ställning
              till om ytterligare åtgärder behöver vidtas för att komma till
              rätta med den illegala jakten.
            </seg>
            <seg n="1d196b96">
              Jag vill slutligen göra några förtydliganden beträffande Viltvårdsfonden.
              Viltvårdsfonden bildades år 1938 då riksdagen anförtrodde Svenska
              Jägareförbundet ansvaret för att leda delar av jakten och viltvården
              i Sverige.
            </seg>
            <seg n="a172ae61">
              (ANDRE VICE TALMANNEN: Det har nu gått sex minuter och ministern
              får fortsätta med interpellationssvaret i kommande inlägg.)
            </seg>
          </u>
          <note type="speaker" n="82ea444f">
            Anf. 2 TINA EHN (MP):
          </note>
          <u who="tina_ehn_aa733d" xml:id="i-7bdbcd16ee4c7c22-0" n="f7cc84e2">
            <seg n="7c9bbb42">
              Herr talman! Jag tackar ministern så mycket för svaret. Varg
              och vargjakt är ett känsligt ämne. Det är förknippat med mycket
              känslor. Det gäller alltifrån dem som värnar vargen till dem som
              inte vill ha varg alls.
            </seg>
            <seg n="26760366">
              Att i denna kammare stå upp för ett hotat djur och dessutom ifrågasätta
              vem som ska ha medel ur Viltvårdsfonden är något som inte är speciellt
              populärt hos dem som i dag får medel ur fonden. Det finns dessutom
              det är viktigt att ta upp ett djupare ifrågasättande i samhället,
              vilket jag väljer att lyfta fram. Jag gör det speciellt med tanke
              på att Sverige förra året införde den första licensjakten på varg
              på över 50 år och sedan har fortsatt med den jakten även i år.
            </seg>
            <seg n="5de2dec1">
              De organisationer som får medel för det allmänna uppdraget, jägarorganisationerna,
              har att beakta att arbeta med lokal förankring av processerna
              med flytt och införsel av varg. De har ett ansvar för en aktiv
              förvaltning av vargstammen. Detta ingår i det allmänna uppdraget.
              I det allmänna uppdraget ingår alltså inte att man ska motarbeta
              den rovdjurspolitik som man förbundit sig att följa.
            </seg>
            <seg n="ba0b8193">
              Att Sveriges vargstam är genetiskt svag vet alla i dag. Att jaga
              en genetiskt försvagad djurart är fel. Det vet de flesta i dag.
              Att öka acceptansen för något som upplevs som ett hot eller som
              man inte gillar ges inte en självklar lösning genom att skjuta
              bort fler individer. Om man ska hålla linjen att man ska skjuta
              det som inte accepteras blir frågan vad som krävs för att få acceptans.
              Den frågan diskuteras. Hur stort antal vargar ger acceptans? Vems
              acceptans är det man ska tillfredsställa?
            </seg>
            <seg n="f7df12fe">
              Nåväl! Landsbygdsministern påstår i sitt svar att tidigare regeringar
              inte skulle ha brytt sig om att vargstammen är genetiskt svag.
              Jag skulle vilja säga att det är ganska felaktigt, eftersom det
              är genom att sjösätta den framgångsrika rovdjurspolitik som antogs
              2001 som vi fått en allt större och friskare viltstam. Den politiken
              ledde till ökade stammar av alla de fyra stora rovdjuren. Det
              var att långsiktigt stärka stammen, samtidigt som man ville tillföra
              medel för stängsel och rovdjursskydd och främja den naturliga
              invandringen.
            </seg>
            <seg n="1f603370">
              Vidare sägs att det finns en stor oro för inplantering av djur.
              Det var här man involverade jägarorganisationerna med flera. Visst
              kan man förstå att det finns en oro. När man kom på att man skulle
              börja med inplantering blev oron ännu större. Miljöpartiet och
              hela den dåvarande oppositionen ville inte ha inplantering som
              lösning på den genetiska frågan i första hand. Vi sade i vår motion
              nej till införsel av varg. Men det ville regeringen, utan att
              ha specifika lösningar på det här bordet. Alltså var det en politik
              som skapade en större oro, och då behövde man också ge löften
              om att man skulle tillåta licensjakt.
            </seg>
            <seg n="95d55624">
              I interpellationsdebatten vill jag ändå fokusera på det som ingår
              i det allmänna uppdraget och som ger jägarorganisationerna ett
              antal miljoner varje år som villkoras med krav, precis som ministern
              säger i sitt svar. Kraven är så pass tydliga och bör också följas
              upp. Det finns ändå ett tvivel från många på att man verkligen
              lever upp till de här kraven. Det är med detta jag vill lägga
              upp denna fråga på bordet i dag. Det finns uttalanden till exempel
              om att vargstammen är för stor och borde frysas, underförstått
              även långsiktigt. Man hade önskat sig fler vargar att skjuta vid
              licensjakten; annars har man svårt att ställa upp på politiken.
              Alla dessa samlade uttalanden går egentligen tvärsemot de krav
              man har sagt sig ställa upp på. Ändå säger ministern att han är
              nöjd i sitt svar.
            </seg>
          </u>
          <note type="speaker" n="38d1efad">
            Anf. 3 Landsbygdsminister ESKIL ERLANDSSON (C):
          </note>
          <u who="eskil_erlandsson_6e35c7" xml:id="i-448a057d6ad14aba-1" n="d0ccb3f5">
            <seg n="a8f94a8f">
              Herr talman! Jag tror att jag svarar på interpellantens kommentarer
              genom att läsa upp den sista delen av mitt interpellationssvar:
            </seg>
            <seg n="8633e5e3">
              Jag vill slutligen göra några förtydliganden beträffande Viltvårdsfonden.
            </seg>
            <seg n="87c1da02">
              Viltvårdsfonden bildades år 1938 då riksdagen anförtrodde Svenska
              Jägareförbundet ansvaret för att leda delar av jakten och viltvården
              i Sverige. Viltvårdsavgift betalas bara av dem som jagar. Jägareförbundet
              har alltsedan dess arbetat för att främja viltvården och andra
              liknande ändamål som är förenliga med syftet med jaktlagen. Viltvården
              avser samtliga arter av däggdjur och fåglar, inklusive de stora
              rovdjuren. Dock är det så att tyngdpunkten i viltvårdsarbetet
              ligger på omsorger om det jaktbara matviltet så som klövvilt med
              mera.
            </seg>
            <seg n="f47cf7c3">
              Det är i stället Naturvårdsverket som ansvarar för samordning
              och styrning av bidragsgivningen till informationsinsatser om
              de stora rovdjuren inom ramen för anslaget Åtgärder för värdefull
              natur. 6 miljoner kronor om året finns avsatt för ändamålet. Det
              är min uppfattning att rovdjursinformation, utöver sådan information
              som ingår i det allmänna uppdraget till Svenska Jägareförbundet,
              ska finansieras genom dessa medel. Jag har därför inte för avsikt
              att föreslå någon breddning av kretsen organisationer som får
              bidrag från Viltvårdsfonden för att informera om rovdjur i Sverige.
            </seg>
            <seg n="c049b5c9">
              Utöver det upplästa interpellationssvaret skulle jag vilja säga
              att vi gör uppföljningar i samband med medelstilldelning, vilket
              jag nogsamt har meddelat interpellanten i den tidigare upplästa
              delen av svaret.
            </seg>
          </u>
          <note type="speaker" n="5f2a0354">
            Anf. 4 TINA EHN (MP):
          </note>
          <u who="tina_ehn_aa733d" xml:id="i-7bdbcd16ee4c7c22-1" n="f7cc84e2">
            <seg n="5b9bc702">
              Herr talman! Jag börjar med att bemöta en del av det som sades.
              Att Viltvårdsfonden bildades 1938 är inget argument för att det
              även i fortsättningen ska vara som det alltid har varit. Det tycker
              inte jag i alla fall. När jag ska bemöta de andra sakerna i svaret
              på denna interpellation är det jag sade om att den tidigare regeringen
              aldrig har brytt sig om inavelsproblematiken någonting som jag
              definitivt inte kan ställa upp på som ett svar i detta.
            </seg>
            <seg n="e9ceafa4">
              När vi går till denna interpellations kärna finns det väldigt
              många frågeställningar som jag antar att jag inte hinner få något
              svar på i dag men som jag ändå tycker att det är viktigt att ministern
              tar med sig. I sitt svar skriver ministern om de olika förbunden
              och att de informerar för att verka för att förankring sker. Ändå
              signaleras det att företrädare motverkar det som man har sagt
              att man ska ställa upp på. Det tycker jag inte att man ska nonchalera.
              Det finns uttalanden i medier och hot om att inte delta. Det finns
              tidningar med mycket rubriker. Går man in och tittar på den ena
              organisationens hemsida möts man direkt av ett motstånd. Det tycker
              jag att man ska ta till sig och ifrågasätta. Det är ändå så att
              de tilldelas ett antal miljoner och är med på att de har ett allmänt
              uppdrag som de ska uppfylla.
            </seg>
            <seg n="edd012f0">
              Det är också så att man kan begära att få denna information och
              inte bara säga tack för att man har fått en redovisning. Om man
              får den konkreta informationen om vad det är som står på hemsidan
              skickad till sig ser man direkt själv att det kanske inte är just
              den informationen man trodde att de skulle ge.
            </seg>
            <seg n="ca5a3db6">
              Jag skulle vilja ställa en fråga när det gäller viltförvaltningsdelen
              i rovdjurspolitiken, som är en ny regional del. Man ska ha besluten
              närmare invånarna och de berörda, vilket låter väldigt bra. Men
              det beror på hur man gör det. Regeringen har valt att tillsätta
              viltförvaltningsdelegationerna med ett antal representanter från
              olika organisationer och intressegrupper ute i landet.
            </seg>
            <seg n="78b012b9">
              Jag skulle vilja höra om ministern har fått några indikationer
              på att man har lyckats öka acceptansen genom att införa dessa
              viltförvaltningsdelegationer och hur många av viltförvaltningsdelegationerna
              som har lyckats komma med positiva svar utifrån att man har tankarna
              och förslagen om inplantering, dels av vuxna djur, dels av vargvalpar.
              Det är väl i så fall en ganska klar indikation på att man lyckas.
              Får man inte positiva svar kan man undra hur man ska gå vidare.
            </seg>
          </u>
          <note type="speaker" n="ae7c665d">
            Anf. 5 Landsbygdsminister ESKIL ERLANDSSON (C):
          </note>
          <u who="eskil_erlandsson_6e35c7" xml:id="i-448a057d6ad14aba-2" n="d0ccb3f5">
            <seg n="c40f7c79">
              Herr talman! Den nya rovdjurspolitiken har funnits i drygt ett
              år. Jag tror att interpellanten är medveten om att det tar tid
              att ändra människors attityder för eller emot någonting, för mer
              eller mindre av någonting.
            </seg>
            <seg n="c7ec4123">
              Men en nödvändig förutsättning för att vi ska kunna påverka människors
              attityder är att vi förankrar processer lokalt. Det gäller till
              exempel den process som vi diskuterar under denna debatt och som
              handlar om huruvida det är möjligt att förbättra den ganska hårt
              inavlade vargstammens gener genom att flytta eller införa vargar
              till vårt land. Där tror jag att det är nödvändigt att vi använder
              oss av organisationer som har lokal förankring och som har möjlighet
              att på ett annat sätt än många andra organisationer möta människor
              i deras vardag. Ett sätt att göra detta är att be de organisationer
              som har den lokala förankring som de i interpellationen omnämnda
              organisationerna har att hjälpa till i detta arbete.
            </seg>
            <seg n="655b0e32">
              Jag vill än en gång påpeka att sådant arbete tar tid. Jag har
              i dag ingen utvärdering om huruvida det har skett någon sådan
              förändring eller inte som är mätbar. Men det är alldeles självklart
              att det kommer att göras sådana inte minst i samband med det utredningsarbete
              som regeringen har tillsatt och som ska redovisas, som jag nämnde
              i ett tidigare inlägg, vid halvårsskiftet kommande år.
            </seg>
            <seg n="b9bc0851">
              Mina nyckelord i sammanhanget är att det tar tid och kräver lokal
              förankring. Vad kan, Tina Ehn, vara bättre än att nyttja människor
              som har lokal förankring i ett arbete för att öka den acceptans
              som vi måste öka för att kunna hålla denna livskraftiga rovdjursstam
              av exempelvis varg som jag är övertygad om att både Tina Ehn och
              jag vill ha i vårt land?
            </seg>
          </u>
          <note type="speaker" n="b63f0bfa">
            Anf. 6 TINA EHN (MP):
          </note>
          <u who="tina_ehn_aa733d" xml:id="i-7bdbcd16ee4c7c22-2" n="f7cc84e2">
            <seg n="e722c797">
              Herr talman! Det är en väldigt bra ingång att man vill ha en
              lokal förankring i mångt och mycket. Vi har haft en diskussion
              om det verkligen ska vara så att man har en beslutande lokal förankring.
              Det är lite skillnad på om man har en rådgivande eller beslutande
              lokal förankring. Där är vi inte riktigt överens.
            </seg>
            <seg n="44c23199">
              Det är viktigt att man accepterar att det kommer att ta tid.
              Det tror också jag. Det är därför viktigt att man gör på rätt
              sätt så att man inte skapar ökat motstånd mot det som händer.
            </seg>
            <seg n="761145b9">
              I ministerns svar skriver ministern att jägarorganisationerna
              har blivit uttagna för att ha detta allmänna uppdrag för att jägarorganisationerna
              har en stark förankring på den svenska landsbygden. Det är precis
              så det är. Det är därför viktigt att man gör det som man har ålagts
              att göra och att det allmänna uppdraget följs.
            </seg>
            <seg n="310714bb">
              Det är därför jag tar upp den här frågan. Det finns väldigt mycket
              indikationer på att man nästan direkt motarbetar vissa idéer i
              den rovdjurspolitik som man gemensamt har kommit fram till. Jag
              konstaterar bara att ministern i sitt svar är nöjd med allting
              som sker. Det är upprörande i sig. Det borde inte ministern vara.
            </seg>
            <seg n="eae42043">
              Det finns väldigt mycket luckor i svaren och kritik som borde
              lyftas upp och analyseras mycket mer. Det finns väldigt mycket
              att säga om hur man ska gå vidare i frågan.
            </seg>
          </u>
          <note type="speaker" n="0f112fd8">
            Anf. 7 Landsbygdsminister ESKIL ERLANDSSON (C):
          </note>
          <u who="eskil_erlandsson_6e35c7" xml:id="i-448a057d6ad14aba-3" n="d0ccb3f5">
            <seg n="3bd235a1">
              Herr talman! Tack för interpellationen! Det är en viktig frågeställning
              som diskuteras i interpellationsdebatten. Speciellt viktig är
              den för människor som bor och har verksamheter i områden som hyser
              våra stora rovdjur.
            </seg>
            <seg n="fd1dcf2a">
              Jag säger det igen: För att öka acceptansen i de områden som
              hyser de stora rovdjuren är det viktigt att vi använder oss av
              människor som är verksamma i organisationen och har den lokala
              och regionala förankringen. Det gör vi på detta område.
            </seg>
            <seg n="82d81e30">
              Jag har blivit upplyst om att det har gjorts undersökningar om
              människors attitydförändringar. De är gjorda under en ganska kort
              tid. Det är därför man inte ska dra för stora slutsatser. Undersökningarna
              tyder ändå på att det har skett en positiv förändring eller förbättring
              av människors attityder i berörda områden. Jag vill återigen säga
              att man inte ska dra för stora växlar på det. Undersökningarna
              är gjorda under ganska kort tid och är inte så där jättesignifikanta.
            </seg>
            <seg n="d272513f">
              Herr talman! Avslutningsvis vill jag säga att vi har påbörjat
              ett arbete med att lyfta ned besluten och regionalisera besluten
              om förvaltningen av våra stora rovdjur. Vi har gjort det genom
              att inrätta viltvårdsdelegationen vid länsstyrelserna. Det öppnar
              för regionala beslut och ställningstaganden om huruvida det ska
              vara jakt och hur stor en sådan eventuell jakt ska vara.
            </seg>
            <seg n="f6900032">
              Inom den närmaste framtiden kommer alltmer av beslutsfattandet
              att ske regionalt av människor som lever i den verklighet som
              finns i området och som i det här fallet hyser de stora rovdjuren.
              Så vill jag arbeta. Jag är decentralist och tror på att människor
              har bäst nytta av och förutsättningar för att fatta beslut så
              nära sig som möjligt.
            </seg>
          </u>
          <note n="503df771">
            Överläggningen var härmed avslutad.
          </note>
          <note n="8ffcd163">
            5 § Svar på interpellation 2010/11:328 om sjukförsäkringen
          </note>
          <note type="speaker" n="a043d674">
            Anf. 8 Statsrådet ULF KRISTERSSON (M):
          </note>
          <u who="unknown" xml:id="i-448a057d6ad14aba-4" n="a34c96b1">
            <seg n="591ae90f">
              Herr talman! Patrik Björck har frågat mig om jag avser att ta
              initiativ till verkliga förbättringar så att svårt sjuka kan känna
              den trygghet de borde ha rätt att känna. Han frågar även om jag
              avser att ta initiativ till att skynda på processen så att de
              som i dag är oroade kan få ett snabbare besked om vad som väntar.
            </seg>
            <seg n="6ca982d4">
              En av de viktigaste frågorna för regeringen när den tillträdde
              i oktober 2006 var att minska det omfattande utanförskapet från
              arbetsmarknaden som till stor del bestod av sjukfrånvaro. Regeringen
              har under föregående mandatperiod genomfört en rad åtgärder som
              syftar till återgång i arbete. Åtgärderna har stor bredd och omfattar
              såväl ändringar som rör regelverket för sjukskrivningsprocessen,
              exempelvis tidsgränser för bedömning av arbetsförmåga, som nya
              samverkans- och stödåtgärder för att underlätta för sjukskrivna
              att komma tillbaka i arbete.
            </seg>
            <seg n="9e5c2866">
              Sjukförsäkringsreformen har givit resultat. Sjukskrivningsprocessen
              har blivit mer aktiv. Färre individer blir sjukskrivna, och sjukperioderna
              har blivit kortare. Sammantaget har den minskade ohälsan lett
              till en kraftig minskning av utanförskapet. Regeringen anser därför
              att den nuvarande inriktningen ska gälla även fortsättningsvis.
              Det är viktigt att säkerställa att avsikterna med reformen upprätthålls,
              exempelvis att den som är svårt sjuk och inte kan arbeta ska kunna
              få ersättning samtidigt som reformen ska öka drivkrafterna och
              stödet till dem som kan komma tillbaka i arbete.
            </seg>
          </u>
          <note n="f4e4237a">
            Den 11 april presenterade jag huvuddragen i de förändringar i
            sjukförsäkringen som utarbetats av en arbetsgrupp inom Regeringskansliet.
            Dessa förslag har nu remitterats till myndigheter och organisationer,
            och därefter kommer en proposition att överlämnas till riksdagen.
          </note>
          <note type="speaker" n="ebfe0d35">
            Anf. 9 PATRIK BJÖRCK (S):
          </note>
          <u who="patrik_bjorck_7044f9" xml:id="i-72b8d71bec2e6966-0" n="4e80f136">
            <seg n="62dedff0">
              Herr talman! Tack, statsrådet, för svaret! Jag hade förmånen
              att välkomna statsrådet i den första interpellationsdebatten som
              statsråd i höstas. Då diskuterade vi också sjukförsäkringen. Det
              har funnits anledning att återkomma nu. Det förvarnade jag om
              redan vid den debatten.
            </seg>
            <seg n="35e7916e">
              Detta är en fråga som har väckt stort och berättigat intresse
              ända sedan man under förra mandatperioden tog upp arbetet med
              att förändra sjukförsäkringen. Under hela den processen riktades
              mycket hård kritik mot det väldigt mekaniska sättet att se på
              människor som drabbas av sjukdom och att de efter en viss tid
              ska utförsäkras.
            </seg>
            <seg n="b34e7232">
              Under hela processen riktades kritik. Det sades att om man genomför
              detta kommer man att slå ut sjuka människor ur försäkringen och
              sätta dem inför väldigt svåra situationer. Regeringen vidhöll
              under förra mandatperioden sina uppfattningar om att detta var
              ett rimligt sätt att behandla sjuka människor, och förändringen
              av försäkringen genomfördes som man hade tänkt sig.
            </seg>
            <seg n="946ab83e">
              Resultatet kom som ett brev på posten. Första dagen var det nästan
              15 000 människor som kastades ut ur försäkringen. Sedan har det
              fortsatt att rulla på. Allt det som varnades för från remissinstanser,
              den politiska oppositionen och oss socialdemokrater kunde vi se.
              Som ett radband kom det gång efter gång, person efter person hela
              tiden nya mänskliga tragedier som utspelades framför våra ögon
              när människor drabbades av detta.
            </seg>
            <seg n="9fa385d2">
              Debatten fortgick ända in i valrörelsen. I valrörelsen tvekade
              man lite från den moderata regeringens sida och låtsades ett tag
              att man kanske skulle ha någon form av förändring i sikte. Sedan
              hade vi den första debatten i höstas när jag ställde frågor till
              statsrådet om hur man från regeringens och statsrådets sida såg
              på det uppenbart omänskliga systemet som drabbar enskilda människor
              så svårt. Det har utlovats en mängd olika lösningar. Man har sagt:
              Det kommer, och vi ska titta över det.
            </seg>
            <seg n="e9652689">
              Nu kom det ett förslag, precis som statsrådet säger i slutet
              av sitt svar, där man presenterar huvuddragen i förändringar av
              sjukförsäkringen.
            </seg>
            <seg n="7516414e">
              I övrigt kan jag konstatera att statsrådet inte svarar på de
              frågor som ställs i interpellationen. Mina frågor utgår från den
              presentation man gjorde den 11 april. Jag säger att nu har regeringen
              berättat vad man tänker göra, det vill säga nästan ingenting.
              Det är detta som är utgångspunkten för mina frågor. När jag ställer
              frågorna till statsrådet om han tänker ta initiativ till verkliga
              förbättringar gör jag det med utgångspunkt från den presentation
              regeringen gjorde. På detta får jag inget som helst svar.
            </seg>
            <seg n="246e911d">
              Det är också med utgångspunkt från denna presentation som jag
              ställer frågan: Tänker statsrådet ta initiativ till att skynda
              på processen så att de som i dag är oroade kan få ett snabbare
              besked? Det får jag inte heller något svar på.
            </seg>
            <seg n="8391fb4b">
              Det är nämligen så att det kanske kommer ett beslut om förändringar
              i detta omänskliga system. Det kanske kommer ett sådant förslag
              till beslut under året, och det kanske kommer att träda i kraft
              nästa år. Det vet vi inte. Men under hela denna tid kommer nya
              människor att drabbas av detta omänskliga system. Nya fall kommer
              att passera revy. Nya människor kommer att släpas ut i fattigdom
              och inte bli friskare, men fattigare. Ovanpå sin mycket svåra
              medicinska situation får de också en mycket svår ekonomisk situation.
              Så är det varje dag hela det här året medan det kanske kommer
              ett förslag som kanske kommer att träda i kraft nästa år.
            </seg>
            <seg n="ca482968">
              Då var min fråga: Kan vi få ett snabbare besked, statsrådet?
            </seg>
          </u>
          <note type="speaker" n="f78d7ffe">
            Anf. 10 FINN BENGTSSON (M):
          </note>
          <u who="finn_bengtsson_40fb24" xml:id="i-0b4f6aa170c01e4f-0" n="5c9059d8">
            <seg n="404dacfd">
              Herr talman! Jag tackar Patrik Björck för interpellationen och
              statsrådet för svaret, som jag tycker är uttömmande. Det besvarar
              egentligen den sista frågeställningen som interpellanten hade.
              Om man läser det sista stycket i svaret ser man att det står att
              statsrådet den 11 april presenterade huvuddragen i de förändringar
              i sjukförsäkringen som har utarbetats av en arbetsgrupp inom Regeringskansliet.
              Dessa förslag kommer att remitteras till myndigheter och organisationer,
              och därefter kommer en proposition att överlämnas till riksdagen.
            </seg>
            <seg n="30778174">
              Kommer och kommer det är inte kanske, Patrik Björck. Detta är
              ett besked från regeringen, och ett tydligt besked.
            </seg>
            <seg n="4a837e7a">
              Herr talman! Låt mig ändå lite grann utgå från en problembild
              som missas av interpellanten både i interpellationen och i hans
              muntliga framställan, nämligen den historik som ligger bakom varför
              en reform var helt nödvändig. Detta var också den tidigare socialdemokratiska
              statsministern Göran Perssons insiktsfulla bedömning i budgetpropositionen
              2003.
            </seg>
            <seg n="6670b09b">
              År 1960, som ett exempel, hade vi 150 000 förtidspensionärer.
              Den siffran hade till år 2004 ökat dramatiskt till 550 000 personer.
              Enbart detta år, 2004, förtidspensionerades 73 000 människor,
              Patrik Björck. Man får hoppas att det från 60-talet till 2000-talet
              skedde någon förbättring både i sjukvård och på arbetsmarknad
              så att man kunde förvänta sig de omvända siffrorna. Det var detta
              Göran Persson insåg 2003 när han i budgetpropositionen förklarade
              att man måste försöka ha ett mål att sänka sjuktalen till just
              hälften det som alliansregeringen nu har lyckats med. Varför Patrik
              Björck förfasar sig över detta problem ensidigt har jag därför
              svårt att förstå.
            </seg>
            <seg n="0db4b7cb">
              Det är riktigt, herr talman, som Patrik Björck säger, att det
              framför våra ögon målas upp om jag förstod uttryckssättet rätt
              mänskliga tragedier. Också vi och alliansregeringen, inte minst
              socialförsäkringsministern, har insett att människor har hamnat
              mellan stolarna. Därför har det kommit konkreta förslag fem huvudförslag
              och tre tilläggsförslag som ska göra denna viktiga reform ännu
              bättre.
            </seg>
            <seg n="fc5d3e65">
              Men det finns en sak som Patrik Björck glömmer när han talar
              om mänskliga tragedier. Vi har precis fått rykande färska siffror
              från Försäkringskassan själv som tillsammans med Arbetsförmedlingen
              har fått ett uppdrag från regeringen mycket initiativrikt i regleringsbrevet
              att titta över hur det förhåller sig med dem som blir omförsäkrade
              och kommer ut till arbetslivsintroduktion och hur de sedan kommer
              vidare, förhoppningsvis ut på arbetsmarknaden.
            </seg>
            <seg n="7ed73013">
              Det visar sig om man tittar på de aggregerade siffrorna fram
              till den 28 februari från det att vi hade övergången 20092010
              när reformen trädde i kraft att det handlar om 29 802 personer
              som är inskrivna på Arbetsförmedlingen för att pröva om arbetsförmåga
              finns. Man kan sammanfatta detta med att av dessa har ungefär
              hälften, 14 800, visat sig inte ha någon glädje av ALI. Därmed
              återgår de till sjukförsäkringen. Det är inte konstigare än så.
            </seg>
            <seg n="d61f2644">
              Däremot finns det en siffra som glöms helt bort i Patrik Björcks
              resonemang, nämligen de som är i arbete, är arbetssökande, befinner
              sig i arbetsmarknadspolitiskt inriktade åtgärder eller arbetstränar.
              De är fram till februari i år 16 023 personer. Det skulle för
              mig, herr talman, vara mänskliga tragedier att inte se dessa 16
              023 personer som har lämnat en sjukskrivning där de uppenbarligen
              inte hör hemma och i stället har gått antingen till arbete, till
              arbetsträning, till rehabiliteringsinsatser riktade mot arbetsmarknaden
              eller som, för den delen, arbetstränar på annat sätt. Detta, herr
              talman, är mänskliga tragedier som Socialdemokraterna i alla år
              har sopat under mattan. Göran Persson insåg att detta måste ändras.
              Den tidigare socialförsäkringsministern av socialdemokratiskt
              snitt insåg det också. Men Patrik Björck inser tyvärr inte detta,
              och inte heller dagens socialdemokrater.
            </seg>
          </u>
          <note type="speaker" n="e77d2ddf">
            Anf. 11 FREDRIK SCHULTE (M):
          </note>
          <u who="fredrik_schulte_c537d0" xml:id="i-9238706f4e8d0552-0" n="041e8e34">
            <seg n="f8b8d5b3">
              Herr talman! Som ministern och föregående talare har varit inne
              på hade vi en situation i Sverige där vi var världens friskaste
              folk. Vi var de som motionerade mest och som hade den genomsnittligt
              bästa hälsa och en av världens bästa arbetsmiljöer. Men vi var
              samtidigt det folk som var mest sjukskrivna i hela världen. Jag
              tror att det säger vem som helst och sig självt att det är någonting
              sjukt i systemet när detta får förekomma.
            </seg>
            <seg n="5f32379c">
              Det föranledde att vi gjorde en stor översyn och en stor reform
              av sjukförsäkringen som gjorde att systemet nu fungerar mer normalt.
              Vi har nu sjukskrivningar på samma nivåer som vår omvärld. Med
              detta sagt ska man vara öppen med att alla reformer inte är perfekta.
              Det fanns en hel del saker i den reform vi genomförde som inte
              blev bra, bland annat att allvarligt sjuka i vissa fall tvingades
              söka arbete. Vi har gjort en översyn av och kompletteringar till
              lagstiftningen, och vi är nu i full färd med att göra ytterligare
              en översyn.
            </seg>
            <seg n="d2acc955">
              Men jag tycker att historiebeskrivningen är viktig. Det rådde
              en situation i Sverige där vi gick från att i början av 60-talet
              ha 150 000 förtidspensionärer till att i början av 2000-talet
              ha över en halv miljon människor i förtidspension och fruktansvärt
              många fler som fastnade i sjukskrivning jämfört med hur situationen
              var tidigare. Åtgärderna mot detta har Patrik Björck och Socialdemokraterna
              motarbetat. De har motarbetat att vi gör nödvändiga reformer för
              att se till att människor inte fastnar i bidragssystemen.
            </seg>
            <seg n="9a4533ce">
              Socialdemokraterna och Patrik Björck har vacklat lite och är
              otydliga i sina ställningstaganden. Är de emot allting som vi
              har gjort, eller är det bara vissa förändringar och justeringar
              i marginalen som de vill göra? Jag tycker att detta är ett jättebra
              tillfälle för Patrik Björck att gå upp och ge klara besked. Vill
              ni gå tillbaka till situationen som den var tidigare, eller är
              det bara mindre förändringar som ni vill genomföra? Erkänner ni
              att ni skapade ett problem som innebar att hundratusentals människor
              fastnade i bidragsberoende?
            </seg>
            <seg n="85b29f07">
              Vi har i debatten haft en situation där Socialdemokraterna starkt
              har kritiserat tidsgränserna. Jag skulle först vilja säga att
              tidsgränser i sjukförsäkringen inte är någonting konstigt. Siffrorna
              är något år gamla, men jag är rätt säker på att de fortfarande
              gäller. I Belgien är tidsgränsen ett år. I Danmark är tidsgränsen
              52 veckor under en 18-månadersperiod. I Finland är den 300 vårddagar
              under en tvåårsperiod. I Frankrike är den tre år. I Italien är
              den 180 dagar. I Nederländerna är den två år. I Norge är den 52
              veckor under en treårsperiod. I Portugal är den tre år. I Spanien
              är den 18 månader. I Storbritannien är den 28 veckor. I Tyskland
              är den 78 veckor under en treårsperiod. I Österrike är den 52
              veckor. Jag skulle kunna fortsätta. Alla länder i EU har en tidsgräns.
              Det är inte konstigt.
            </seg>
            <seg n="3ad8561f">
              Och varför är det så? Jo, därför att sjukförsäkringen ska vara
              och är en omställningsförsäkring. Det är en försäkring som är
              till för dem som i någon bemärkelse är tillfälligt sjuka men som
              någon gång i framtiden beräknas bli friska och gå tillbaka till
              arbetsmarknaden.
            </seg>
            <seg n="8a0379ae">
              Om man inte har några tidsgränser över huvud taget får man en
              situation som den vi hade tidigare; människor fastnar i utanförskap.
            </seg>
            <seg n="6757929f">
              Jag träffade en kvinna som hade varit sjukskriven i 19 år. Hur
              kan man vara tillfälligt sjukskriven i 19 år? Människor som inom
              överskådlig framtid inte kan arbeta ska förtidspensioneras eller
              gå på sjuk- och aktivitetsersättning, som det numera kallas.
            </seg>
            <seg n="93561fa2">
              Det här är inte någonting orimligt. Det här är det system som
              man har i hela omvärlden.
            </seg>
          </u>
          <note n="0c750f1c">
            I detta anförande instämde Finn Bengtsson (M).
          </note>
          <note type="speaker" n="3f6c00bc">
            Anf. 12 Statsrådet ULF KRISTERSSON (M):
          </note>
          <u who="unknown" xml:id="i-448a057d6ad14aba-5" n="a34c96b1">
            <seg n="0a9ceeac">
              Herr talman! Jag har två kommentarer. För det första hävdar interpellanten
              att ingenting har hänt. Det blir en lite meningslös diskussion
              eftersom jag från i stort sett dag ett, åtminstone dag ett i min
              värld när regeringen tillträdde, har sagt att vi kommer att göra
              en översyn inom ramen för att vi är övertygade om sjukförsäkringsreformen
              i grund och botten ska ligga fast. Det betyder att vi vill värna
              de framgångar som nåtts, men vi vill inte skygga för de problem
              som fanns i den. Då blir det meningslöst att säga att vi inte
              har gjort någonting.
            </seg>
            <seg n="0d31d55c">
              Vi har presenterat en översyn med fem väsentliga förbättringar
              på fem väsentliga områden. Vi pratar om förändringar som handlar
              om 1 miljard kronor i stort sett. De är på remiss, och det kommer
              en proposition. Det finns inga kanske någonstans i detta. Jag
              kan inte säga att eller när riksdagen fattar beslut, men allt
              annat är mycket tydliga besked.
            </seg>
            <seg n="5023fadd">
              För det andra är det svårt att fjärma sig från misstanken att
              ni i grund och botten har en ståndpunkt som ni inte vill redogöra
              för. Det framgår inte i vårmotionen och det framgår inte i stort
              sett någonstans om ni i grund och botten vill riva upp reformen
              helt och hållet och återgå till det gamla. Eller vill ni bara
              göra marginella justeringar i den reform som är genomförd? Det
              är en rätt väsentlig fråga för diskussionens meningsfullhet.
            </seg>
            <seg n="71a197b6">
              Av retoriken att döma vill ni riva upp allting, gå tillbaka till
              det gamla och överge den gamla idén som socialdemokratin hade
              2003 att det var minst dubbelt så många sjukskrivna som det borde
              vara. Vill ni det har vi en sådan diskussion.
            </seg>
            <seg n="32167ca2">
              Vill ni i grund och botten, vilket är en lika rimlig misstanke
              eftersom ni inte nämner någonting om detta i vårmotionen, behålla
              reformen kan vi diskutera exakt vilka delar i våra förbättringsförslag
              som ni delar och vilka ni tycker borde justeras. Sedan kan ni
              komma tillbaka med de förslagen inom ramen för remissen. Det är
              också en meningsfull diskussion.
            </seg>
            <seg n="188d6e31">
              Men att sitta här och låtsas som om ni är för någonting som ni
              i grund och botten är helt emot eller, tvärtom, att ni är helt
              emot någonting som ni egentligen är för skapar bara en meningslös
              diskussion. Kom tillbaka när ni vet vad ni tycker, så tar vi en
              seriös diskussion då!
            </seg>
          </u>
          <note type="speaker" n="5aae2322">
            Anf. 13 PATRIK BJÖRCK (S):
          </note>
          <u who="patrik_bjorck_7044f9" xml:id="i-72b8d71bec2e6966-1" n="4e80f136">
            <seg n="7c61255a">
              Herr talman! Det konkreta resultatet av den här reformen är att
              1 procent av de utförsäkrade har återvänt till sitt gamla arbete.
              Det är 3 procent som har ett arbete på den reguljära arbetsmarknaden
              och 7 procent som har subventionerade anställningar. Övriga är
              kvar i arbetsmarknadspolitiska program. En del har lämnat utan
              att vi vet var de finns, och ett antal kommer över huvud taget
              aldrig in i den här arbetslivsintroduktionen. Det är fakta.
            </seg>
            <seg n="47f11493">
              Sjukförsäkringen har havererat. Man kan inte sätta tidsgränser
              för sjukdom. Rapporterna duggar tätt om hur illa människor far
              i systemet. Vi kan notera att den oskälighetsregel som statsrådet
              nu vill införa har man redan provat. Läser man rapporten från
              Inspektionen för socialförsäkringen om hur den har fungerat när
              den har använts tidigare kan man se att den har använts i ett
              fall för att utvärdera de så kallade 180- och 365-dagarsreglerna.
            </seg>
            <seg n="61aa5ee5">
              Jag kan tänka mig att det kanske är en cancersjuk människa som
              slipper den förnedrande moderata sjukförsäkringspolitiken med
              statsrådets förslag till förändringar. För den människan är det
              så klart skillnaden mellan succé och fiasko. Det kan jag hålla
              med om. Men alla de andra tusentals människorna som statsrådet
              inte har några som helst svar till kommer att fortsätta att sväva
              i ovisshet. Om de närmar sig tidsgränsen under året kommer de
              att kastas ut ur försäkringen eftersom statsrådet inte tycker
              att det här är en allvarlig fråga och en viktig fråga, och det
              är bara några få som drabbas.
            </seg>
            <seg n="6eeff506">
              Om jag kommer ihåg rätt sade statsrådet vid presskonferensen
              att högst ett litet fåtal skulle kunna få åtnjuta de förändringar
              som man föreslår. Det är grunden för interpellation. När vi har
              väntat och väntat på att regeringen på något vis skulle uppfatta
              att detta är ett stort samhällsproblem och att enskilda medborgare,
              som regeringen faktiskt har ansvar för, råkar väldigt illa ut
              kommer det här förslaget som inte innehåller någonting.
            </seg>
            <seg n="c76380a2">
              Vi socialdemokrater vill ha en sjukförsäkring som grundas på
              arbetslinjen. Vi vill att människor ska ges en faktisk möjlighet
              att komma tillbaka, men då måste man också satsa på rehabilitering
              och en aktiv arbetsmarknadspolitik så att de inte fastnar i långtidsarbetslöshet.
              Man måste också skapa en arbetsmarknad som är beredd att ge människor
              den här chansen att komma tillbaka.
            </seg>
            <seg n="55bafea1">
              Sådana här administrativa tidsgränser för sjukdom kan inte fungera,
              och det är ingenting som vi har hittat på. Verkligheten talar
              emot det. De fall som har funnits till beskådan och som har visat
              att det här inte fungerar finns där, och det kommer som sagt nya
              varje dag.
            </seg>
            <seg n="a71c164d">
              De läkare som har att hantera detta är väldigt upprörda. Mer
              än 100 läkare skrev under en debattartikel på Svenska Dagbladets
              debattsida där de säger att en lag som förutsätter att tillfrisknande
              sker efter tidtabell inte är något annat än omänsklig. Detta är
              vad läkarna, professionen, de som varje dag träffar de här människorna
              upplever. De upplever det här som omänskligt, och de framför det.
              Läkarförbundet har samma uppfattning. Enskilda försäkringstjänstemän
              är förtvivlade när de möter de här människorna som drabbas. Detta
              är en verklighet.
            </seg>
            <seg n="529fa61d">
              Möjligen kommer de här förändringarna, om de genomförs någon
              gång i framtiden, att rädda några få från den situation som många
              nu dagligen drabbas av. Tidigare när man införde den här oskälighetsbedömningen
              i 180- och 365-dagarsregeln användes den en gång. Om man fördubblar
              det räddar man kanske två cancersjuka människor från den moderata,
              omänskliga sjukförsäkringspolitiken.
            </seg>
          </u>
          <note type="speaker" n="ae46440e">
            Anf. 14 FINN BENGTSSON (M):
          </note>
          <u who="finn_bengtsson_40fb24" xml:id="i-0b4f6aa170c01e4f-1" n="5c9059d8">
            <seg n="c66fec95">
              Herr talman! När interpellanten inte har några argument för att
              bemöta socialförsäkringsministerns förslag på att komma med konstruktiva
              förslag i stället för att raljera med icke konstruktiva förslag
              går han in i en massa villfarelser.
            </seg>
            <seg n="b95a322e">
              Låt mig börja med att referera till detta med läkare, Patrik
              Björck. Jag råkar själv vara läkare, och under större delen av
              den tid då sjukförsäkringen gick åt fel håll från 60-talet och
              fram till 2004 har jag sjukskrivit folk till skillnad från Patrik
              Björck. Jag har sett hur en slentrianmässig kultur har utvecklats
              i det här landet till skillnad från i princip alla andra likvärdiga
              länder där man hade en annan inställning till sjukförsäkringen
              som en omställningsförsäkring vid sjukdom.
            </seg>
            <seg n="218d1df2">
              I Sverige har vi 50 000 legitimerade läkare. 100 av dem är inte
              särskilt många. Det stämmer inte att Läkarförbundet ställer upp
              på det så kallade upprop som de här 100 läkarna har skrivit. Många
              av dem har för övrigt ett organiserat socialistiskt antingen aktivt
              värv eller förflutet. Att använda läkarkåren som stöd för att
              den här försäkringen och reformen av försäkringen inte skulle
              fungera är helt fel.
            </seg>
            <seg n="700fb2e5">
              Låt mig sedan gå över till detta med administrativa tider. Den
              tidigare, socialdemokratiska sjukförsäkringsministern Anna Hedborg
              sade att man måste ha tider inte för sjukdom utan för bedömning
              av arbetsförmåga. Har man inte fasta tider för detta görs inte
              heller någon sådan bedömning.
            </seg>
            <seg n="35d60c22">
              De första som gick över från slentrianmässig sjukskrivning till
              arbetslivsintroduktion hade varit sjukskrivna i decennier, det
              vill säga tiotals år. De hade varit lämnade utan någon som helst
              test på om det fanns arbetsförmåga eller ej. Som jag sade i mitt
              förra inlägg visar det sig att av dem som har kommit över till
              Arbetsförmedlingen är över 16 000 av drygt 29 000 i någon form
              av arbetsmarknadspolitisk åtgärd inklusive arbete. Jag vill påstå
              att de siffror som Patrik Björck nämner inte stämmer, utan Försäkringskassan
              och Arbetsförmedlingen har tillsammans rapporterat dessa siffror
              den 28 februari.
            </seg>
          </u>
          <note type="speaker" n="6473995e">
            Anf. 15 FREDRIK SCHULTE (M):
          </note>
          <u who="fredrik_schulte_c537d0" xml:id="i-9238706f4e8d0552-1" n="041e8e34">
            <seg n="f87c7a5b">
              Herr talman! Även om jag och Patrik Björck har väldigt olika
              politiska utgångspunkter måste jag säga att det är lite häpnadsväckande
              att när Patrik Björck ska beskriva den enda konkreta effekten
              av vår reform av sjukförsäkringen lyfter han upp ett fåtal ömmande
              fall.
            </seg>
            <seg n="62cae74b">
              Du har alltså helt missat att vi halverade antalet förtidspensionärer.
              Du har helt missat att vi i princip har halverat antalet sjukskrivningar
              och att vi nu har kommit tillbaka till nivåer som är rimliga i
              jämförelse med vår omvärld.
            </seg>
            <seg n="050cc2e9">
              Jag kan också notera att Patrik Björck inte på något sätt svarar
              på de frågor som alla vi tre representanter från det borgerliga
              blocket har ställt till honom, nämligen: Vad är det ni vill tillbaka
              till? Jag misstänker att vi aldrig kommer att få ett svar. Är
              det så att ni vill tillbaka till det gamla systemet, eller är
              det så att ni bara vill göra mindre justeringar av det som är?
              Erkänner ni i så fall de problem som ni själva ställde till med
              när ni utformade systemen under er regeringstid?
            </seg>
            <seg n="bf5d1f6f">
              Det är också lite häpnadsväckande att Patrik Björck står här
              och säger att detta med tidsgränser inte kan fungera. Det finns
              tidsgränser i alla andra länder! Nämn ett land som inte har den
              typen av tidsgränser som vi nu har infört! Jag rabblade upp en
              lång lista på länder, och jag skulle kunna fortsätta mycket längre
              att ge exempel på länder som har tidsgränser. Är det bara Socialdemokraterna
              och Vänsterpartiet i hela världen som har sett den här problembilden?
              Det är inte seriöst.
            </seg>
            <seg n="8208753e">
              Avslutningsvis skulle jag vilja ställa en ideologisk fråga till
              Patrik Björck. Om man har det gamla systemet, där väldigt många
              människor kan gå tillbaka till arbetsmarknaden men fastnar i bidragsmarknaden
              med de tidigare stora volymerna, kan man inte ha generösa ersättningar
              till dem som verkligen behöver. Kan du förlika dig med det och
              erkänna att den problematiken verkligen finns?
            </seg>
          </u>
          <note type="speaker" n="3056db72">
            Anf. 16 Statsrådet ULF KRISTERSSON (M):
          </note>
          <u who="unknown" xml:id="i-448a057d6ad14aba-6" n="a34c96b1">
            <seg n="0d3d1f8e">
              Herr talman! Det finns ett värde i interpellantens appell. I
              praktiken svarar han på den fråga jag ställer, det vill säga:
              Vi river upp varje steg. Vi gör om allting som ni har gjort och
              går tillbaka till det gamla.
            </seg>
            <seg n="1908ccf0">
              Det är åtminstone ett, något outtalat, ställningstagande som
              man kan diskutera och förhålla sig till och som det vore bra att
              ha en offentlig debatt om. Även det kan klargöras, beräknas och
              kalkyleras i antal individer, platser och pengar. Allt sådant
              kan man också göra så att det blir en hederlig diskussion.
            </seg>
            <seg n="30046ca2">
              Men i praktiken säger du att allting som har gjorts var fel,
              att allt ska rivas upp och att det var bättre förr fair enough.
            </seg>
            <seg n="eb129df7">
              Det andra, som är mer anmärkningsvärt, är att man numera nästan
              måste föreläsa för socialdemokrater om grunderna i den svenska
              välfärdsmodellen. Tidsgränser gäller inte sjukdomar. Självklart
              inte! Men för försäkringen gäller tidsgränser. Vi har en sjukförsäkring,
              inte mot sjukdom så gott är inte universum skaffat däremot mot
              risken att förlora inkomst till följd av arbetsoförmåga på grund
              av sjukdom, det vill säga om du har en försäkrad inkomst.
            </seg>
            <seg n="c554b956">
              Detta visste legendariska socialdemokratiska socialministrar
              under hela 1900-talet. De skulle aldrig ens antyda sådana saker
              som att vi har en försäkring mot sjukdom eller att tidsgränserna
              skulle gälla tidtabeller för tillfrisknande. Detta är en diskussion
              man kan ha med människor som inte vet någonting om sjukförsäkring,
              men inte med människor som på allvar vill göra anspråk på att
              göra om och ta ansvar för en sjukförsäkring.
            </seg>
            <seg n="330634d0">
              Jag har många gånger mycket ärligt och helt utan reservation
              sagt att jag tycker att det var bra att riksdagen 2003 fick ta
              ställning till ett propositionsförslag med ambitionen att halvera
              de svenska sjukskrivningarna. Det var bra, det var framsynt och
              det var modigt. Det skrevs garanterat inte utan insikt om att
              detta är en komplicerad resa framåt. Jag är bara lite nyfiken
              på om allt som har gjorts sedan dess fram till nu har varit helt
              fel. Hur skulle formen för en reform som halverar de svenska sjukskrivningarna
              ha sett ut?
            </seg>
          </u>
          <note type="speaker" n="189a2104">
            Anf. 17 PATRIK BJÖRCK (S):
          </note>
          <u who="patrik_bjorck_7044f9" xml:id="i-6afad96c09aa76fd-0" n="4e80f136" next="i-e2a7c52ad308208a-0">
            <seg n="d540fee5">
              Herr talman! Olika yrkeskårers politiska hemvist tänker jag inte
              uttala mig om. Det gör Finn Bengtsson, som kallar läkarkåren socialistisk.
              Jag vet inte vilken politisk uppfattning prästkåren har. Det finns
              säkert både vänster och höger i båda yrkeskårerna. Det som förenar
              dem är ändå en empati med drabbade medmänniskor, och det är nog
              oavsett vilken politisk hemvist de har.
            </seg>
          </u>
          <note n="eff45326">
            I Läkartidningen nr 18 2011 säger ordföranden i Läkarförbundet:
          </note>
          <u who="patrik_bjorck_7044f9" xml:id="i-e2a7c52ad308208a-0" n="4e80f136" prev="i-6afad96c09aa76fd-0">
            <seg n="40d17e03">
              Den bortre parentesen efter två och ett halvt års sjukskrivning
              måste ses över. Många som måste lämna sjukförsäkringen för att
              de har förbrukat dagarna har sammansatta sjukdomsdiagnoser. En
              del av dem kan knappast delta i arbetsmarknadspolitiska åtgärder.
            </seg>
            <seg n="b36a6b65">
              Det är fakta. En lögn blir inte sann bara för att den upprepas.
              1 procent har återvänt till sitt gamla jobb, 3 procent är på den
              reguljära arbetsmarknaden och 7 procent har subventionerade anställningar
              av dem som har kastats ut ur försäkringen. Det är fakta. Att man
              upprepar en lögn, som görs från talarstolen, gör ingen sanning.
              Det är fakta som jag föredrar här. Över 45 000 utförsäkrade, ökat
              antal sjukskrivna, fler unga förtidspensionärer och så talar man
              om en lyckad reform. Det är också fakta. Det är viktigt att hålla
              sig till det.
            </seg>
            <seg n="c796db40">
              Jag inser nu efter den här debatten att de sjuka människor som
              drabbas så hårt av den moderata politiken, som för övrigt har
              blivit en diagnos till råga på eländet, inte kommer att få en
              förbättring där de kan känna den trygghet de borde ha fått känna
              och har rätt att känna. De kommer inte att få det. De kommer inte
              att få något sådant svar av statsrådet här i dag. Och statsrådet
              tänker inte ta några som helst initiativ för att skynda på den
              här processen så att vi kan undvika att fler människor drabbas
              av dessa tragedier. Det är svåra svar och hårda svar, men det
              är tydliga svar.
            </seg>
          </u>
          <note type="speaker" n="617366e5">
            Anf. 18 Statsrådet ULF KRISTERSSON (M):
          </note>
          <u who="unknown" xml:id="i-4c8ea14fc68932c8-0" n="a34c96b1">
            <seg n="47e4e1b3">
              Herr talman! Av ett parti som gör anspråk på att någon gång i
              framtiden än en gång regera landet har man rätt att ställa krav
              på att få någorlunda konsistenta svar om den samlade svenska välfärdspolitiken.
              Det är ett rimligt krav. Ett mindre oppositionsparti i utkanten
              kan tänkas sysselsätta sig med allmänt gnäll. Men att detta parti
              inte har grundläggande svar på vad man vill göra med en helt fundamental
              del av en hundraårig svensk välfärdstradition är anmärkningsvärt.
              Gustav Möller skulle inte vara imponerad.
            </seg>
            <seg n="12ab721b">
              Tvåochetthalvtårsgränsen för maximal tid i sjukförsäkringen fungerar
              i allt väsentligt eftersom den markerar att det finns en gräns
              för hur länge man kan vara sjukskriven. Flera tusen personer har
              kommit vidare till Arbetsförmedlingen och varit kvar närmare arbetsmarknaden.
              Många har också kommit tillbaka. I dag pratar vi om ungefär 65
              procent av den ursprungliga gruppen som antingen har fått förtidspension
              till slut kanske för sent; det är en intressant fråga eller har
              kommit tillbaka och fått sjukpenning igen.
            </seg>
            <seg n="0a03dda1">
              Det du nu hävdar är problem är en av de saker ni själva påpekade
              var ett problem, att efter två och ett halvt år är det för kort
              tid för människor att ställa om via Arbetsförmedlingen för att
              få en chans via arbetsintroduktionen. Det är en av de saker vi
              gör någonting åt. Den andra saken är att människor som har för
              komplex problematik ska ha större chans att vara kvar i sjukförsäkringen.
              Det är precis de sakerna som ni själva fylligt, på 150 sidor,
              beskrev att det fanns bekymmer att göra någonting åt.
            </seg>
            <seg n="28fb1fc3">
              Vi har lagt fram förslag om hur vi vill förbättra detta. Vi kommer
              aldrig att komma till ett perfekt läge, en situation där ingen
              kommer att ifrågasätta sjukförsäkringen självklart inte. Men vi
              är på rätt väg. Det finns fler saker att göra, och vi gör dem
              nu.
            </seg>
          </u>
          <note n="503df771">
            Överläggningen var härmed avslutad.
          </note>
          <note n="695dfb50">
            6 § Hänvisning av ärenden till utskott
          </note>
          <note n="681ee25f">
            Föredrogs och hänvisades
          </note>
          <note n="6396ae74">
            den 29 juni.
          </note>
          <note n="b64778cc">
            Ajournering
          </note>
          <note n="4bc93d41">
            Kammaren beslutade kl. 12.58 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="unknown" xml:id="i-e307dc8c8abb19a2-0" n="a34c96b1">
            <seg n="cd86fdee">
              Återupptagna förhandlingar
            </seg>
            <seg n="40b752c2">
              Gränskontroller mellan Schengenländer
            </seg>
          </u>
          <note n="c9ea6e99">
            Förhandlingarna återupptogs kl. 14.00.
          </note>
          <note n="b4e12441">
            7 § Frågestund
          </note>
          <note n="b12e839d">
            Anf. 19 TREDJE VICE TALMANNEN:
          </note>
          <note n="594bd1e3">
            Jag vill hälsa utbildningsminister Jan Björklund, statsrådet
            Maria Larsson, statsrådet Ewa Björling, statsrådet Peter Norman
            och statsrådet Erik Ullenhag välkomna.
          </note>
          <note type="speaker" n="a8b53391">
            Anf. 20 MARIE GRANLUND (S):
          </note>
          <u who="marie_granlund_5f2947" xml:id="i-e22b6f8b47c06f04-0" n="2ff9aa5b">
            <seg n="48a9173a">
              Fru talman! I går meddelade kommissionär Cecilia Malmström att
              hon avser att göra förändringar inom Schengen så att det blir
              möjligt att återinföra gränskontroller mellan länderna.
            </seg>
            <seg n="9baf8b7f">
              Anledningen är att Frankrikes president Sarkozy tillsammans med
              Italiens premiärminister Berlusconi i förra veckan krävde regler
              för att införa gränskontroller och på så sätt stoppa människor
              från att förflytta sig inom unionen. Upprinnelsen till detta är
              diskussionen om flyktingar från Nordafrika.
            </seg>
            <seg n="08055b95">
              Malmström säger själv i sin presskommentar att det är få som
              har sökt skydd i EU. Då är min fråga hur regeringen kommer att
              agera i de här frågorna. För oss socialdemokrater är det viktigt
              med den fria rörligheten. Det har varit en av de absolut viktigaste
              sakerna med vårt deltagande i EU.
            </seg>
            <seg n="90912826">
              Min fråga till statsrådet Björklund är: Tänker regeringen ta
              strid för den fria rörligheten inom EU?
            </seg>
          </u>
          <note type="speaker" n="0930d085">
            Anf. 21 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-448a057d6ad14aba-7" n="e205cf4f">
            <seg n="39b423a1">
              Fru talman! Precis som frågeställaren är regeringen, och jag
              själv, en varm anhängare av den fria rörligheten. Det är en av
              grundbultarna i det europeiska samarbetet att människor ska kunna
              röra sig inom denna union.
            </seg>
            <seg n="55f1e2cc">
              Precis som frågeställaren sade har några länder i södra Europa,
              tyvärr ganska inflytelserika länder, ställt krav på förändringar
              i de överenskommelser som finns. Vi har tagit del av kommissionens
              förslag som presenterades i går.
            </seg>
            <seg n="7414dd61">
              Vår grunduppfattning är att vi ska ha en fri rörlighet, den ska
              inte inskränkas. Vi måste tillsammans studera förslaget, och regeringen
              kommer naturligtvis att förankra sin uppfattning i EU-nämnden
              innan det är dags för ministerråd där den slutliga ställningen
              ska tas.
            </seg>
            <seg n="99a7b7c0">
              Vår grundläggande utgångspunkt är att den fria rörligheten ska
              råda utan några inskränkningar.
            </seg>
          </u>
          <note type="speaker" n="a2646c1f">
            Anf. 22 MARIE GRANLUND (S):
          </note>
          <u who="marie_granlund_5f2947" xml:id="i-e22b6f8b47c06f04-1" n="2ff9aa5b">
            <seg n="2f02a50c">
              Fru talman! Tack för svaret! Jag tar det till intäkt för att
              regeringen och Tobias Billström i morgon i EU-nämnden verkligen
              kommer att agera mot det här och att kommissionen på det sättet
              inte kommer att få igenom sitt förslag.
            </seg>
            <seg n="54d72061">
              Det är väldigt viktigt med den fria rörligheten. Jag skulle vilja
              beteckna kommissionens förslag som kom i går som ett svar på Berlusconis
              och Sarkozys inrikespolitiska kritik. Man försöker hantera en
              inrikespolitisk opinion i stället och lägger sig för de högerextrema
              krafterna. Är det någonting som Europa inte är betjänt av är det
              detta.
            </seg>
            <seg n="915d7061">
              Jag hoppas verkligen att regeringen kommer att diskutera det
              här med oppositionen men också ser till att detta aldrig kan bli
              verklighet. Det finns i dag tillfälliga mekanismer man kan använda
              sig av. Det som nu är sagt är att det ska bli svårare att röra
              sig mellan länderna, och det kan vi socialdemokrater aldrig acceptera.
              Jag välkomnar Jan Björklunds besked, att regeringen inte heller
              kan göra det.
            </seg>
          </u>
          <note type="speaker" n="91ac68c9">
            Anf. 23 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-448a057d6ad14aba-8" n="e205cf4f">
            <seg n="b245a260">
              Fru talman! Regeringens uppfattning kommer att redovisas i EU-nämnden
              i morgon. Vi håller för fullt på att studera det förslag som kom
              i går från kommissionen. Vår grundläggande inställning är den
              jag redovisade, att vi ska fri rörlighet i Europa. Sverige har
              varit pådrivande, kanske mitt parti mer än frågeställarens, för
              den fria rörligheten, för Schengenavtalet, för en fördjupad europeisk
              samverkan. Vi ogillar allt som innebär inskränkningar i den fria
              rörligheten.
            </seg>
            <seg n="c5baa36e">
              Vi måste naturligtvis studera kommissionens förslag och bakgrunden
              till det, och vi kommer att redovisa vår uppfattning i EU-nämnden
              i morgon.
            </seg>
            <seg n="d83b9d19">
              Kompetensbrister i LSS-verksamheten för barn och ungdomar
            </seg>
          </u>
          <note type="speaker" n="c5a137fa">
            Anf. 24 PER LODENIUS (C):
          </note>
          <u who="per_lodenius_2b9bcf" xml:id="i-5943a67fa1e562b2-0" n="9fdb8553">
            <seg n="9f07f279">
              Fru talman! Socialstyrelsen har i dagarna publicerat sin tillsynsrapport
              för 2011. Där kan man läsa om den tillsyn som gjorts av bostäder
              med särskild service för barn och ungdomar. Det gäller alltså
              en insats för barn och ungdomar med olika funktionsnedsättningar
              inom LSS.
            </seg>
            <seg n="778126ec">
              Bland de brister man konstaterar återkommer vid ett flertal tillfällen
              behovet av personal med rätt kompetens och behovet av kompetensutveckling
              för personalen. Man konstaterar i tillsynsrapporten att personalens
              utbildningsnivå inom verksamheterna enligt LSS ofta är låg, ibland
              på grund av att lagens krav på personalens kompetens är otydlig.
            </seg>
            <seg n="020c619a">
              Sedan kan man konstatera att arbetsledningens närvaro vid verksamheten
              har stor betydelse för kvaliteten och säkerheten men att närvaron
              av arbetsledningen ofta brister, främst inom kommunala verksamheter.
              Det innebär att personalen inte får tillräckligt med stöd och
              handledning.
            </seg>
            <seg n="07037404">
              Nu står vi inför en sommar med sommarvikarier under semestrar.
              Det betyder att många som kanske är outbildade får jobb.
            </seg>
            <seg n="81b3ea92">
              Min fråga till statsrådet är: Har statsrådet sett rapporten från
              Socialstyrelsen? Har statsrådet någon kommentar till de brister
              som jag har tagit upp vad gäller arbetsledning och personal med
              rätt kompetens?
            </seg>
          </u>
          <note type="speaker" n="da8a765e">
            Anf. 25 Statsrådet MARIA LARSSON (KD):
          </note>
          <u who="maria_larsson_4d031c" xml:id="i-1e9d9d3375cc88ed-0" n="8a264adf">
            <seg n="f4367622">
              Fru talman! Tillsynen är värd att uppmärksamma och diskutera.
              Den är en av våra viktigaste verktyg för att bevaka att lagstiftning
              följs ute i berörda kommuner och landsting.
            </seg>
            <seg n="f1151bb1">
              Jag fick en dragning av rapporten av Socialstyrelsen i går. Det
              var mycket värdefullt. Här uppmärksammas just den typen av problematik
              som Per Lodenius visar på. Jag känner mig naturligtvis ganska
              upprörd över att det finns så allvarlig kritik att rikta mot kommunerna
              i deras sätt att hantera lagstiftningen, som de hanterar på ett
              ganska styvmoderligt sätt. Men jag känner mig glad över att vi
              har en samlad bild av Sverige för första gången. Det här är första
              gången vi får den samlade tillsynsrapporten där en tillsynsmyndighet
              har tillsyn över hela Sveriges land på ett enhetligt sätt. Det
              gör att det här är en mycket kraftfullare rapport än de tidigare
              som vi fick från länsstyrelserna med lite olika inriktningar och
              prioriteringar.
            </seg>
          </u>
          <note type="speaker" n="5e624314">
            Anf. 26 PER LODENIUS (C):
          </note>
          <u who="per_lodenius_2b9bcf" xml:id="i-5943a67fa1e562b2-1" n="9fdb8553">
            <seg n="12e5c34d">
              Fru talman! Tack, statsrådet, för svaret!
            </seg>
            <seg n="2a1f2803">
              Nästan samtidigt med Socialstyrelsens tillsynsrapport presenterade
              Riksrevisionen en granskningsrapport på ungefär samma område med
              titeln: Samordning av stöd till barn och unga med funktionsnedsättning
              ett (olösligt) problem? Man tar upp bristen på samordning av insatser
              för barn och ungdomar som tillhör just LSS-personkrets, som jag
              tog upp i min tidigare fråga. Bristerna gör att föräldrarna får
              ett väldigt tungt samordningsansvar. Behov finns av en särskild
              person med ansvar för samordningen av stödet när det gäller vilka
              som ska komma in i särskilda boenden och så vidare.
            </seg>
            <seg n="cf208e88">
              Ser statsrådet det här som ett olösligt problem, eller finns
              det en lösning i sikte?
            </seg>
          </u>
          <note type="speaker" n="28394abf">
            Anf. 27 Statsrådet MARIA LARSSON (KD):
          </note>
          <u who="maria_larsson_4d031c" xml:id="i-1e9d9d3375cc88ed-1" n="8a264adf">
            <seg n="eff987e5">
              Fru talman! Det är definitivt inte ett olösligt problem. Vi har
              en tydlig lagstiftning, och det är ingen omöjlig uppgift för kommunerna.
              Vad vi har försökt ge kommunerna är stöd i handledning och vägledning
              i handböcker men också gjort särskilda insatser när det gäller
              förtydligande av lagstiftningen som vi redan har fattat beslut
              om. Vi har mer arbete inom departementet som vi planerar för framtiden.
              Det här är ett av våra prioriterade områden. Den sociala barn-
              och ungdomsvården handlar om de mest utsatta barnen, och den måste
              vara välfungerande i varje kommun, oavsett var de här barnen bor.
            </seg>
            <seg n="ea11ac6d">
              Därför tycker jag att det är bra att ha tillsynsrapporten som
              utgångspunkt både när det gäller att jobba med samordningsfrågorna
              Socialstyrelsen kommer att följa upp i varje kommun att åtgärder
              vidtas där man har identifierat brister och när det gäller kompetensfrågorna,
              som vi enligt min bedömning måste arbeta vidare med.
            </seg>
            <seg n="a43d57c5">
              Yrkeshögskolan
            </seg>
          </u>
          <note type="speaker" n="ad80aeaf">
            Anf. 28 JABAR AMIN (MP):
          </note>
          <u who="jabar_amin_5d3f98" xml:id="i-10025b8ad56befe9-0" n="5e6ebefb">
            <seg n="f528b9bf">
              Fru talman! Regeringen har satsat extra på yrkeshögskolan som
              ett led i att bereda unga personer bättre förutsättningar för
              arbetslivet, och det är mycket bra. Myndigheten för yrkeshögskolan
              har meddelat att de med nuvarande efterfrågan har möjlighet att
              godkänna dubbelt så många utbildningar som i dag och med bibehållen
              kvalitet. Tyvärr saknas en utökning i regeringens vårproposition,
              och den tidigare satsningen upphör 2011.
            </seg>
            <seg n="b691dcac">
              Min fråga är: Hur kommer det sig att utbildningsministern inte
              har lyssnat till sin egen myndighet vad gäller behovet av utökning
              av yrkeshögskolan, och varför avslutas den tidigare satsningen?
            </seg>
          </u>
          <note type="speaker" n="b31966ae">
            Anf. 29 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-448a057d6ad14aba-9" n="e205cf4f">
            <seg n="22ba25d8">
              Fru talman! Beskrivningen är inte korrekt. Det är inte så att
              Myndigheten för yrkeshögskolan gör en bedömning av behovet. De
              bedömer hur många som uppfyller kriterierna. Behovet, däremot,
              avgörs av arbetsmarknaden.
            </seg>
            <seg n="10a86ded">
              Yrkeshögskolan, liksom all annan vuxenutbildning, ska ha en ordentlig
              basvolym som står sig över åren och över konjunkturer. Utöver
              det måste volymen, antalet platser, kunna svänga och variera något
              med konjunkturerna. Därför satsade vi under krisåren 2009 och
              2010 extra mycket resurser på extra platser när arbetslösheten
              var hög. All ekonomisk och arbetsmarknadsmässig teori säger att
              det är fel att bibehålla dessa extra insatser när arbetsmarknaden
              nu ropar efter att nyanställa. Då ska man dra ned på dessa åtgärder
              som är arbetsmarknadspolitiskt betingade. Vi drar nu ned på de
              extra insatserna på yrkesvux, komvux, yrkeshögskola och arbetsmarknadsutbildningar
              som har gjorts under de djupaste krisåren, därför att vi vet att
              efterfrågan på arbetskraft på den reguljära arbetsmarknaden ökar.
            </seg>
            <seg n="216e7c0d">
              Det kommer fortsatt att vara mängder av platser i yrkeshögskolan,
              men den extra satsningen upphör.
            </seg>
          </u>
          <note type="speaker" n="356846f7">
            Anf. 30 JABAR AMIN (MP):
          </note>
          <u who="jabar_amin_5d3f98" xml:id="i-10025b8ad56befe9-1" n="5e6ebefb">
            <seg n="d3d57d25">
              Fru talman! Trycket är fortfarande stort på yrkeshögskolan, och
              där kan de anta betydligt fler än vad de antar nu. Vi vet att
              många fortfarande saknar den utbildning och den kompetens som
              gör dem beredda för arbetsmarknaden. Fortfarande finns det behov
              för unga personer att gå den vägen, så varför avslutar man denna
              satsning som är så viktig för unga personer? Jag har inte riktigt
              fått svar på min fråga.
            </seg>
          </u>
          <note type="speaker" n="936abb8d">
            Anf. 31 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-448a057d6ad14aba-10" n="e205cf4f">
            <seg n="a96cfb4f">
              Fru talman! Jag upplevde att det var precis den frågan jag svarade
              på, men jag kan ta svaret en gång till. När konjunkturen går upp
              och arbetsmarknaden blir ljusare minskar man något de insatser
              som varit arbetsmarknadspolitiskt motiverade, därför att människor
              går över i reguljär arbetsmarknad.
            </seg>
            <seg n="31340d2a">
              Frågeställaren säger att det är många som söker och att söktrycket
              är stort. Sanningen är att det har vi ingen aning om. Vad trycket
              är stort på är kommuner och företag som vill ordna den här typen
              av utbildningar och som naturligtvis tjänar en hacka på det. Men
              hur många som egentligen söker vet vi inte.
            </seg>
            <seg n="f12e1c30">
              Insatser som gjordes under krisåren på detta område precis som
              på alla andra områden måste vi ha modet att dra ned på nu när
              krisen inte längre är kvar. På område efter område säger oppositionen
              i denna kammare att vi ska bibehålla alla extra insatser som vi
              införde under krisen. Problemet om vi bygger ut insatserna i lågkonjunktur
              men aldrig förmår att avveckla dem är att då är vi tillbaka i
              70-talets och 80-talets ekonomiska moras som bara ledde till kris.
              Vi måste förmå att avveckla krisåtgärder när krisen är över.
            </seg>
            <seg n="85013a42">
              Sveriges handelspolitiska relationer med Syrien
            </seg>
          </u>
          <note type="speaker" n="54a2afd8">
            Anf. 32 HANS LINDE (V):
          </note>
          <u who="hans_linde_abeaba" xml:id="i-be8dbd8ff139ccec-0" n="47083cd8">
            <seg n="d8f00c3b">
              Fru talman! Syrien är en av vår tids värsta diktaturer. Det har
              bekräftats inte minst under de senaste veckorna när regimen med
              oerhört grym brutalitet slagit ned de folkliga protesterna och
              kraven på frihet. Men Syrien är också ett land som den borgerliga
              regeringen i Sverige har valt att fördjupa sina handelspolitiska
              relationer med under de senaste åren.
            </seg>
            <seg n="072870bf">
              I juni 2009 ledde handelsministern en näringslivsdelegation till
              Syrien. Och så sent som den 7 mars var vice premiärministern i
              Syrien här i Helsingfors och träffade handelsministern. Det var
              ett besök som fick stor uppmärksamhet i regimvänliga medier i
              Syrien, för det faktum att Sveriges handelsminister sitter ned
              och äter lunch på Arvfurstens palats med en företrädare för diktaturen
              ger så klart diktaturen legitimitet, och det i ett läge där folket
              runt om i regionen reser sig med krav på politiska förändringar.
            </seg>
            <seg n="44f592d7">
              Det är tyvärr inte svårt att se hur den svenska handelspolitiken
              har gett regimen i Damaskus legitimitet. Men kan handelsminister
              Ewa Björling ge några exempel på att den svenska handelspolitiken
              har understött de folkliga kraven på demokrati, frihet och mänskliga
              rättigheter i Syrien?
            </seg>
          </u>
          <note type="speaker" n="e4bfc3ac">
            Anf. 33 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-448a057d6ad14aba-11" n="fe3f067b">
            <seg n="2115c636">
              Fru talman! Jag tackar Hans Linde för en oerhört viktig fråga
              som också är väldigt aktuell.
            </seg>
            <seg n="e8d367c5">
              Ja, det stämmer, jag träffade Syriens vice premiärminister här
              i Helsingfors för att kritisera, för att tala om grön energi.
              Jag tycker att det är oerhört viktigt att vi även träffar svåra
              länder, och vissa människor behöver vi träffa, även om det inte
              är dem som vi egentligen önskar se, naturligtvis inte. Men det
              handlar också om att kunna framföra kritiken öga mot öga. Det
              är väldigt viktigt.
            </seg>
            <seg n="2a9cfeac">
              Jag tror inte på att vi vänder ryggen till och bojkottar. Hur
              ska vi då någonsin kunna hjälpa människorna på marken i dessa
              länder som vi är väldigt överens om behöver ökad frihet, mer mänskliga
              rättigheter och fler verktyg för ökad kommunikation? Det är precis
              därför som jag har rest till många svåra länder. Jag har rest
              till över 60 länder som handelsminister, många av dem i knepiga
              områden, för att vi ska få ökade kontakter som ger möjligheter
              för människorna som bor där att få större frihet.
            </seg>
          </u>
          <note type="speaker" n="dae0ef33">
            Anf. 34 HANS LINDE (V):
          </note>
          <u who="hans_linde_abeaba" xml:id="i-be8dbd8ff139ccec-1" n="47083cd8">
            <seg n="ea388e9c">
              Fru talman! Låt mig då förtydliga att Vänsterpartiet inte förespråkar
              någon bojkott mot Syrien. Däremot menar vi att handelspolitiken
              alltid måste vara tydligt förenad med arbetet för mänskliga rättigheter.
            </seg>
            <seg n="882dc270">
              Jag välkomnar att handelsministern lyfte frågor om mänskliga
              rättigheter vid det här mötet. Men jag tror att det är väldigt
              få utanför mötet som känner till det, allra minst i Syrien.
            </seg>
            <seg n="2dc03326">
              I samband med Ewa Björlings resa till Syrien 2009 gjordes ett
              uttalande på UD:s hemsida som fortfarande ligger där. I uttalandet
              skrev man: Nu sker omfattande reformer av samhället. Man syftade
              just på Syrien. Men i uttalandet skrev man ingenting om utomrättsliga
              försvinnanden, man skrev ingenting om tortyr, man skrev ingenting
              om det faktum att hundratusentals syriska kurder har fråntagits
              sitt medborgarskap. Man skrev faktiskt ingenting om brotten mot
              de mänskliga rättigheterna i Syrien.
            </seg>
            <seg n="11f95537">
              Därför skulle jag vilja fråga handelsministern, i ljuset av de
              händelser som har varit i Syrien de senaste veckorna: Anser den
              svenska handelsministern fortfarande att det pågår omfattande
              reformer av samhället i Syrien? Vilka reformer är det i så fall
              som handelsministern tycker är positiva i Syrien?
            </seg>
          </u>
          <note type="speaker" n="cd802661">
            Anf. 35 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-448a057d6ad14aba-12" n="fe3f067b">
            <seg n="0cf78011">
              Fru talman! Jag bär alltid med mig kritiken när det handlar om
              kränkning av mänskliga rättigheter. Och jag framför den alltid
              på alla mina resor, kan jag garantera Hans Linde, därför att jag
              tycker att det är oerhört viktigt. Men jag ser också hur viktigt
              det är att vi finns med för att agera dörröppnare för svenska
              företag. Ericsson är ett väldigt bra exempel. Utan Ericsson, ABB
              och andra företag hade det inte varit möjligt för befolkningen
              att få det som de nu har, det vill säga verktyg och kommunikation.
            </seg>
            <seg n="0b52f533">
              Det vi ser nu är att människor faktiskt kan tala med varandra
              på nätet, på Twitter, Facebook. Man kan samla sig, man kan kräva
              reformer.
            </seg>
            <seg n="0168e083">
              Det är inte någon trevlig situation i Syrien just nu. Jag är
              den första att hålla med om det. Men jag hoppas att befolkningen
              kan resa sig, precis som har skett i flera andra länder. Det pågår
              ju en våg av reformer i hela den delen av världen, och jag hoppas
              att även Syrien kommer att inkluderas i dessa. Utan våra svenska
              och västerländska företags och vår närvaro hade det inte varit
              möjligt över huvud taget.
            </seg>
          </u>
          <note n="d2f6d393">
            Mottagning och integrering av nyanlända
          </note>
          <note type="speaker" n="3d6e5d85">
            Anf. 36 HANIF BALI (M):
          </note>
          <u who="hanif_bali_a8fef4" xml:id="i-ac39881e6096a3f1-0" n="9bd292d0">
            <seg n="9837e635">
              Fru talman! Min fråga är till statsrådet Ullenhag.
            </seg>
            <seg n="ae59094d">
              I Sverige tar det lång tid att komma i arbete när man kommer
              som flykting och nyanländ. Sveriges kommuner har tidigare haft
              ansvaret, men de har också haft en väldigt ovetenskaplig och faktiskt
              oseriös mottagning och integrering av nyanlända. Man kan nästan
              sammanfatta det med att de har trott att Sveriges integrationsproblem
              löser man med kryddstark mat i Folkets Hus. Det känns därför glädjande
              att regeringen har gjort en reform så att det samlade ansvaret
              ligger hos Arbetsförmedlingen.
            </seg>
            <seg n="aea50ecc">
              Det finns en annan viktig aspekt i denna fråga, nämligen de kommuner
              som sköter sig. I min hemkommun Solna har vi minskat antalet personer
              i försörjningsstöd med 60 procent. Efter tre år är 80 procent
              i arbete. Det är siffror som jag tror att Arbetsförmedlingen inte
              ens vågar drömma om att komma upp i, även om vi hoppas att de
              gör det.
            </seg>
            <seg n="ff08ef3a">
              Därför är min fråga: Vad ska regeringen göra för att bibehålla
              den kompetens som finns i kommunerna för etableringen av nyanlända?
            </seg>
          </u>
          <note type="speaker" n="7b98d2ea">
            Anf. 37 Statsrådet ERIK ULLENHAG (FP):
          </note>
          <u who="erik_ullenhag_1c47c0" xml:id="i-ca94c00f5045c437-0" n="0e43f318">
            <seg n="f4e3367c">
              Fru talman! Jag tackar för frågan.
            </seg>
            <seg n="b159f1f8">
              Beskrivningen av att vi nu lägger om svensk integrationspolitik
              är helt riktig. Vi går från en situation där vi inte såg människorna
              som flydde eller invandrade till vårt land som starka människor
              som snabbt skulle kunna komma i arbete. Ärligt talat var det fel
              tänkt att den första du träffade efter att ha fått permanent uppehållstillstånd
              var socialtjänsten och inte Arbetsförmedlingen. Vi lägger om politiken
              med tydligt fokus på jobb och kunskaper i svenska.
            </seg>
            <seg n="b1494e07">
              Det här är en ganska omfattande reform. Det är många myndigheter
              inblandade. Kommunerna har gjort sina insatser. Något att påminna
              om när det gäller kommunerna är att de fortfarande spelar en avgörande
              roll för att vi ska klara en bra integration. Kommunerna har ansvaret
              för svenskundervisningen för invandrare. Jag ser fortsatta förbättringsmöjligheter
              och förbättringsnödvändigheter i svenskundervisningen för invandrare
              som därmed blir mer individualiserad. Det är kommunerna som har
              ansvar för den samhällsorientering man ska få som nyanländ i Sverige.
              Det är kommunerna som har ansvar för att det finns en dagisplats
              så att man kan delta i de arbetsförberedande insatserna.
            </seg>
            <seg n="a72652f4">
              Hanif Bali trycker på det som vi också måste ta med oss, de goda
              exempel som finns från Solna och andra kommuner, så att vi inte
              slarvar bort det. Där följer jag noggrant reformen för att se
              till att det sätt som har fungerat tidigare fortsatt kan användas.
            </seg>
          </u>
          <note type="speaker" n="3bf5a817">
            Anf. 38 HANIF BALI (M):
          </note>
          <u who="hanif_bali_a8fef4" xml:id="i-ac39881e6096a3f1-1" n="9bd292d0">
            <seg n="dfd5fa80">
              Fru talman! Jag tackar statsrådet för svaret. Svenska för invandrare
              ligger på kommunerna. Det är en ganska orörd skolform som inte
              är konkurrensutsatt, och kvaliteten är ofta otroligt låg. Undersökningar
              som Skolinspektionen har gjort visar att efter 300 dagar klarar
              endast 37 procent sfi A. Det handlar om enkla fraser som till
              exempel: Hej, jag heter Hanif och bor i Solna. Det är såklart
              bristfälligt, och här ligger ansvaret hos kommunerna.
            </seg>
            <seg n="a588a77c">
              Vad anser statsrådet Ullenhag att regeringen kan göra för förbättringsåtgärder
              inom detta område?
            </seg>
          </u>
          <note type="speaker" n="7c8b8958">
            Anf. 39 Statsrådet ERIK ULLENHAG (FP):
          </note>
          <u who="erik_ullenhag_1c47c0" xml:id="i-ca94c00f5045c437-1" n="0e43f318">
            <seg n="c0cf83d8">
              Fru talman! Denna fråga ligger i första hand på Utbildningsdepartementet,
              men det kommer en utredning där man ska se över hur vi kan förbättra
              sfi.
            </seg>
            <seg n="e3205bec">
              I samband med arbetet med etableringsreformen är det centralt
              att påpeka att människor är olika och lär sig på olika sätt. Ett
              grundfel i integrationspolitiken är att vi har trott att alla
              invandrare fungerar på samma sätt. I de värsta fallen, som många
              av oss känner till, har man satt invandrade akademiker i samma
              sfi-klass som analfabeter, och det fungerar inte.
            </seg>
            <seg n="17c15241">
              Det finns bra exempel runt om. Jag tror att vi behöver öppna
              för att kommuner ska kunna samverka mer. Då kan vi få svenskundervisningen
              för invandrare inriktad på ett visst yrke. Jag sprang på ett sådant
              exempel i Gävle där burmesiska kvotflyktingar fick en svenskundervisning
              för invandrare inriktad på jobb i skogen eftersom de hade en bakgrund
              som skogsarbetare. Man trodde att det skulle ta ganska lång tid
              att få dem i arbete, men effekten av svenskundervisningen var
              att alla fick jobb.
            </seg>
            <seg n="333b714b">
              Det stärker tesen att fokus på jobb, fokus på kunskap i svenska
              och individualiserad mottagning är rätt väg att gå.
            </seg>
            <seg n="a84200fe">
              Sexuella övergrepp mot barn
            </seg>
          </u>
          <note type="speaker" n="7cbc9a01">
            Anf. 40 CARINA OHLSSON (S):
          </note>
          <u who="carina_ohlsson_c29d40" xml:id="i-f54556e5e3a25081-0" n="719e57e5">
            <seg n="705dae06">
              Fru talman! De senaste veckorna har vi fått ta del av berättelser
              från de kända idrottsmännen Patrik Sjöberg och Yannick Tregaro
              om hur de under sin uppväxt blev utsatta för sexuella övergrepp.
              Vi vet också från Europarådets kampanj One in five att det kan
              vara så mycket som vart femte barn som blir utsatt för sexuella
              övergrepp. I majoriteten av fallen är det av personer som barnet
              litar på och känner, och så var det även i Patrik Sjöbergs och
              Yannick Tregaros fall.
            </seg>
            <seg n="71a643a8">
              Yannick Tregaro sade på tv i morse: Demonerna finns där. När
              jag kommer hem från det träningsläger jag är på behöver jag nog
              prata med någon professionell för att kunna ta hand om det jag
              bär med mig.
            </seg>
            <seg n="c03a0f9a">
              Min fråga går till Maria Larsson. Hur kan vi garantera och trygga
              att barn får stöd och hjälp när de har blivit utsatta? Hur kan
              vi bli bättre på att upptäcka och framför allt förebygga övergrepp?
            </seg>
          </u>
          <note type="speaker" n="ce499ecd">
            Anf. 41 Statsrådet MARIA LARSSON (KD):
          </note>
          <u who="maria_larsson_4d031c" xml:id="i-1e9d9d3375cc88ed-2" n="8a264adf">
            <seg n="33689c6f">
              Fru talman! Jag tror att vi alla upprördes av Patrik Sjöbergs
              berättelse och fick oss en tankeställare. I det skede som vi befinner
              oss är det viktigt att alla myndigheter går igenom och funderar
              över vad man har för beredskap, socialtjänst, skola och förskola,
              för att tidigt upptäcka och identifiera om det finns en problematik.
              Det gäller även att föräldrar och ledare inom idrottsrörelsen
              har en vaksamhet och ögon som är öppna för att identifiera denna
              typ av problematik.
            </seg>
            <seg n="b1d1fc22">
              Barn ska inte utsättas för övergrepp; barn ska ha en trygg barndom.
              Det är vuxenvärldens ansvar att se till att så sker både inom
              ramen för myndighetsutövandet och inom ramen för det civila samhället.
            </seg>
          </u>
          <note type="speaker" n="c7cb336d">
            Anf. 42 CARINA OHLSSON (S):
          </note>
          <u who="carina_ohlsson_c29d40" xml:id="i-f54556e5e3a25081-1" n="719e57e5">
            <seg n="15a07d58">
              Fru talman! Nästa vecka har vi i riksdagen möjlighet att lyssna
              till Patrik Sjöberg och Barnombudsmannen kopplat till Europarådets
              kampanj mot sexualiserat våld där både regeringarna inom Europarådet
              och parlamentarikerna har lovat att göra så mycket som bara är
              möjligt.
            </seg>
            <seg n="6cad16c9">
              Jag kan lyfta fram en del förslag. Barnministern skulle kunna
              se om vi kan göra barnkonventionen till lag. Då fokuserar man
              på det enskilda barnet och dess rättigheter.
            </seg>
            <seg n="d90cdbd9">
              Det är bra att ministern lyfter upp samarbete och samverkan,
              men det finns mycket övrigt att önska. Det har vi hört av tidigare
              frågeställare i dag.
            </seg>
            <seg n="d4d16a0d">
              Barnet borde också ha ett eget ombud, till exempel i vårdnadstvister.
              En förälder kan också vara förövare.
            </seg>
            <seg n="ea638dd9">
              Jag skulle vilja ha lite fler konkreta förslag från barnministern.
            </seg>
          </u>
          <note type="speaker" n="600e34b1">
            Anf. 43 Statsrådet MARIA LARSSON (KD):
          </note>
          <u who="maria_larsson_4d031c" xml:id="i-1e9d9d3375cc88ed-3" n="8a264adf">
            <seg n="d441782d">
              Fru talman! Vi har gjort mycket för att stärka barns rätt att
              få komma till tals, exempelvis i kontakten med socialtjänsten.
              Att barnet får berätta sin berättelse och få den dokumenterad
              och att det ska vara en del av beslutsunderlaget är viktigt.
            </seg>
            <seg n="351862d1">
              Men vi behöver göra mer. Barns rättigheter är fortsatt ganska
              svaga i vårt land, trots att Sverige ratificerade barnkonventionen
              för 22 år sedan.
            </seg>
            <seg n="7720bdbf">
              Huruvida barnkonventionen ska bli svensk lag eller inte finns
              det lite olika åsikter om bland de politiska partierna. Själv
              hör jag till ett parti som tycker att det borde vara så.
            </seg>
            <seg n="462652ac">
              Vi håller på med ett kartläggningsarbete som ska identifiera
              om det finns en överensstämmelse mellan den befintliga lagstiftningen
              och barnkonventionen eller om det finns behov av att komplettera
              på något sätt. Det är en översyn som myndigheterna gör och som
              alla berörda departement är involverade i och kommer att redovisa
              till Socialdepartementet som samordnar detta arbete.
            </seg>
            <seg n="d26d9b54">
              Etableringsreformen
            </seg>
          </u>
          <note type="speaker" n="90b80166">
            Anf. 44 ISMAIL KAMIL (FP):
          </note>
          <u who="ismail_kamil_3e7930" xml:id="i-81c43e3183b72553-0" n="ebdeb85d">
            <seg n="25ba3372">
              Fru talman! Etableringsreformen har varit i gång sedan december
              förra året, alltså drygt fem månader. På en direkt fråga har statsrådet
              Ullenhag svarat att han är försiktigt positiv. Kan integrationsministern
              utveckla vad han menar med försiktigt positiv?
            </seg>
          </u>
          <note type="speaker" n="e787719b">
            Anf. 45 Statsrådet ERIK ULLENHAG (FP):
          </note>
          <u who="erik_ullenhag_1c47c0" xml:id="i-ca94c00f5045c437-2" n="0e43f318">
            <seg n="02d33424">
              Fru talman! I grunden är det helt rätt och riktigt att fokusera
              på jobb, kunskaper i svenska och individualisering. Det är jag
              och regeringen helt övertygade om.
            </seg>
            <seg n="4900357b">
              Det här är den största reformen av integrationspolitiken vi har
              gjort på 25 år. Kommuner och myndigheterna Migrationsverket, Försäkringskassan
              och i synnerhet Arbetsförmedlingen är inblandade i detta och ska
              försöka dra åt samma håll. Jag är därför ganska ödmjuk inför att
              det kan bli problem med reformen till en början.
            </seg>
            <seg n="c8089f6d">
              I dagsläget vågar jag vara just försiktigt positiv. En del av
              de farhågor och den kritik som har funnits mot reformen har inte
              förverkligats. Det kan vi se i den utvärdering som vi har beställt.
              En diskussion gällde att man efter att ha fått en individuell
              etableringsplan hos Arbetsförmedlingen skulle få en lots till
              hjälp under integrationstiden. Många menade att det inte skulle
              finnas några lotsar eftersom ersättningen är för låg. Den oron
              verkar dock ha kommit på skam.
            </seg>
            <seg n="a651d7c9">
              Utgångspunkten för regeringen är att vi har beställt ett antal
              uppföljningar för att kunna vara ganska snabbfotade och rätta
              till om det uppstår brister.
            </seg>
          </u>
          <note type="speaker" n="46060280">
            Anf. 46 ISMAIL KAMIL (FP):
          </note>
          <u who="ismail_kamil_3e7930" xml:id="i-81c43e3183b72553-1" n="ebdeb85d">
            <seg n="1f9dfd13">
              Fru talman! Jag är medveten om att det bara har gått fem månader.
              Men jag undrar om det har kommit några signaler till integrationsministern
              om att det kan finnas brister. Har regeringen i så fall beredskap
              att vidta åtgärder för att så fort som möjligt rätta till de eventuella
              bristerna?
            </seg>
          </u>
          <note type="speaker" n="79b80b8e">
            Anf. 47 Statsrådet ERIK ULLENHAG (FP):
          </note>
          <u who="erik_ullenhag_1c47c0" xml:id="i-ca94c00f5045c437-3" n="0e43f318">
            <seg n="1ea58531">
              Fru talman! Vi har själva lagt ut ett antal uppdrag på länsstyrelserna,
              Statskontoret och andra för att följa exakt vad som sker med etableringsreformen
              för att kunna vara ganska snabbfotade. Varför? Jo, en av huvudförklaringarna
              till de integrationsproblem vi har haft är att något inte har
              fungerat i kedjan där man snabbt ska få svenskundervisning och
              komma in i jobb. Får man inte svenskundervisning och arbetsförberedande
              insatser hamnar man i passivitet.
            </seg>
            <seg n="a36ab914">
              Hittills har vi inte fått särskilt mycket signaler på att det
              inte fungerar eller att det skulle vara några dramatiska problem.
              Vi tittar på frågan om personnummer. När man har flyttat från
              Migrationsverket och ska in i svenskundervisning för invandrare
              kan det vara svårt att få insatser direkt om man inte har fått
              ett personnummer. Sannolikt gör vi förändringar där för att snabba
              på åtgärderna.
            </seg>
            <seg n="0bccfb59">
              Förskoleklasser i särskolan
            </seg>
          </u>
          <note type="speaker" n="0feb27f6">
            Anf. 48 YVONNE ANDERSSON (KD):
          </note>
          <u who="yvonne_andersson_0b5397" xml:id="i-1b9407027f603c9e-0" n="ea8d9d94">
            <seg n="4c53f7ee">
              Fru talman! Min fråga går till utbildningsminister Jan Björklund.
              Särskolan är till för de allra svagaste eleverna, dem med utvecklingsstörning
              och autism. Det var länge en eftersatt verksamhet. I dag kan vi
              glädjas åt att den har lyfts upp på flera områden, och vi har
              nu en god grundskola, gymnasieskola och vuxenutbildning inom särskolan.
              Det som saknas är förskoleklass.
            </seg>
            <seg n="e7517b73">
              De barn som i dag prepareras till grundskolan går i förskoleklass
              vid sex års ålder, men för de elever som ska till särskolan finns
              ingen sådan skolform.
            </seg>
            <seg n="b501b184">
              Skulle utbildningsministern kunna tänka sig att pröva om det
              är möjligt att införa detta när det nu görs en sådan stor förändring
              i utbildningssystemet?
            </seg>
          </u>
          <note type="speaker" n="c9e347f0">
            Anf. 49 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-448a057d6ad14aba-13" n="e205cf4f">
            <seg n="cd2f8502">
              Fru talman! Jag delar beskrivningen av särskolan. Det var under
              lång tid politisk strid i kammaren om huruvida vi skulle ha särskola
              eller inte. Från allianspartierna har vi tyckt att det ska finnas
              en särskola, och numera tror jag att alla i riksdagen är överens
              om det. Det är ju så speciellt att gå i skolan när man har en
              utvecklingsstörning.
            </seg>
            <seg n="0077b359">
              Skälet till att vi har en särskild skolform och lagstiftning
              är att kunskapskraven och betygskriterierna i läroplanen inte
              kan vara desamma för de elever som har en utvecklingsstörning.
            </seg>
            <seg n="085a0213">
              Man kan undra varför vi inte har någon särförskola och särförskoleklass.
              Skälet är att man inte har några kunskapskrav. Självklart ska
              dessa barn få extra stöd och extra hjälp även där. Men bedömningen
              har hittills varit att det inte behövs någon särskild läroplan
              eller särskilda kunskapskrav. Det finns inte i förskolan och förskoleklasserna.
              Jag ser inte något omedelbart behov av det ens när frågeställaren
              ställer frågan. De behöver mycket hjälp och stöd, men jag är inte
              övertygad om att det behövs någon särskild skolform.
            </seg>
          </u>
          <note type="speaker" n="a87852be">
            Anf. 50 YVONNE ANDERSSON (KD):
          </note>
          <u who="yvonne_andersson_0b5397" xml:id="i-1b9407027f603c9e-1" n="ea8d9d94">
            <seg n="ce044d75">
              Fru talman! Jag vill be utbildningsministern att ändå pröva det.
              Sexårsverksamheten, eller förskoleklasser som det heter nu, har
              till syfte att barnen ska vänja sig vid skolan. Därför kanske
              det borde finnas möjlighet för de här barnen att få en gemenskap
              med andra barn i liknande situation.
            </seg>
            <seg n="7f44fec8">
              Det är möjligt att det ligger på framtiden. Jag ville väcka frågan.
              Jag tycker att det är oerhört viktigt att alla barn, både de svagaste
              och de starkaste, har möjlighet att utifrån sin förmåga få ta
              del av det som de behöver för sin fortsatta utveckling.
            </seg>
          </u>
          <note type="speaker" n="77ea5ab3">
            Anf. 51 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-448a057d6ad14aba-14" n="e205cf4f">
            <seg n="52068162">
              Fru talman! Jag tycker inte att något ska vara uteslutet för
              framtiden. Jag redovisade bara skälen till att vi har en särskild
              lagstiftning för särskolan. Betygskriterier och kunskapskrav går
              inte att överföra på förskoleklass och förskola eftersom vi inte
              har några betygskriterier och kunskapskrav där. De skäl som finns
              för att vi har en särskild lagstiftning i grundskola och gymnasium
              för denna grupp elever finns inte för förskola och förskoleklasser.
            </seg>
            <seg n="6d075424">
              Däremot är det självklart att elever som har olika typer av svårigheter,
              exempelvis en utvecklingsstörning, har rätt till individuellt
              stöd och särskild hjälp också i förskoleklasser och förskola.
            </seg>
            <seg n="f88e63c7">
              Skattemedel till islamism
            </seg>
          </u>
          <note type="speaker" n="d4c56f18">
            Anf. 52 KENT EKEROTH (SD):
          </note>
          <u who="kent_ekeroth_3b89d3" xml:id="i-1240a15dcf31971c-0" n="f88d30e8">
            <seg n="551e5c7d">
              Fru talman! Min fråga går till Erik Ullenhag eller Jan Björklund
              beroende på vem som känner sig manad.
            </seg>
            <seg n="ebc29998">
              Förra året bjöd Sveriges unga muslimer in Abdullah Hakim Quick
              till sin stora ungdomskonferens. Han har bland annat sagt att
              judar är smuts och att homosexuella ska bestraffas med döden.
            </seg>
            <seg n="066714d2">
              En annan muslimsk organisation, Troende unga framtida förebilder,
              bjöd nyligen in Bilal Philips som också förespråkar dödsstraff
              för homosexuella och försvarar självmordsbombare. Han talar dessutom
              inför en könsseparerad publik.
            </seg>
            <seg n="5242714d">
              Ett tredje exempel är terroristen och flygplanskaparen Leila
              Khaled som bjöds in till Konsthall C för att tala inför publik.
            </seg>
            <seg n="b0fabac1">
              Gemensamt för dessa tre exempel är att de är sponsrade med svenska
              skattepengar. Svenska skattebetalare sponsrar alltså att islamister
              kommer hit och talar om sina åsikter och de värderingar de har.
              Regeringen säger att man är ansvarig för skattepengarna och tar
              ett ansvar för svenska skattebetalares pengar. Detta är inte ansvarsfullt.
            </seg>
            <seg n="80a8809e">
              Frågan är: Vad ämnar regeringen göra för att de här organisationerna
              och åsikterna inte ska bli sponsrade med svenska skattepengar?
            </seg>
          </u>
          <note type="speaker" n="1a53d3da">
            Anf. 53 Statsrådet ERIK ULLENHAG (FP):
          </note>
          <u who="erik_ullenhag_1c47c0" xml:id="i-ca94c00f5045c437-4" n="0e43f318">
            <seg n="0824387e">
              Fru talman! Tack för frågan, Kent Ekeroth.
            </seg>
            <seg n="8f8f4134">
              Låt mig vara mycket tydlig. Den här typen av värderingar ska
              vi naturligtvis ta starkt avstånd från. Alla värderingar som står
              emot demokrati, mänskliga rättigheter eller som inte står upp
              för individers lika värde ska vi alltid ta tydligt avstånd från.
            </seg>
            <seg n="d0ff7e89">
              När det gäller finansieringen av olika arrangemang är den grundläggande
              inställningen att demokrati och mänskliga rättigheter ska eftersträvas
              i det föreningsstöd som ges. Det prövas kontinuerligt av Ungdomsstyrelsen
              i ett par av de fall du nämnde. Det prövas också av andra myndigheter.
            </seg>
            <seg n="3302ce57">
              Jag vill vara mycket tydlig: Vi ska inte vara i en situation
              där det kan råda någon tvekan om vilka värderingar vi står upp
              för. Det gäller i alla sammanhang, även här.
            </seg>
          </u>
          <note type="speaker" n="f0fc723c">
            Anf. 54 KENT EKEROTH (SD):
          </note>
          <u who="kent_ekeroth_3b89d3" xml:id="i-1240a15dcf31971c-1" n="f88d30e8">
            <seg n="5813de2d">
              Fru talman! Tack för svaret. Det var något upplyftande.
            </seg>
            <seg n="6b0a609c">
              Kan jag ta det till intäkt för att dessa organisationer inte
              kommer att få skattefinansierade pengar i framtiden? De har bevisat
              exakt vad de står för och exakt hur de beter sig. Kan jag också
              ta det till intäkt för att det görs en specialgranskning av liknande
              organisationer i Sverige, till exempel muslimska friskolor, för
              att dra in deras skattepengar när de de facto sprider islamistiska
              åsikter?
            </seg>
          </u>
          <note type="speaker" n="fea7ddcd">
            Anf. 55 Statsrådet ERIK ULLENHAG (FP):
          </note>
          <u who="erik_ullenhag_1c47c0" xml:id="i-ca94c00f5045c437-5" n="0e43f318">
            <seg n="bb8b3e72">
              Fru talman! Det är en myndighet som prövar detta. Varken jag
              eller någon annan ska ägna sig åt myndighetsstyrning. Vi måste
              däremot följa upp det regelverk som finns för bidrag till organisationer.
              Demokrati och mänskliga rättigheter ska stå i förgrunden.
            </seg>
            <seg n="97db7a44">
              En av frågorna från Kent Ekeroth lät jag bli att svara på. Den
              första frågan tycker jag var rimlig. I den andra frågan trillade
              vi dit igen. Helt plötsligt drar man de muslimska friskolorna
              och Sveriges muslimer över en kam utifrån vad några extremister
              gör i en viktig debatt. Kent Ekeroth och andra i Sverigedemokraterna
              har ett stort ansvar när man på det här sättet säger att liknande
              åsikter finns i rader av muslimska friskolor och muslimska organisationer.
              Ni drar Sveriges näst största religion över en kam. Det ska vi
              vara försiktiga med.
            </seg>
            <seg n="b3653c81">
              Jag tror på ett öppet Sverige, ett Sverige där människor får
              jobb och lär sig svenska språket. Vi kommer aldrig att lyckas
              med det om vi ställer grupp mot grupp. I ditt andra inlägg var
              det vad du gjorde på ett ganska klassiskt sätt. Det bekymrar mig.
            </seg>
            <seg n="385c1364">
              Flytträtten i PPM-systemet
            </seg>
          </u>
          <note type="speaker" n="82f31aa2">
            Anf. 56 JOHAN JOHANSSON (M):
          </note>
          <u who="johan_johansson_e1589a" xml:id="i-a6d42d5abc490dd3-0" n="55ebc1e5">
            <seg n="d0bfdc94">
              Fru talman! Jag har en fråga till statsrådet Peter Norman.
            </seg>
            <seg n="b9b12f5e">
              PPM-systemet är ju i gång sedan flera år. Som aktiesparare tycker
              jag att det är jättekul och viktigt att få välja själv. Det finns
              många PPM-förvaltare. Vissa kanske är bra, men de flesta är lite
              tvivelaktiga. Det gemensamma för dem är att de är dyra.
            </seg>
            <seg n="83dba79f">
              Min fråga är: Hur påverkar förändringen i flytträtten valfriheten
              för spararen och hur kan det påverka den framtida avkastningen?
            </seg>
          </u>
          <note type="speaker" n="33e51f04">
            Anf. 57 Statsrådet PETER NORMAN (M):
          </note>
          <u who="unknown" xml:id="i-448a057d6ad14aba-15" n="a34c96b1">
            <seg n="24fdf852">
              Fru talman! Tack för frågan, Johan Johansson. Det svenska pensionssystemet
              är en juvel i välfärdsbygget. Det kommer busslaster och flyg från
              hela världen hit och beundrar det svenska pensionssystemet. Man
              vill veta hur det gick till och hur vi har lyckats. Inte minst
              nu i kölvattnet av den finansiella krisen ser vi hur systemen
              rämnar runt om i Europa. Grekland är ett sådant exempel.
            </seg>
            <seg n="f48cd96e">
              PPM-systemet innebär att man har 700800 fonder att välja mellan.
              Det är ett mycket oöverblickbart system för de allra flesta. Därför
              har man ett alternativ för dem som inte orkar, kan eller vill
              välja, nämligen Sjunde AP-fonden. Det är ett alldeles utmärkt
              alternativ för de allra flesta.
            </seg>
            <seg n="e00e1576">
              Efterfrågan från en upplyst konsument för den här typen av rådgivning
              borde därför inte vara så stor. Det finns ändå en sådan efterfrågan.
              Den ska naturligtvis kunna mötas av aktörer. Det vi nu har gjort
              kommer inte att påverka valfriheten enligt mitt sätt att se.
            </seg>
          </u>
          <note type="speaker" n="24690505">
            Anf. 58 JOHAN JOHANSSON (M):
          </note>
          <u who="johan_johansson_e1589a" xml:id="i-a6d42d5abc490dd3-1" n="55ebc1e5">
            <seg n="4c6ac112">
              Fru talman! Jag är nöjd med det svaret.
            </seg>
          </u>
          <note type="speaker" n="7047e50f">
            Anf. 59 Statsrådet PETER NORMAN (M):
          </note>
          <u who="unknown" xml:id="i-448a057d6ad14aba-16" n="a34c96b1">
            <seg n="61f6f543">
              Fru talman! Problemet med fondrådgivarna är att de klumpar ihop
              ett stort antal aktörer och gör många affärer samtidigt. När så
              sker får man kostnader i fonderna som slås ut på alla fondandelsägare.
              Det är inte rimligt. Det är de som åsamkar kostnader som ska ta
              kostnaderna, precis som i miljöpolitiken eller vad det än är.
            </seg>
            <seg n="b69e9abc">
              De här aktörerna kan inte fortsätta på det sättet. Det betyder
              inte att möjligheten till rådgivning beskärs. Rådgivning är bra
              och möjlig för dem som vill ha det. Det kommer att ske på individuell
              basis och inte kollektivt som tidigare. Det är bra för alla sparare.
            </seg>
            <seg n="1bab84cd">
              Det strandnära byggandet
            </seg>
          </u>
          <note type="speaker" n="0851ef7b">
            Anf. 60 HANNAH BERGSTEDT (S):
          </note>
          <u who="hannah_bergstedt_f52eef" xml:id="i-9cdbb0a1d8486089-0" n="3b9b3c90">
            <seg n="4a830080">
              Fru talman! Jag har en fråga till Jan Björklund.
            </seg>
            <seg n="6c4225dd">
              År 2009 fick vi en ny strandskyddslag vars ambition var att det
              skulle bli lättare att få dispens att bygga strandnära i mindre
              tättbefolkade områden. Resultaten av den nya lagstiftningen visar
              snarare att den har motverkat sitt syfte. I mitt hemlän, Norrbotten,
              har antalet avslag i stället ökat.
            </seg>
            <seg n="f7dea243">
              Min fråga till Jan Björklund är: Anser Jan Björklund att regeringens
              ambition har misslyckats? Vad avser regeringen i så fall att göra
              för att komma till rätta med problemet?
            </seg>
          </u>
          <note type="speaker" n="ad980395">
            Anf. 61 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-448a057d6ad14aba-17" n="e205cf4f">
            <seg n="fadc42c1">
              Fru talman! Mitt svar blir på det mer övergripande planet. Jag
              är inte i detalj insatt i hur många avslag det har varit efter
              den nya lagen. Avsikten med den nya lagstiftningen var att erkänna
              att det är skillnad mellan skärgården här i Helsingfors eller
              i områden med högt exploateringstryck och Norrland och andra platser
              där man önskar att exploateringstrycket vore mycket större.
            </seg>
            <seg n="b7aa47dd">
              Den gamla strandskyddslagen behandlade alla områden lika åtminstone
              tillämpades lagen på det sättet och var olycklig på det sättet.
              Avsikten är att det ska bli lättare att bygga längs stränder i
              Norrland, medan det ska vara fortsatt svårt och kanske till och
              med svårare i vissa områden, till exempel i Helsingforss skärgård
              och så vidare där trycket är enormt. Det är hela avsikten med
              lagstiftningen.
            </seg>
            <seg n="1c4d5041">
              Nu påstår frågeställaren att det inte har blivit så. Jag överblickar
              faktiskt inte hur det har blivit. Men jag ska gärna ta med frågan
              till ansvarigt statsråd som får ge ett bättre svar.
            </seg>
            <seg n="ba7adda8">
              Har det inte blivit som man har avsett, då får man naturligtvis
              se över detta en gång till.
            </seg>
          </u>
          <note type="speaker" n="413f0268">
            Anf. 62 HANNAH BERGSTEDT (S):
          </note>
          <u who="hannah_bergstedt_f52eef" xml:id="i-9cdbb0a1d8486089-1" n="3b9b3c90">
            <seg n="5915a1e7">
              Fru talman! Byggandet vid stränder ska hanteras med en viss försiktighet.
              Samtidigt är det viktigt att se till att tillgången till vatten,
              bad och fiske aldrig blir en klassfråga.
            </seg>
            <seg n="08fe266b">
              Likväl är det precis som ministern säger att det bör vara skillnad
              mellan Arjeplog som har 8 727 sjöar och vattendrag och Helsingforss
              skärgård.
            </seg>
            <seg n="00bfdb30">
              Nu visar det sig att antalet avslag i stället har ökat sedan
              den nya lagstiftningen infördes, åtminstone i mitt hemlän Norrbotten.
            </seg>
            <seg n="4401d568">
              Dessutom kan man titta på skillnaderna mellan Norrbotten och
              Västerbotten som hanterar den nya lagstiftningen på olika sätt.
              I Norrbotten beviljas 30 procent av ansökningarna, medan 70 procent
              beviljas i Västerbotten. Någonting måste ändå ha blivit fel.
            </seg>
            <seg n="fd5ae74a">
              Anser Jan Björklund att länsstyrelserna tolkar lagstiftningen
              felaktigt och använder den felaktigt?
            </seg>
          </u>
          <note type="speaker" n="23ad246f">
            Anf. 63 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-448a057d6ad14aba-18" n="e205cf4f">
            <seg n="1c745f71">
              Fru talman! Jag avstår från att svara på den konkreta frågan
              det är lika bra att jag är tydlig med det eftersom jag inte har
              någon överblick över detta.
            </seg>
            <seg n="da1bff4b">
              Men det ligger väl i och för sig i sakens natur att när saker
              och ting inte avgörs av en central myndighet utan avgörs antingen
              av kommuner eller av länsstyrelser som också har förtroendevalda
              ledamöter i sista ändan kan tillämpningen på marginalen variera.
            </seg>
            <seg n="a7e27a69">
              Men avsikten med den nya lagstiftningen har verkligen varit den
              som jag beskrev, nämligen att det ska bli lättare att kunna bygga
              sjönära i områden där exploateringstrycket är lågt, till exempel
              i frågeställarens egen valkrets, medan det ska vara fortsatt svårt
              i Bohusläns skärgård, i Helsingforss skärgård och i andra områden
              där trycket är högt.
            </seg>
            <seg n="1a9334a8">
              Jag ska gärna vidareförmedla frågeställningen. Om det har blivit
              så är ansvarigt statsråd säkert helt medveten om det och får återkomma
              med ett utförligare svar.
            </seg>
            <seg n="3fe56582">
              IT-strategi för skolan
            </seg>
          </u>
          <note type="speaker" n="c7ca3de7">
            Anf. 64 THOMAS STRAND (S):
          </note>
          <u who="thomas_strand_a00e07" xml:id="i-993b934966c8851f-0" n="2b70d567">
            <seg n="6760399c">
              Fru talman! Min fråga går till utbildningsministern.
            </seg>
            <seg n="c5ef1115">
              EU-kommissionen har listat åtta nyckelkompetenser för ett livslångt
              lärande. En av dem är digital kompetens. Det innefattar flera
              delar. Det handlar om kunskaper i hur man hanterar digitala verktyg
              som datorer och mobiltelefoner. Men det handlar också om att man
              med hjälp av digitala verktyg kan stimulera lärande.
            </seg>
            <seg n="02371c5c">
              Jag tror att vi behöver fokusera mer på den digitala kompetensen,
              och det är fler än jag som tycker det. Vi behöver givetvis göra
              det av pedagogiska skäl, men vi behöver också göra det för att
              kompensera de barn och ungdomar som inte har samma tillgång som
              andra till digitala verktyg på hemmaplan.
            </seg>
            <seg n="2f5d41f5">
              Nu visar det sig att Sverige har halkat efter just när det gäller
              digital kompetens i skolan.
            </seg>
            <seg n="77e58168">
              Min fråga till utbildningsministern blir: Är utbildningsministern
              beredd att initiera en nationell strategi för IT i skolan?
            </seg>
          </u>
          <note type="speaker" n="83e4c9b0">
            Anf. 65 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-448a057d6ad14aba-19" n="e205cf4f">
            <seg n="9509b305">
              Fru talman! Jag vet inte vad Thomas Strand bygger sitt uttalande
              på om att vi skulle ha halkat efter. Jag har hört detta påstående
              några gånger, främst från IT-industrin själv. Men jag menar att
              det inte är korrekt. Vi var tidigt ute, tidigare än de flesta
              andra länder, i fråga om satsningar. Nu har andra kommit i fatt.
              Då kan det vara så att vi i jämförelse med andra inte är lika
              långt före. Men vi ligger långt framme när det gäller digitalisering
              och IT i skolan.
            </seg>
            <seg n="a79b2d6e">
              Jag har varit med och tagit fram dessa mål i EU, så jag ställer
              mig naturligtvis bakom dem. Samtidigt får man inte göra IT till
              religion i skolan. IT är ett arbetssätt bland många. Vi har ingen
              nationell strategi för böcker, och vi har ingen nationell strategi
              för IT heller. Den nationella strategin för utbildningsväsendet
              är läroplanen, och där är IT-kunskaper beskrivna. Det handlar,
              som Thomas Strand säger, att man ska lära sig IT för att man ska
              kunna det. Man ska också ha det som hjälpmedel i undervisningen
              i övrigt. Läroplanen för skolan är den nationella strategin för
              skolan, och där ska IT ingå.
            </seg>
          </u>
          <note type="speaker" n="06511ebd">
            Anf. 66 THOMAS STRAND (S):
          </note>
          <u who="thomas_strand_a00e07" xml:id="i-993b934966c8851f-1" n="2b70d567">
            <seg n="97b05f9e">
              Fru talman! Det är flera utvärderingar som har visat att Sverige
              har halkat efter. Jag läste en intervju med ministerns egen kollega
              i regeringen Anna-Karin Hatt som också hänvisar till att Sverige
              ligger för dåligt till när det gäller just den digitala kompetensen.
              Det finns alltså fler som tycker som jag, så det behöver man inte
              betvivla.
            </seg>
            <seg n="e062e646">
              Det är lite märkligt att utbildningsministern inte är beredd
              att svara ja på min fråga om att initiera en nationell strategi
              för IT i skolan.
            </seg>
            <seg n="c12721c8">
              För två månader sedan läste jag en intervju med Anna-Karin Hatt
              i Skolvärlden. Där sade hon att hon vill medverka till att ta
              fram en nationell strategi för IT i skolan.
            </seg>
            <seg n="9f4db721">
              Ni är alltså inte överens i regeringen om hur ni vill ha det.
              Jag vill nog påstå att Anna-Karin Hatt på denna punkt är mer modern
              än utbildningsministern. Vi behöver en nationell strategi. Jag
              tycker att det skulle vara bra och klädsamt om Jan Björklund svarade
              ja på min fråga.
            </seg>
          </u>
          <note type="speaker" n="a1533c66">
            Anf. 67 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-448a057d6ad14aba-20" n="e205cf4f">
            <seg n="fa81af01">
              Fru talman! Den överlägset bästa strategin för att få någonting
              att hända i skolan är att det står i läroplanen. Det är den som
              lärarna läser.
            </seg>
            <seg n="824c26a1">
              Det finns mängder av papper som skrivs av olika aktörer i övrigt
              och som skickas ut, även av olika myndigheter och regeringen.
              Men det tyngsta dokumentet är läroplanen. Det är där som det ska
              stå, och det gör det i den nya läroplanen, väsentligt tydligare
              än i den gamla läroplanen som gällde under den förra regeringens
              tid.
            </seg>
            <seg n="29deea11">
              Vi är alltså helt överens i regeringen om att IT i skolan är
              viktigt. Det ska in i de centrala styrdokumenten, och där finns
              en IT-strategi. Men att det skulle tas fram ett särskilt dokument
              om just detta ser jag inte något behov av, utan det är läroplanen
              som gäller. Det är den som styr skolans verksamhet, och det är
              där som det ska stå.
            </seg>
            <seg n="9754f3f7">
              Parbogarantin
            </seg>
          </u>
          <note type="speaker" n="044563ac">
            Anf. 68 LENA HALLENGREN (S):
          </note>
          <u who="lena_hallengren_7a31c9" xml:id="i-61f94173d1401c9d-0" n="ece2fc76">
            <seg n="0b7b20b6">
              Fru talman! Sverige är ett land där livslängden ökar. Människor
              lever allt längre, och det gäller både män och kvinnor. Det ska
              vi naturligtvis glädjas åt. Allt fler får förhoppningsvis uppleva
              många friska år som pensionärer. Men för att man ska se positivt
              på alla dessa år gäller det att man också ser på den tid när man
              kanske behöver vård och omsorg på ett tryggt sätt.
            </seg>
            <seg n="94a23bcf">
              En fråga som bekymrar många äldre är just: Vad händer när jag
              blir gammal och behöver så mycket vård och omsorg att det är ett
              särskilt boende som gäller? Vad händer med min make, maka eller
              sambo som jag har levt med kortare eller längre tid? Får han eller
              hon flytta med?
            </seg>
            <seg n="f7968e6d">
              Detta är en fråga som handlar om den så kallade parbogarantin
              som har diskuterats under lång tid. Många kommuner beskriver att
              den fungerar. Även om de inte har någon garanti är det ändå praxis.
            </seg>
            <seg n="c28a250d">
              Jag vill ändå ställa följande fråga till Maria Larsson: Vad är
              parbogarantin? Detta var en fråga som diskuterades innan den nuvarande
              regeringen tillträdde och innan Maria Larsson tillträdde som statsråd.
              Men vad är parbogarantin efter fyra och ett halvt år?
            </seg>
          </u>
          <note type="speaker" n="c4e62ffd">
            Anf. 69 Statsrådet MARIA LARSSON (KD):
          </note>
          <u who="maria_larsson_4d031c" xml:id="i-1e9d9d3375cc88ed-4" n="8a264adf">
            <seg n="592bcfcd">
              Fru talman! Jag tackar för frågan. Visst är det en fantastisk
              välfärdsutveckling att man beräknar att vartannat barn som föds
              i år ska bli mer än 100 år. Det är verkligen glädjande.
            </seg>
            <seg n="fcdb037d">
              Det är också viktigt att man får inflytande och makt över sin
              egen tillvaro när man blir gammal. Jag ser det som ett stort problem
              att alla kommuner inte har kunnat tillhandahålla möjligheten för
              ett par som kanske har levt länge tillsammans att fortsätta bo
              tillsammans även om dessa personer har olika vårdbehov. Därför
              är detta en fråga som vi nu jobbar mycket aktivt med på departementet,
              och vi kommer att leverera förslag till lösningar på denna fråga.
            </seg>
            <seg n="bfae10c6">
              Lena Hallengren kan vara mycket trygg med att detta inte är en
              bortglömd fråga som ligger i någon byrålåda. Det pågår ett mycket
              aktivt arbete just nu.
            </seg>
          </u>
          <note type="speaker" n="e035417f">
            Anf. 70 LENA HALLENGREN (S):
          </note>
          <u who="lena_hallengren_7a31c9" xml:id="i-61f94173d1401c9d-1" n="ece2fc76">
            <seg n="47c0d186">
              Fru talman! Det är annars lätt att tro att det är en bortglömd
              fråga. Med anledning av den nationella utvecklingsplanen för vård
              och omsorg om äldre som den socialdemokratiska regeringen presenterade
              20052006 skrev Kristdemokraterna följande i sin motion: Den så
              kallade parbogaranti som den socialdemokratiska regeringen säger
              sig vilja införa men återigen ska utreda, är i grunden ett riktigt
              krav. Men att en större utredning ska behövas får anses som onödigt.
              Man skriver också att dagens situation är helt orimlig och måste
              förändras.
            </seg>
            <seg n="e88d348c">
              Fyra och ett halvt år har gått, och fortfarande finns det inga
              konkreta förslag som har presenterats. Om utredningen då var så
              onödig är frågan: Är det fortfarande utredningar som gäller, eller
              när kan vi förvänta oss att riksdagen får någonting att ta ställning
              till som gör att det finns en parbogaranti så att de äldre slipper
              tveka införa framtiden?
            </seg>
          </u>
          <note type="speaker" n="70a982a1">
            Anf. 71 Statsrådet MARIA LARSSON (KD):
          </note>
          <u who="maria_larsson_4d031c" xml:id="i-1e9d9d3375cc88ed-5" n="8a264adf">
            <seg n="be025dea">
              Fru talman! Jag känner mig väldigt glad över att Lena Hallengren
              har samma starka engagemang som jag i denna fråga, nämligen att
              äldre ska kunna få makt över sin vardag och få fortsätta leva
              tillsammans förutsatt att båda parter vill.
            </seg>
            <seg n="d1cf0d83">
              Några kommuner har löst det på egen hand ungefär 45 kommuner.
              Kristdemokraterna har aktivt arbetat på det kommunala planet med
              att se till att man får fram olika garantier för att möjliggöra
              detta. Vi ser att det inte har räckt. Därför måste det också tas
              ett nationellt ansvar i frågan.
            </seg>
            <seg n="d2823c71">
              Som sagt var, det är ett mycket aktivt arbete som pågår just
              nu. Lena Hallengren kommer nog att välkomna förslagen. Det hoppas
              jag verkligen.
            </seg>
            <seg n="5fd8052a">
              Frihandelsavtalet med Sydkorea
            </seg>
          </u>
          <note type="speaker" n="855bc1a6">
            Anf. 72 ULRIK NILSSON (M):
          </note>
          <u who="ulrik_nilsson_41b251" xml:id="i-4784241d1d82fcc3-0" n="ab03d20d">
            <seg n="9a17e218">
              Fru talman! Jag har en fråga till handelsministern.
            </seg>
            <seg n="3df817bc">
              Snart träder frihandelsavtalet med Sydkorea i kraft. I ljuset
              av uttalanden nyligen där du, Ewa Björling, kritiserade Norge
              för höga tullar och handelshinder skulle man kunna ställa frågan
              ungefär så här: Hur mycket kommer avtalet med Sydkorea att underlätta
              handeln jämfört med situationen med Norge i dag? Norge är faktiskt
              en av våra allra viktigaste handelspartner.
            </seg>
          </u>
          <note type="speaker" n="56bc0b7e">
            Anf. 73 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-448a057d6ad14aba-21" n="fe3f067b">
            <seg n="a825e810">
              Fru talman! Jag tackar frågeställaren för frågan.
            </seg>
            <seg n="be275b3b">
              Jag brukar säga att vi efter den 1 juli i år kommer att ha ett
              frihandelsavtal med Sydkorea som gör att det blir lättare att
              handla med ett land långt bort på andra sidan jorden än med vårt
              närmaste grannland till vilket vi kan gå över gränsen. Det är
              ganska fascinerande.
            </seg>
            <seg n="63785259">
              Vi har tullar som är uppemot 125 procent på vissa produkter till
              Norge kött, mjölk och ägg. I vissa delar omöjliggör det handel
              med Norge.
            </seg>
            <seg n="6b958cf0">
              Ett frihandelsavtal med Sydkorea skulle rent generellt, har man
              räknat på, kunna öka vår handel med dem med 80 procent, så där
              finns en fantastisk potential. Då ska man veta att Sydkorea är
              ett land som vi redan i dag handlar mycket med.
            </seg>
          </u>
          <note type="speaker" n="148889bc">
            Anf. 74 ULRIK NILSSON (M):
          </note>
          <u who="ulrik_nilsson_41b251" xml:id="i-4784241d1d82fcc3-1" n="ab03d20d">
            <seg n="46a53325">
              Fru talman! Jag vill tacka handelsministern för svaret. Problemet
              är egentligen inte avtalet med Sydkorea jag tror att alla här
              i kammaren är frihandelsvänner. Frågan är vad vi egentligen kan
              göra för att det också ska bli enklare att handla med våra nära
              grannländer. Vilka möjligheter att påverka har vi så att vi blir
              lika gynnade när det gäller Norge som vi blir gynnade relativt
              Sydkorea?
            </seg>
          </u>
          <note type="speaker" n="a848958a">
            Anf. 75 Statsrådet EWA BJÖRLING (M):
          </note>
          <u who="ewa_bjorling_e0e1a4" xml:id="i-448a057d6ad14aba-22" n="fe3f067b">
            <seg n="79c8a222">
              Fru talman! Jag tackar återigen frågeställaren för frågan.
            </seg>
            <seg n="2557934a">
              Naturligtvis handlar det om att vi är aktiva i vårt nordiska
              samarbete. Det handlar också om att vi är aktiva inom EU för att
              riva kvarvarande handelshinder och om att hela tiden se till att
              i de förhandlingar vi har med Norge och som ska ske varje år men
              som tyvärr inte gör det jobba oss framåt till lägre tullar.
            </seg>
            <seg n="02919a7a">
              Självfallet ska vi fortsätta att förhandla andra bilaterala frihandelsavtal
              och inte minst det multilaterala Doharundan där vi verkligen behöver
              gå i mål efter tio års förhandlingar.
            </seg>
            <seg n="3e992c80">
              Det intressanta med Sydkorea är att vi faktiskt bara förhandlat
              det avtalet sedan 2007, och vi blev färdiga under det svenska
              ordförandeskapet 2009. Detta är ett excellent exempel på hur snabbt
              det kan gå när båda parter verkligen ser en vinnvinn-situation.
              Kanske måste vi bli bättre på att tydliggöra det i flera andra
              avtal som EU nu ligger i förhandlingar om.
            </seg>
            <seg n="1746456a">
              Skolavslutningar i kyrkan
            </seg>
          </u>
          <note type="speaker" n="631b038e">
            Anf. 76 JULIA KRONLID (SD):
          </note>
          <u who="julia_kronlid_4ece83" xml:id="i-8b0ff0b2eef70e31-0" n="882785c1">
            <seg n="5013bff4">
              Fru talman! Min fråga går till utbildningsminister Jan Björklund.
              Bakgrunden till frågan är att vi ser hur svenska skolor, en efter
              en, förbjuder och drar in skolavslutningar som av tradition hålls
              i kyrkan. Dess värre har denna trend hållit i sig även när det
              gäller förra årets skolavslutningar. Det har vi i tidningar runt
              om i landet kunnat läsa oss till.
            </seg>
            <seg n="33ea52f5">
              Till exempel fick barnen i Kättinge skola förra året för första
              gången på 30 år inte gå till kyrkan på sin skolavslutning. Det
              fortsätter med till exempel Örnaskolan som inte fick fira avslutningen
              i kyrkan. Det finns ytterligare exempel såsom Årjäng, Östhammar,
              Strövelstorp och Östersund där man på grund av politisk korrekthet
              och rädsla för att kränka personer från andra kulturer och religioner
              inte tillåter skolavslutningar i kyrkan.
            </seg>
            <seg n="f759da1f">
              Rektorer har hänvisat till Skolverkets regler som säger att det
              inte får vara religiösa inslag när man har skolavslutning i kyrkan
              detta trots att de här inslagen mest har med kultur och tradition
              att göra och att det blivit få reaktioner.
            </seg>
            <seg n="73641ed7">
              Jan Björklund har själv sagt att han ser skolavslutningar i kyrkan
              som en viktig del av vårt kulturarv, och han tycker att det är
              galenskap att förbjuda dessa.
            </seg>
            <seg n="171b3dae">
              Min fråga till statsrådet Jan Björklund är därför vad han tänker
              göra för att förhindra ett regelverk som förhindrar svensk tradition
              och vad han gör för att försäkra sig om att svensk kultur och
              svenska traditioner kan upprätthållas i Sverige.
            </seg>
          </u>
          <note type="speaker" n="f49ec645">
            Anf. 77 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-448a057d6ad14aba-23" n="e205cf4f">
            <seg n="9e13c6f7">
              Fru talman! Jag antar att det handlar om skolavslutningar i kyrkan.
              De vidare kulturpolitiska resonemangen tror jag inte att talarminuten
              här medger.
            </seg>
            <seg n="b4edcb89">
              Jag anser att man ska ha skolavslutning i kyrkan, om man vill
              ha det och på orter där man under lång tid haft det. Ofta är det
              så att traditioner går generationer tillbaka.
            </seg>
            <seg n="e2e14ac1">
              Om man vill fortsätta att ha skolavslutning i kyrkan ska man
              alltså ha det. Det finns inga regelverk som förhindrar det. Jag
              antar att det ligger i frågan att invandrare som kommer hit är
              kritiska och har andra religioner i bagaget, så att säga.
            </seg>
            <seg n="4286f060">
              Min uppfattning är att det oftast är ateistiska svenskar som
              driver fram de här förändringarna. Invandrare som kommer till
              Sverige är ofta förvånade över att vi är så dåliga på att fira
              våra traditioner i Sverige; det är min erfarenhet.
            </seg>
            <seg n="145af5e1">
              Å andra sidan finns det inget tvång att vara i kyrkan. Rektor,
              skolledning och föräldraföreningar måste naturligtvis tillsammans
              bestämma hur man vill ha sina traditioner. Jag ser gärna att man
              om man tidigare haft avslutningar i kyrkan och vill ha det så
              ska ha det också i fortsättningen.
            </seg>
          </u>
          <note type="speaker" n="4d241608">
            Anf. 78 JULIA KRONLID (SD):
          </note>
          <u who="julia_kronlid_4ece83" xml:id="i-8b0ff0b2eef70e31-1" n="882785c1">
            <seg n="6aec005e">
              Fru talman! Jag håller med om att det inte i första hand handlar
              om krav från invandrare utan att det handlar om ateistiska svenskars
              anpassning det var det jag sedan tänkte säga. Då borde det här
              inte vara något större problem.
            </seg>
            <seg n="b566c34d">
              Enligt Skolverkets regelverk ska det inte förekomma religiösa
              inslag om avslutningen är i kyrkan. Det blir då problem. Efter
              vad jag hört finns det präster som reagerat och som sagt: Ska
              jag inte få be en bön i min egen kyrka? Det är sådant som en del
              rektorer är rädda för att bryta mot. Därför har man dragit ned
              på skolavslutningarna. Vi ser alltså att sådant här händer annars
              hade det ju inte varit ett problem.
            </seg>
            <seg n="3a774b05">
              Min fråga till Jan Björklund är hur man ska lösa det här. Ser
              han inte att det är ett problem att svenska elever känner sig
              kränkta av att inte få fortsätta med sina traditioner?
            </seg>
          </u>
          <note type="speaker" n="b7ceffc4">
            Anf. 79 Utbildningsminister JAN BJÖRKLUND (FP):
          </note>
          <u who="jan_bjorklund_b0359f" xml:id="i-448a057d6ad14aba-24" n="e205cf4f">
            <seg n="14602924">
              Fru talman! Det är sagt att man ska få vara i kyrkan. Gång på
              gång har jag sagt att jag absolut inte tycker att man ska bryta
              den traditionen eftersom det här är en del av vårt kulturarv.
            </seg>
            <seg n="85c960bf">
              Med detta sagt vill jag ändå säga att det finns något slags gräns
              för vad man kan göra under en sådan här minnesstund. En del elever
              har andra religioner, och en del föräldrar vill inte ha en alltför
              religiös inramning av det hela. Till exempel tycker jag att det
              vore helt fel att under denna stund ha något slags förkunnelse
              eller avkräva något slags bekännelse av eleverna. Det är inte
              rimligt i en obligatorisk skola.
            </seg>
            <seg n="a12d628e">
              Att prästen till exempel på en avslutning inför julen medverkar
              och berättar varför man firar jul utifrån bibliskt perspektiv
              kan också ses som en del i religionsundervisningen. En mängd skolor
              gör så, och det finns inget fel i det. Att använda kyrkorummet
              som man av tradition har använt är också helt okej, tycker jag.
              Däremot kan man naturligtvis inte avkräva eleverna något slags
              trosbekännelse. Det går inte; det finns en gräns.
            </seg>
            <seg n="9dae4c4b">
              Jag tror att debatten håller på att lägga sig och uppfattar att
              den här traditionen trots allt fortlever.
            </seg>
            <seg n="6efe114e">
              Statligt ägande av banker
            </seg>
          </u>
          <note type="speaker" n="954f3aa3">
            Anf. 80 FINN BENGTSSON (M):
          </note>
          <u who="finn_bengtsson_40fb24" xml:id="i-0b4f6aa170c01e4f-2" n="5c9059d8">
            <seg n="635b0fec">
              Fru talman! Jag har en fråga till finansmarknadsminister Peter
              Norman.
            </seg>
            <seg n="79764e07">
              Det fanns en tid, inte alltför avlägsen tyvärr, då socialister
              i det här landet skanderade om att exempelvis alla banker i Sverige
              borde förstatligas. Alliansregeringen däremot är tydlig i sitt
              uttalande om statligt ägande: Staten bör i princip inte verka
              på kommersiella marknader med fungerande konkurrens såvida inte
              bolaget har ett särskilt samhällsuppdrag som är svårt att klara
              av på annat sätt.
            </seg>
            <seg n="0ac1c570">
              Min fråga är om finansmarknadsministern med några enkla ord skulle
              kunna förklara för denna kammare, och för den delen för svenska
              folket, varför statligt ägande därför inte är eftersträvansvärt.
            </seg>
          </u>
          <note type="speaker" n="4ea8b1f5">
            Anf. 81 Statsrådet PETER NORMAN (M):
          </note>
          <u who="unknown" xml:id="i-448a057d6ad14aba-25" n="a34c96b1">
            <seg n="a825e810">
              Fru talman! Jag tackar frågeställaren för frågan.
            </seg>
            <seg n="3eb78ab0">
              Staten har ägande i Nordea, och staten äger SBAB. Ägandet i Nordea
              minskades med 20 miljarder kronor för ett antal veckor sedan,
              och ägandet är en rest från finanskrisen. SBAB äger dock staten
              till 100 procent, och SBAB verkar i huvudsak på svensk bolånemarknad.
            </seg>
            <seg n="e8d57980">
              Min uppfattning är att svensk bolånemarknad fungerar väl. Tittar
              man i en dagstidning kan man läsa om ungefär 15 bankers räntesatser
              för bolån. Om man ringer ett antal till, både i Sverige och utomlands,
              kan man nog komma upp i 2530 institut som ger den typen av tjänster.
            </seg>
            <seg n="9f63d827">
              Därmed fungerar marknaden väl. Jag ser ingen anledning till att
              SBAB bör verka på den här marknaden. Kanske är det så att det
              var problem med konkurrensen för ett tiotal år sedan, men nu är
              vi långt ifrån den situationen.
            </seg>
            <seg n="05f6b61b">
              Jag beklagar att oppositionen satt käppar i hjulet för oss när
              det gäller att försöka sälja SBAB.
            </seg>
          </u>
          <note type="speaker" n="131cf112">
            Anf. 82 FINN BENGTSSON (M):
          </note>
          <u who="finn_bengtsson_40fb24" xml:id="i-0b4f6aa170c01e4f-3" n="5c9059d8">
            <seg n="a1ceb6d1">
              Fru talman! Jag tackar för det uttömmande svaret på så kort talartid
              och delar helt den gjorda bedömningen.
            </seg>
            <seg n="2d7d414e">
              Staten är med sina 57 hel- och delägda företag faktiskt Sveriges
              största företagsägare. Om vi ansluter oss till att det som jag
              nyss nämnde som regeringens ingång är en sund princip hade regeringen
              och ytterst finansmarknadsministern tidigare ett större bemyndigande
              från denna riksdag att just se över de företag som staten kanske
              inte till fullo eller inte alls ska äga.
            </seg>
            <seg n="f8b175c6">
              Min fråga till finansmarknadsministern är hur han ser på den
              plötsligt ändrade inriktningen som riksdagen slagit sig in på
              med en ohelig allians, utifrån olika utgångspunkter, som förhindrar
              att en sund princip för statligt ägande ifrågasätts. Hur kommenterar
              finansmarknadsministern det läge som uppstått?
            </seg>
          </u>
          <note type="speaker" n="f5fda569">
            Anf. 83 Statsrådet PETER NORMAN (M):
          </note>
          <u who="unknown" xml:id="i-4c8ea14fc68932c8-1" n="a34c96b1">
            <seg n="f8d6ef80">
              Fru talman! Jag tycker att situationen är olycklig. Det är bara
              att acceptera när Socialdemokraterna och Sverigedemokraterna går
              i armkrok. Tillsammans med sina kamrater blir de större än regeringspartierna
              i riksdagen.
            </seg>
            <seg n="fe89d4bc">
              Ambitionen i valmanifestet var att sälja bolag för ett värde
              av 100 miljarder kronor. Det är en stor andel av företagsgruppens
              värde, som uppgår till 620630 miljarder kronor. Då talar vi om
              Telia Sonera, Nordea och SBAB i första hand. Jag delar frågeställarens
              uppfattning att det finns andra bolag i bolagsgruppen som man
              också kan tänka sig för en utförsäljning, men det får vänta till
              en annan mandatperiod och en annan majoritet i riksdagen.
            </seg>
            <seg n="4a4df13d">
              Vi har möjlighet att fortsätta vår försäljning i Nordea. Det
              ska övervägas noga. Jag kan ytterligt beklaga att det inte lyckades
              med SBAB. Min uppfattning är att SBAB under finanskrisens upprinnelse
              var aggressiv och på ett mycket påtagligt sätt bidrog till att
              vi hamnade i den situation vi hamnade. Det är hemskt att en statlig
              aktör ska agera på det viset.
            </seg>
          </u>
          <note n="8b356ac2">
            Anf. 84 TREDJE VICE TALMANNEN:
          </note>
          <u who="unknown" xml:id="i-e307dc8c8abb19a2-1" n="a34c96b1">
            <seg n="aecf8540">
              Med detta är dagens frågestund avslutad. Jag ber att få tacka
              närvarande statsråd för medverkan i frågestunden.
            </seg>
          </u>
          <note n="c52f6674">
            8 § Bordläggning
          </note>
          <note n="b47efec6">
            Anmäldes och bordlades
          </note>
          <note n="eda73cb2">
            9 § Anmälan om interpellationer
          </note>
          <note n="b15c2c93">
            Anmäldes att följande interpellationer framställts
          </note>
          <note n="45a5680e">
            den 5 maj
          </note>
          <note n="9d186c28">
            Wiwi-Anne Johansson
          </note>
          <note n="df54aa56">
            Maria Stenberg
          </note>
          <note n="4fe4bba3">
            Isak From
          </note>
          <note n="b13dce03">
            Interpellationerna redovisas i bilaga som fogats till riksdagens
            snabbprotokoll tisdagen den 10 maj.
          </note>
          <note n="f62d4b1e">
            10 § Anmälan om frågor för skriftliga svar
          </note>
          <note n="3f5c7120">
            Anmäldes att följande frågor för skriftliga svar framställts
          </note>
          <note n="45a5680e">
            den 5 maj
          </note>
          <note n="eff7ecdf">
            Lars Mejern Larsson
          </note>
          <note n="a30fcc15">
            Ulla Andersson
          </note>
          <note n="991bdbdd">
            Frågorna redovisas i bilaga som fogats till riksdagens snabbprotokoll
            tisdagen den 10 maj.
          </note>
          <note n="6dc8e615">
            11 § Kammaren åtskildes kl. 15.01.
          </note>
          <note n="3a6c138c">
            Förhandlingarna leddes
          </note>
          <note n="659a2c40">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
