<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--82</head>
          <docDate when="2010-04-05">2010-04-05</docDate>
        </div>
      </front>
      <body>
        <div>
          <note n="904ed69b">
            ﻿
          </note>
          <note n="bd5462ed">
            Riksdagens protokoll
          </note>
          <note n="369ea633">
            2010/11:82
          </note>
          <note type="date" n="3eb5dc35">
            Tisdagen den 5 april
          </note>
          <note n="2fdcc1af">
            Kl. 13:00 - 19:38
          </note>
          <note n="23a652c2">
            1 § Justering av protokoll
          </note>
          <note n="57d8caab">
            Justerades protokollen för den 28, 29 och 30 mars.
          </note>
          <note n="abd4acde">
            2 § Meddelande om val
          </note>
          <note n="de131fe8">
            Andre vice talmannen meddelade att val till Valprövningsnämnden
            skulle äga rum onsdagen den 6 april.
          </note>
          <note n="9128d63c">
            3 § Meddelande om frågestund
          </note>
          <note n="bc0c0ad7">
            Andre vice talmannen meddelade att vid frågestunden torsdagen
            den 7 april kl. 14.00 skulle följande statsråd närvara:
          </note>
          <note n="a0947600">
            Försvarsminister Sten Tolgfors (M), statsrådet Nyamko Sabuni
            (FP), kultur- och idrottsminister Lena Adelsohn Liljeroth (M),
            statsrådet Birgitta Ohlsson (FP) och statsrådet Stefan Attefall
            (KD).
          </note>
          <note n="8fb009ad">
            4 § Meddelande om debatt med anledning av vårpropositionens avlämnande
          </note>
          <note n="c46e69f6">
            Andre vice talmannen meddelade att debatten med anledning av
            vårpropositionens avlämnande skulle äga rum onsdagen den 13 april
            kl. 13.00. Ett meddelande om debatten hade delats ut till riksdagens
            ledamöter.
          </note>
          <note n="e548bf96">
            5 § Svar på interpellation 2010/11:267 om frivillig ursprungsmärkning
            på färskt och fryst kött från får, get, gris och fjäderfä
          </note>
          <note type="speaker" n="6b39eb48">
            Anf. 1 Landsbygdsminister ESKIL ERLANDSSON (C):
          </note>
          <u who="unknown" xml:id="i-2a7dafb14442cf80-0" n="44cc382f">
            <seg n="ed80e191">
              Herr talman! Pyry Niemi har frågat mig på vad regeringen grundar
              ställningstagandet att det ska införas frivillig ursprungsmärkning
              av fryst och färskt kött från får, get, gris och fjäderfä. Pyry
              Niemi förespråkar obligatorisk ursprungsmärkning och anser att
              konsumenterna därigenom får möjligheter att välja bra produkter
              i livsmedelsdiskarna och att obligatorisk ursprungsmärkning är
              en garant för att skapa konkurrensfördelar för de svenska producenterna.
            </seg>
            <seg n="a9127895">
              Ursprungsmärkning är ett användbart verktyg för att livsmedelsproducenter
              och detaljhandel ska kunna underlätta för konsumenter att göra
              aktiva val. Regeringen förespråkar därför en frivillig ursprungsmärkning.
              Ett frivilligt system kräver inget omfattande regelverk och blir
              därför också mindre kostsamt än ett obligatoriskt system för producenter
              såväl som konsumenter. Därmed ligger det i linje med regeringens
              regelförenklingsarbete.
            </seg>
            <seg n="64a2b2a3">
              På EU-nivå pågår det diskussioner om utökad obligatorisk ursprungsmärkning.
              Europaparlamentet ställer långtgående krav på detta samtidigt
              som kommissionen och flera medlemsländer stöder denna linje. Mot
              den bakgrunden röstade Sverige ja till rådets gemensamma ståndpunkt
              om utvidgad obligatorisk ursprungsmärkning för färskt, kylt eller
              fryst kött av gris, får, get och fjäderfä.
            </seg>
            <seg n="0b371a7a">
              Sverige lämnade samtidigt in en röstförklaring tillsammans med
              Danmark, Nederländerna, Spanien och Tyskland. Röstförklaringen
              pekade på de negativa konsekvenser som en obligatorisk ursprungsmärkning
              medför, bland annat genom ökade administrativa och ekonomiska
              bördor för aktörer på den inre marknaden såväl som i tredjeland.
              Behovet av en konsekvensanalys innan ett beslut fattas i denna
              riktning belystes också.
            </seg>
            <seg n="4e841575">
              Det är med dagens regler obligatoriskt att ange ursprunget om
              ett utelämnande av uppgiften gör att konsumenten blir vilseledd.
              Det är tillåtet att frivilligt ange ett livsmedels ursprung under
              förutsättning att informationen är korrekt och konsumenten inte
              blir vilseledd.
            </seg>
            <seg n="406d19e5">
              Många livsmedel är redan märkta med ursprung i linje med den
              branschöverenskommelse som funnits sedan 2002 för hur en frivillig
              ursprungsmärkning av livsmedel ska utformas, eftersom producenterna
              anpassar sig till konsumenternas efterfrågan. Förra veckan meddelade
              också detaljhandeln att de tillsammans med LRF, Svenskt Kött och
              Scan kommit överens om att svenskmärka sina produkter, ända ned
              på charkuterinivå. Detta gläder mig. Det är positivt att branschen
              använder sig av frivillig ursprungsmärkning för att tillgodose
              konsumentens behov av verktyg för att välja produkter.
            </seg>
            <seg n="aa2787de">
              När Pyry Niemi skriver att obligatorisk ursprungsmärkning ska
              ge tydligare alternativ för konsumenterna att välja nyttiga och
              bra produkter vill jag bara poängtera att ursprungsmärkning inte
              handlar om säkerhet. Alla livsmedel på marknaden ska vara säkra,
              och för att säkerställa detta har EU bland annat ett välutvecklat
              larmsystem för att upptäcka livsmedel på marknaden som trots allt
              inte är säkra. Dessa tas bort från butikshyllorna eller tidigare
              i hanteringen.
            </seg>
            <seg n="f9913a51">
              Vi kommer förhoppningsvis snart att ha ytterligare produkter
              med frivillig ursprungsmärkning i Sverige genom initiativ som
              branschen tar. Detta applåderar jag och tror att det är något
              som både konsumenterna och producenterna uppskattar. Jag följer
              fortsatt med stort intresse frågan och de initiativ som branschen
              tar.
            </seg>
          </u>
          <note type="speaker" n="dbd4f81e">
            Anf. 2 PYRY NIEMI (S):
          </note>
          <u who="pyry_niemi_29a1ac" xml:id="i-cc8e2ac939e76b13-0" n="ec8710f6">
            <seg n="309308a7">
              Herr talman! Först vill jag tacka statsrådet för svaret på min
              interpellation.
            </seg>
            <seg n="db1ce675">
              Politik är grunden för samhällsutvecklingen. Demokrati handlar
              om att kanalisera olika människors viljor till det bästa för så
              många som möjligt. Politiken kan aldrig bli hundra procent rättvis,
              men ambitionen att alltid sträva efter detta är varje politikers
              skyldighet. Politiker som inte vill eller vågar blir ofta bortglömda
              och marginaliserade. En politiker som visar mod, ibland på gränsen
              till övermod, driver på och får saker gjorda inte alltid rätt
              för sin tid men oftast väldigt vettigt i en framtid.
            </seg>
            <seg n="66f5815f">
              Barack Obama är en modig politiker. Han har som president i USA
              beslutat om många och vettiga reformer, inte minst sjukvårdsreformen.
              Även om den har sina brister är det ett uttryck för politiskt
              mod, där republikanerna stretar emot med näbbar och klor.
            </seg>
            <seg n="3de5dbb1">
              Obama har också fattat ett beslut om att införa obligatorisk
              ursprungsmärkning av kött, ett historiskt beslut i USA som kanske
              inte uppmärksammas av så många men ändå av tillräckligt många
              för att symboliken ska vara tydlig. Redan i dag rekommenderar
              USA:s livsmedelsmyndighet FDA Food and Drug Administration ursprungsmärkning
              av kött. Men nu införs en lagstiftning om att ett system för spårbarhet
              av köttets ursprung införs i USA. Kravet på ursprungsmärkning
              omfattar allt kött som säljs i USA, även det importerade.
            </seg>
            <seg n="c5dca064">
              I Sverige kräver konsumentorganisationerna Sveriges Konsumenter
              och Vi Konsumenter att ursprungsmärkning av kött ska bli obligatorisk
              även här hemma. De vill även att kravet också ska omfatta färdigrätter
              i butik och på restaurang. Obligatorisk ursprungsmärkning handlar
              om mer än bara märkningen. Det är ett framsynt sätt att skapa
              nya tydliga villkor för primärproducenter, livsmedelsproducenter,
              livsmedelshandlare och konsumenter.
            </seg>
            <seg n="706426f8">
              Herr talman! Varje steg mot ökad spårbarhet ger mindre utrymme
              för tolkningar, missgrepp och missförstånd. Det skapar också en
              större dialogyta mellan konsumenter och producenter. När dioxinskandalen
              uppdagades i Tyskland blev frågan än mer aktuell, inte minst ur
              ett konsument- och primärproducentperspektiv. När medier rapporterar
              negativt blir försäljningen direkt påverkad. Samtidigt återkommer
              alltid livsmedelshandlarna med förnyade lågpriskampanjer och lockpriser
              för att bli av med större partier av kött, vilket dess värre också
              lockar konsumenterna att göra inköp trots att det finns brister
              i kontrollerna bakåt i producentledet.
            </seg>
            <seg n="7fd877fd">
              Ta exemplet med grisnäringen. I många andra EU-länder blandas
              antibiotika rent förebyggande i fodret och vattnet till djuren.
              Det finns ett grundläggande syfte med detta, nämligen att få friska
              djur i en dålig miljö. Friska djur i en dålig miljö är ingen bra
              garanti för konsumenterna. Den dåliga miljön i sig är annars en
              grund för fler sjukdomar och infektioner. På sikt leder detta
              till antibiotikaresistens. Vid många storskaliga djurproduktioner
              i andra EU-länder har det skett en ökning av resistenta sjukdomsframkallande
              bakterier som campylobacter, salmonella och även multiresistenta
              stafylokocker. Sjukhussjukan har alltså ökat, både i motståndskraft
              och i kvantitet. På sikt är detta ett tydligt folkhälsoproblem.
            </seg>
            <seg n="da3f7928">
              Trots att de sjukdomsframkallande bakterierna oftast dör vid
              tillagning är ändå riskerna för konsumenterna fortsatt stora.
              Om grisarna är friska och inte har symtom men samtidigt bär på
              bakterier som är alltmer motståndskraftiga ställs det ännu större
              krav på god tillagningshygien och så vidare. Var går gränsen för
              detta? Vilka krav måste konsumenterna uppfylla? De livsmedelshandlare
              som infört frivillig kontroll av ursprunget har all heder av detta,
              men hur ska vi kunna styra upp konsumentbeteendet när det inte
              finns några tydliga regler och frivilligheten ändå baseras på
              godtycklighet?
            </seg>
            <seg n="b28f1b51">
              Jag ställer frågan till landsbygdsministern: Varför är det så
              viktigt med frivillighet när ursprungsmärkningen borde vara obligatorisk
              och kunna ge en tydlighet?
            </seg>
          </u>
          <note type="speaker" n="a6e8cda7">
            Anf. 3 JENS HOLM (V):
          </note>
          <u who="jens_holm_9bd66a" xml:id="i-a02eeabac1147c45-0" n="48f7fbb6">
            <seg n="41dc4ab1">
              Herr talman! Tack, Eskil Erlandsson, för svaret! Jag blir lite
              konfunderad över ministerns svar, för å ena sidan har Sverige
              röstat ja till en obligatorisk ursprungsmärkning av allt kött,
              å andra sidan vet vi att det här är någonting som den svenska
              regeringen inte vill ha, vilket också görs tydligt i det här svaret.
            </seg>
            <seg n="ef5f58c6">
              Det enda skäl som jag kan se till att den svenska regeringen
              inte vill ha en obligatorisk ursprungsmärkning av allt kött är
              den ökade administrativa och ekonomiska börda som det innebär
              för producenterna. Om man förlitar sig så mycket på ett enda argument
              skulle jag vilja ha ett konkret besked från regeringen: Är ni
              verkligen så himla säkra på att det blir så otroligt mycket större
              administrativa och ekonomiska bördor? Tror ni verkligen inte att
              marknaden är ganska flexibel och att man kan hantera en obligatorisk
              ursprungsmärkning?
            </seg>
            <seg n="f9b66f8c">
              Det finns en massa märkningar på andra områden och det fungerar
              faktiskt ganska bra. Jag har inte hört några stora protester från
              marknaden vad gäller de märkningarna. Varför är det ett sådant
              stort ekonomiskt och administrativt problem att just ursprungsmärka
              allt kött? Vi har ju redan ursprungsmärkning vad gäller nötkött.
              Varför inte gå hela vägen? De svenska konsumenterna precis som
              alla europeiska konsumenter vill ju veta mycket noggrannare varifrån
              det kött de köper kommer. Det skulle jag vilja att ministern svarade
              på i den här debatten.
            </seg>
          </u>
          <note type="speaker" n="25dd2eb4">
            Anf. 4 Landsbygdsminister ESKIL ERLANDSSON (C):
          </note>
          <u who="unknown" xml:id="i-2a7dafb14442cf80-1" n="44cc382f">
            <seg n="6095f1c8">
              Herr talman! Låt mig först återigen understryka den möjlighet
              som en producent eller en detaljist har, nämligen att frivilligt
              märka om man har någonting som man särskilt vill upplysa en konsument
              om, till exempel att en vara är svenskproducerad. Anser producenten
              att det är en fördel för något led i den kedja som leder fram
              till konsumenten är det alldeles självklart att man tar till vara
              den möjlighet som finns att promota den produkt som man tillhandahåller
              för konsumenten.
            </seg>
            <seg n="c4def0c4">
              Varför är då detta så dyrt? Det beror ju på att företag ibland
              måste hämta leveranser från olika leverantörer. När det är ett
              obligatorium som innebär att staten eller EU har skrivit regler
              om saker och ting måste det ju finnas en absolut hundraprocentig
              kontroll av och säkerhet runt att det som är skrivet på produkten
              är korrekt och riktigt. Vi har då kommit fram till att för de
              produkter som det finns obligatorisk ursprungsmärkning av, jag
              kan välja nötkött som exempel, kostar kontrollerna av märkningen
              i Sverige talar jag då om 200 miljoner kronor om året.
            </seg>
            <seg n="32797a9a">
              Om branschen gör det här själv, i samklang med handeln till exempel,
              behövs ju inte de statliga kontroller som i dag är obligatoriska.
              Det applåderar jag alltså att man gör av det skälet att produkten
              då blir billigare i slutändan. Samtidigt är också den fördelen
              vid handen att man upplyser konsumenten om att man har någonting
              som är eftertraktat av många konsumenter.
            </seg>
            <seg n="54a9c26d">
              Till frågan som har varit aktuell under vintern, nämligen den
              tyska så kallade dioxinskandalen: I det sammanhanget måste jag
              understryka igen att alla livsmedel som finns på marknaden i Tyskland,
              men också i Sverige, ska vara säkra. Den svenske producenten,
              som kanske i och med den skandal som har inträffat i Tyskland
              har en fördel, har ju också en fördel av att frivilligt upplysa
              konsumenten om att produkten har sitt ursprung i Sverige. Det
              är alltså möjligt att göra. Därav det ställningstagande som regeringen
              har gjort.
            </seg>
          </u>
          <note type="speaker" n="90165981">
            Anf. 5 PYRY NIEMI (S):
          </note>
          <u who="pyry_niemi_29a1ac" xml:id="i-cc8e2ac939e76b13-1" n="ec8710f6">
            <seg n="6745279e">
              Herr talman! Landsbygdsministern applåderar att branschen tagit
              initiativ till mer frivillig ursprungsmärkning. Det är förvisso
              bra, men inte tillräckligt. Så länge som frivilligheten råder
              blir också konsumentsäkerheten drabbad. Ministern säger också
              att det finns ett utvecklat larmsystem om livsmedel inte är säkra.
              Det är förvisso sant, men samtidigt slinker faktiskt livsmedel
              igenom kontrollerna, från producent till konsument, och skapar
              i vissa lägen stor turbulens och återkallande av produkter.
            </seg>
            <seg n="0158bde2">
              Den oro som konsumenter kan känna inför vissa livsmedel, till
              exempel färskt kött av olika slag när det har förekommit utbrott
              av multiresistenta bakterier eller misstag som dioxininblandning
              i foder, måste verkligen tas på allvar. På samma sätt måste också
              primärproducenternas oro tas på allvar.
            </seg>
            <seg n="5715c6b2">
              Svenska bönder tappar marknadsandelar. Så är det. Inte minst
              inom grisnäringen är tappet dramatiskt. Bara under perioden 20072009
              minskade antalet slaktade grisar i Sverige med nästan 150 000
              djur. På 30 år har antalet slaktade grisar i Sverige sjunkit med
              närmare 1,2 miljoner djur. Givetvis har inträdet i EU haft en
              inverkan på detta i kombination med tuffare konkurrens mellan
              producenter och ofta återkommande lågprissatsningar hos livsmedelshandlare
              avseende billigt griskött. Sverige har en mycket högt utvecklad
              djurvälfärd. Det kostar givetvis; 2:70 per kilo i snitt får man
              betala mer för svenskt griskött som en följd av den goda djurvälfärden.
            </seg>
            <seg n="bac811e0">
              Den inre marknaden ser inte detta, inte heller konsumenten i
              alla lägen. Jag är för en marknad som är avreglerad, men så länge
              inte alla parametrar är rättvisa blir också avregleringen en chimär.
              Så länge de olika producenterna väljer att följa olika spelregler
              vinner de producenter som vill tänja på gränserna till förmån
              för vinsterna i stället för hänsyn till djurens välfärd och konsumenternas
              säkerhet. Obligatorisk ursprungsmärkning blir därför en garant
              för att åtminstone en av alla de parametrar som påverkar kvaliteten
              på våra livsmedel upprätthålls och kan följas upp. Det finns många
              delar som givetvis ska ingå i detta komplicerade pussel: förhållandet
              inom den inre marknaden, djurvälfärden inom EU, foderkontrollen
              och så vidare.
            </seg>
            <seg n="7a6bdd3a">
              Jag är för en bra inre marknad. Samtidigt finns det tydliga tecken
              på att vi i Sverige sakta men säkert tappar kontrollen över vår
              egen livsmedelsproduktion. När internationella livsmedelsföretag
              griper tag i den svenska livsmedelsförsäljningen blir det mycket
              tydligare att lågprisalternativen på kött får en allt större roll.
              Det är bra med konkurrens, det är bra med alternativ, men om konkurrensen
              leder till att konsumentsäkerheten riskeras är vi ute på en felaktig
              väg.
            </seg>
            <seg n="14a35871">
              Den svenska djurvälfärden ligger i framkant, inte minst avseende
              alla former av bra och positiv köttproduktion. Konsumenter vill
              ha bra kött, givetvis till bra priser, men när informationen inte
              är generell utan frivillig blir också det som syns på priset mycket
              viktigare. Samtidigt får vi vara ärliga och säga att många svenska
              konsumenter tvingas hålla hårt i plånboken på grund av ökade klassklyftor.
              Det är definitivt ett incitament till att välja det som är billigast
              före det som kanske är säkrast eller har producerats med bästa
              möjliga djurvälfärd.
            </seg>
            <seg n="89163b68">
              Med en hög ambitionsnivå och en förändring av produktsortimentet
              från lågpriskött till välproducerat kött kommer prisskillnaderna
              på sikt att minska. Det blir en utjämning som leder till att såväl
              låg- som höginkomsttagare kan handla kött som producerats med
              en hög djurvälfärd och en omsorg om konsumenterna. Vi behöver
              alltså en obligatorisk ursprungsmärkning av kött från fjäderfä,
              gris, får och get.
            </seg>
          </u>
          <note type="speaker" n="41cb5865">
            Anf. 6 JENS HOLM (V):
          </note>
          <u who="jens_holm_9bd66a" xml:id="i-a02eeabac1147c45-1" n="48f7fbb6">
            <seg n="7f54ea34">
              Herr talman! Fördelen med en obligatorisk ursprungsmärkning är
              ju att den omfattar alla. Det finns inga kryphål. Det är det som
              är nackdelen med ett frivilligt märkningssystem. Då blir det några
              stycken som går ihop, men det finns en väldigt stor risk för att
              det billiga köttet kommer att vara omärkt. Och vilka är det som
              köper det köttet? Det är människor som inte har så mycket pengar.
              De kommer inte att ha en aning om varifrån det köttet kommer.
              Deras möjligheter att ställa krav på det de köper kommer förstås
              att var i princip obefintliga.
            </seg>
            <seg n="389e25e1">
              Jag tycker att det var bra att Eskil Erlandsson gav oss en siffra
              på hur mycket märkningskravet för nötkött kostar. Det kostar 200
              miljoner kronor, säger ministern.
            </seg>
            <seg n="bdc0ac5d">
              200 miljoner kronor är max 25 kronor per svensk och år. Det är
              inte särskilt mycket pengar lite mindre än vad en kaffe kostar
              ute på stan. Om det finns en obligatorisk ursprungsmärkning blir
              det egentligen inget extrakrav på en viss bransch eftersom det
              slår likadant mot hela branschen. Det är branschen gemensamt som
              tar den kostnaden. Det innebär inte att en viss bransch drabbas
              till förmån för en annan. Det viktigaste är att summan är försvinnande
              liten. Nu finns redan ett märkningssystem på plats, och det gäller
              att utöka märkningssystemet så att inte bara nötkött utan självklart
              alla köttslag ska innefattas av systemet. Det borde inte vara
              så svårt för regeringen att gå med på detta.
            </seg>
            <seg n="8af079e7">
              Med regeringens protester och krav på konsekvensanalys riskerar
              EU-beslutet att skjutas långt på framtiden. Jag är osäker på när
              kravet kommer att träda i kraft. Det kanske också ministern kan
              kommentera: När kommer kravet att egentligen träda i kraft?
            </seg>
          </u>
          <note type="speaker" n="9a928e26">
            Anf. 7 Landsbygdsminister ESKIL ERLANDSSON (C):
          </note>
          <u who="unknown" xml:id="i-2a7dafb14442cf80-2" n="44cc382f">
            <seg n="2ab31d5d">
              Herr talman! När det handlar om ursprungsmärkning tycker jag
              att det är viktigt att vi har tydliga system som ger konsumenten
              den information som konsumenten vill ha och efterfrågar. Men vi
              ska också ha system som är enkla och som inte kostar mer än de
              smakar. Vi ska också komma ihåg att enligt min uppfattning vi
              måste ha system som inte missgynnar små verksamheter eller företag
              i olika led från producent till konsument. Det motverkar bara
              den mångfald av varor, produkter och företag som vi vill ha på
              marknaden. Det är många aspekter som vi måste ha i åtanke när
              vi diskuterar ursprungsmärkning.
            </seg>
            <seg n="c72f5b98">
              Därtill ska läggas att många av de produkter som vi konsumenter
              handlar dagligen är sammansatta. Att följa smörgåstårtans ursprung,
              med alla de komponenter som finns i smörgåstårtan, från producenten
              av äggen, köttet, fläsket eller fågelköttet, kanske i kombination
              med leverpastej, och upplysa interpellanten och mig om ursprunget
              tillsammans med den kontrollapparat som ska finansieras och betalas
              av någon, kommer att motverka det regelförenklingssystem som vi
              arbetar hårt med inom regeringen och som jag hoppas att interpellanten
              också applåderar, så att vi som konsumenter kan vara säkra på
              att det som är angivet på smörgåstårtan är korrekt, rätt och riktigt.
              Det systemet kostar pengar, väldigt mycket pengar för mycket pengar,
              säger jag.
            </seg>
            <seg n="be241499">
              Om jag, däremot, som producent av smörgåstårtor tillhandahåller
              något som jag är särskilt nöjd med från min gård, och ser det
              som en konkurrensfördel, är det alldeles självklart att jag tar
              vara på den konkurrensfördelen. Den kommer säkert att bli lite
              dyrare. Att ytterligare lägga på svenska producenter kostnader
              som inte producenter i andra delar av världen har motverkar det
              som jag tror att Pyry Niemi, Jens Holm och jag tillsammans vill
              uppnå, nämligen en ökad produktion på den svenska landsbygden
              därför att kostnadsmassan stiger än mer. Den konkurrensfördel
              man har genom att frivilligt upplysa om att min produkt är av
              speciell kvalitet, sort eller härkomst försvinner med ett obligatorium.
            </seg>
          </u>
          <note type="speaker" n="5acf030a">
            Anf. 8 PYRY NIEMI (S):
          </note>
          <u who="pyry_niemi_29a1ac" xml:id="i-cc8e2ac939e76b13-2" n="ec8710f6">
            <seg n="b3a01fa1">
              Herr talman! Jag blir lite förvånad när jag hör landsbygdsministern.
              Till och med en intresseorganisation som Svensk Gris vädjar och
              ber om obligatorisk ursprungsmärkning. På sida upp och sida ned
              i insändarartiklar på deras hemsida vädjar de om regeringens stöd
              för obligatorisk ursprungsmärkning. Jag förstår inte motståndet.
            </seg>
            <seg n="e4e727e7">
              Herr talman! Jag är faktiskt för fri konkurrens, så länge som
              det är fråga om riktigt fri konkurrens, det vill säga där olika
              producenter kämpar på samma marknad utifrån samma regler. Det
              ska vara bra pris, god kvalitet och så vidare. Det är inte en
              fri konkurrens inom EU avseende köttproduktion om man tar hänsyn
              till både historiskt belastande exportstöd, olika former av gårdsstödskultur
              och dagens modell med olika former av djurvälfärd inom EU. EU-bönderna
              har olika grundvillkor samtidigt som de kämpar på samma marknad
              för att få avsättning för sina produkter.
            </seg>
            <seg n="2f3b3c2d">
              Ett sätt att harmoniera detta är att införa obligatorisk ursprungsmärkning
              av fryst och färskt kött från fjäderfä, gris, get och får. Det
              skulle skapa tydligare spelregler, ge ett underlag för alla inblandade
              parter från primärproducent till konsument att EU och inte minst
              Sverige värnar hela produktionsledet till konsumentledet. Det
              skulle bli bättre spårbarhet. En tydligare dialog konsumentproducent
              skulle förändra marknaden från lågpriskött från miljöer där djurvälfärden
              inte prioriteras till kvalitativt kött från miljöer som tar hänsyn
              till god djurvälfärd där bland annat antibiotikaanvändningen minskar
              och konsumenterna slipper ytterligare osäkerhetsfaktorer.
            </seg>
            <seg n="32450a70">
              Herr talman! Det finns många intresseorganisationer, inte minst
              inom producentleden, som skulle applådera regeringen om den gick
              från frivillighetsbegreppet till att i verklig mening förespråka
              obligatorisk ursprungsmärkning. Det skulle även jag som socialdemokrat
              göra. Landsbygdsministern! Tar du emot passningen och försöker
              spela med eller sparkar du bort bollen över sidlinjen så att matchen
              återigen tar en paus?
            </seg>
          </u>
          <note type="speaker" n="49033174">
            Anf. 9 Landsbygdsminister ESKIL ERLANDSSON (C):
          </note>
          <u who="unknown" xml:id="i-2a7dafb14442cf80-3" n="44cc382f">
            <seg n="6291f13e">
              Herr talman! Låt mig avsluta med att tacka för interpellationen.
              Jag tycker att det här är en oerhört viktig fråga eftersom det
              handlar om mat som vi konsumerar varje dag.
            </seg>
            <seg n="f3448897">
              Varför applåderar jag det initiativ som har tagits av den största
              delen av den svenska handeln tillsammans med producentorganisationernas
              representanter? Jo, jag gör det därför att man tar vara på, på
              frivillig väg, de svenska mervärden som man måste ta betalt för
              för att öka livsmedelsproduktionen i Sverige till glädje för landsbygden
              och oss alla i och med att det blir fler jobb i olika delar av
              Sverige. Man vill ta vara på en konkurrensfördel utan att det
              blir en för stor och kostsam kontrollapparat, som vi antingen
              måste bära över skattsedeln vi vet att det inte alltid är så alldeles
              lätt att skaffa fram pengar till kontrollapparater eller som konsumenter
              måste betala för. Vi vet från gjorda undersökningar att många
              konsumenter vill och efterfrågar ursprungsmärkning, men när de
              väljer livsmedel i hyllorna i affären är det trots allt priset
              och bästföredatumet som gäller. Eller så får producenterna betala
              vad det kostar att införa ett obligatorium. Då minskar konkurrensförmågan
              gentemot dem som inte har detta obligatorium därav min inställning
              i frågan.
            </seg>
          </u>
          <note n="3df30a32">
            Överläggningen var härmed avslutad.
          </note>
          <note n="020f7e98">
            6 § Svar på interpellation 2010/11:289 om djurskyddskontroller
          </note>
          <note type="speaker" n="20fcd63e">
            Anf. 10 Landsbygdsminister ESKIL ERLANDSSON (C):
          </note>
          <u who="unknown" xml:id="i-2a7dafb14442cf80-4" n="44cc382f">
            <seg n="f564b5f0">
              Herr talman! Jens Holm har frågat mig vad jag avser att göra
              för att antalet kontroller kraftigt ska öka, för att förbättra
              kvaliteten på djurskyddskontrollerna samt om jag avser att verka
              för att beslutet om att återinföra kontrollavgifterna omprövas
              för att på så sätt öka och säkra djurskyddskontrollerna.
            </seg>
            <seg n="fda981ea">
              Inledningsvis vill jag säga att det är viktigt med effektiva
              djurskyddskontroller så att vi kan bibehålla vår höga djurskyddsstandard.
              Det har dock funnits vissa problem vid överföringen av kontrollansvaret.
              Därför har extra resurser tillförts länsstyrelserna under både
              2010 och 2011. Statskontoret har också fått i uppdrag att utvärdera
              den offentliga djurskyddskontrollen sedan den flyttats till länsstyrelserna.
              De ska även bedöma om resurserna är tillräckliga för att kontrollerna
              ska leva upp till både nationella krav och EU:s regelverk. Om
              brister upptäcks eller resurser inte utnyttjas effektivt ska förslag
              till förbättringar och hur resurserna kan användas mer effektivt
              lämnas.
            </seg>
            <seg n="735768de">
              Jag vill passa på att poängtera att Jordbruksverket arbetar med
              att sammanställa och analysera djurskyddskontrollerna för 2010.
              Det finns en del kontroller som inte är registrerade ännu varför
              den slutliga siffran kommer att öka. Ett antal länsstyrelser har
              även valt att inte inrapportera alla djurskyddskontroller de gjort.
              I samband med detta vill jag också påpeka att när kontrollerna
              låg på kommunerna fanns det stora variationer i den frekvens med
              vilken kontrollerna utfördes. Under 2008 utfördes inte en enda
              kontroll i 40 av landets kommuner.
            </seg>
            <seg n="4215337d">
              Det kan även konstateras att trots vissa funna brister vid Europeiska
              kommissionens kontor för livsmedel och veterinära frågors, FVO,
              inspektion i oktober 2010 var den övergripande slutsatsen att
              djurskyddsstandarden på gårdarna och under transport var tillfredsställande
              eller god i Sverige. Vidare kommer Jordbruksverket att arrangera
              utbildningar för djurskyddskontrollanterna och se över hur den
              administrativa bördan för dem kan minska.
            </seg>
            <seg n="f8093384">
              I budgeten för 2011 tillfördes Jordbruksverket ytterligare 5
              miljoner kronor för att det ska kunna ge bättre stöd till länsstyrelsernas
              arbete med att effektivisera och förbättra kontrollerna. Detta
              har resulterat i projekt Oskar Offentlig samsyn, kontroll analys
              och rutiner som syftar till att Sverige ska få en effektiv, likvärdig
              och rättssäker djurskyddskontroll som lever upp till nationella
              regelverk och EU:s krav. Projektet ska bland annat se över alternativa
              kontrollmetoder, dokumentation och administration, allt för att
              effektivisera och höja kvaliteten på kontrollerna så att resurser
              och tid kan frigöras för fler och bättre kontroller.
            </seg>
            <seg n="4d401d7f">
              Kontrollavgifterna togs bort i och med överföringen av djurskyddskontrollerna
              från kommunen till länsstyrelserna. Detta gjordes för att stärka
              det svenska jordbrukets konkurrenskraft och skapa likvärdiga villkor
              över hela landet eftersom avgifterna mellan kommunerna varierade
              stort. Att återinföra kontrollavgifter kommer att innebära ytterligare
              administrativ börda för länsstyrelserna och ekonomisk börda för
              djurhållarna. Detta går inte i linje med att försöka effektivisera
              kontrollerna eller att stärka konkurrenskraften på landsbygden.
            </seg>
            <seg n="98726828">
              Det är viktigt att vi har effektiva djurskyddskontroller som
              värnar om ett högt djurskydd. De åtgärder som hittills vidtagits
              kommer att bidra till detta. Jag följer frågan om att säkerställa
              kontrollernas kvalitet noggrant.
            </seg>
          </u>
          <note type="speaker" n="81c58059">
            Anf. 11 JENS HOLM (V):
          </note>
          <u who="jens_holm_9bd66a" xml:id="i-a02eeabac1147c45-2" n="48f7fbb6">
            <seg n="f530ef9d">
              Herr talman! Tack, landsbygdsministern, för svaret på min interpellation!
              I Sverige finns det fler djur som föds upp och slaktas än vad
              det finns människor. Det är ungefär 80 miljoner kycklingar som
              föds upp och slaktas varje år och 8 miljoner hönor. Det är ungefär
              4 miljoner nötkreatur, kossor, tjurar och kalvar. Vi slaktar 3
              miljoner grisar i Sverige, och drygt 1 miljon minkar slaktas varje
              år i Sverige.
            </seg>
            <seg n="5abbb5e7">
              Det är en otrolig massa djur. De djuren kan förstås utsättas
              för ett väldigt stort lidande under uppfödningen, transporten
              och slakten om lagar och regler inte följs. Ett minimikrav vi
              måste kunna ställa på verksamheten är just att våra lagar och
              regler följs. Det är därför vi har djurskyddskontroller för att
              inspektörer oanmält ska kunna komma ut till uppfödningsplatser,
              transporter, slakterier, pälsfarmar och annat och kontrollera
              att man inte bryter mot lagar och förordningar.
            </seg>
            <seg n="e68f7823">
              Detta är någonting som vi i ärlighetens namn ska säga har fungerat
              väldigt illa. Det gäller med det nuvarande systemet efter regeringens
              omorganisering, men även det tidigare systemet fungerade inte
              alls tillfredsställande. Det som Eskil Erlandsson och regeringen
              gjorde på djurområdet var några ganska snabba och drastiska saker.
              Man lade ned Djurskyddsmyndigheten den 1 juli 2007. Det var den
              första myndigheten i världen som fanns på plats just för att vi
              skulle se till att djuren som finns i vårt land hålls på ett acceptabelt
              sätt.
            </seg>
            <seg n="00865393">
              Man omorganiserade också djurskyddskontrollerna. Från och med
              den 1 januari 2009 är det länsstyrelserna som har ansvaret. Vad
              gjorde man då när man gjorde den stora omorganiseringen? Enligt
              mig och jag tror nästan en enig kår av kontrollanter runt om i
              landet tillförde man inte tillräckligt med resurser vid omorganiseringen.
              Man använde också en fördelningsnyckel till de enskilda länsstyrelserna
              som byggde på antalet människor och inte hur stora djurbesättningarna
              var. Det innebar att Helsingforss län fick ganska stora summor
              till kontrollerna medan andra områden med väldigt stora djurbesättningar,
              till exempel Kalmar, Jönköping och liknande, fick förhållandevis
              små summor.
            </seg>
            <seg n="7ff4b0ee">
              Detta har lett till att antalet djurskyddskontroller har halverats
              efter att regeringen har gjort sin omorganisering. Låt mig ta
              en siffra från Jordbruksverkets statistik på antalet kontroller
              som Jordbruksverket har samlat in. År 2008, året innan regeringens
              stora omorganisering av djurskyddskontrollerna, gjordes det ungefär
              23 000 djurskyddskontroller. Året efter, det första året med regeringens
              nya regim, gjordes det bara 12 700, vilket är nästan en halvering.
              I fjol år 2010, enligt preliminära uppgifter från Jordbruksverket,
              gjordes det 12 800 kontroller. Det är nästan en halvering av antalet
              kontroller jämfört med hur det fungerande tidigare.
            </seg>
            <seg n="41449b6e">
              Det är uppenbart att det är djuren som har fått betala för regeringens
              nedskärningar och omorganiseringar. Jag vill veta mer konkret:
              Vad kommer landsbygdsministern att göra för att djuren inte ska
              få fortsätta att betala priset för detta?
            </seg>
          </u>
          <note type="speaker" n="348e030f">
            Anf. 12 PYRY NIEMI (S):
          </note>
          <u who="pyry_niemi_29a1ac" xml:id="i-cc8e2ac939e76b13-3" n="ec8710f6">
            <seg n="1a3334ef">
              Herr talman! I ett tidigare liv var jag ordförande i en kommunal
              tillsynsnämnd som jobbade med bland annat djurskydd och djurskyddsinspektioner.
              Vi hade en stor omsorg och väldigt duktiga inspektörer som gav
              sig tid och åkte runt omkring i vår hemkommun. De hade god kontakt
              med jordbrukare och andra djurägare. De gjorde ibland spontana
              besök och djurskyddskontroller både på tips men också planerade
              för att se till att djuren fick den absolut bästa välfärd som
              de verkligen förtjänade.
            </seg>
            <seg n="2d357ec7">
              Vi fick många ärenden tillbaka. Det kunde hända att djur hade
              nödslaktats på grund av vanvård. Det kunde hända att djur i kringresande
              cirkussällskap blev föremål för granskning där vi också tvingades
              att slakta dem på grund av vanvård. Vi hade en bra kontroll i
              den kommun jag befann mig i. Jag är medveten om att det fanns
              brister runt om i Kommunsverige. Men det fanns också många kommuner
              som skötte det alldeles utmärkt. Det fanns en regelbundenhet,
              en ambition och en kontakt mellan inspektörerna och djurägarna
              som i dag saknas.
            </seg>
            <seg n="b48a17f3">
              Det är en stor katastrof för djurvälfärden att antalet kontroller
              halverats. Det är inget positivt läge för någon. Det är inte bra
              för djuren. Det är inte bra för djurägarna. Vi återkommer framför
              allt hela tiden till detta: Sverige har traditionellt haft en
              väldigt hög djurvälfärd. Sverige är ett land som har gått i bräschen.
              Sverige har haft en djurskyddsmyndighet, och i dag håller vi på
              att backa bandet. Det är inte bra, utan det är väldigt dåligt.
            </seg>
            <seg n="6f7f62bd">
              Vi är i dag ett land som skryter om och är glada för den djurvälfärd
              vi har. Men samtidigt talar siffrorna emot detta. Det är djuren
              som drabbas. Det är djuren som får betala priset för detta för
              att ni i regeringen inte vågar satsa tillräckligt på omorganisationen.
              Det har gått fort, och det har blivit fel. Nu har antalet kontroller
              halverats. Varför har det blivit så? Varför hade ni så bråttom?
              Varför tittade ni inte på de goda kontroller som ändå förekom
              i många kommuner tidigare? Varför ställde ni inte frågorna till
              dem verkligen var nära djuren och lantbrukarna och visste hur
              de skulle hantera frågorna på ett bra sätt?
            </seg>
            <seg n="6db274a4">
              Jag klandrar inte länsstyrelserna, för de har olika villkor,
              precis som Jens Holm säger. Det är inte lätt att gå in i en sådan
              här verksamhet när man har bristande resurser. Samtidigt finns
              det oerhört mycket kompetens ute i kommunerna. Nu har den i stora
              delar naturligtvis tagits bort, men det fanns goda uppfattningar,
              och det fanns en god kontakt.
            </seg>
            <seg n="ec6a7c90">
              Min fråga till landsbygdsministern är: Varför hade ni så bråttom?
              Varför ställde ni inte rätt frågor? Varför ställde ni er inte
              på djurens sida?
            </seg>
          </u>
          <note type="speaker" n="d14c72cb">
            Anf. 13 SARA KARLSSON (S):
          </note>
          <u who="sara_karlsson_6c50ab" xml:id="i-bca006f4e757b88b-0" n="644836f5">
            <seg n="c6945439">
              Herr talman! Vi socialdemokrater har hela tiden varit motståndare
              till omorganiseringen av djurskyddstillsynen. Vi pekade bland
              annat på att det fanns en fungerande verksamhet i många kommuner.
              Vi pekade också på att det skulle bli ökade fysiska avstånd, vilket
              i sin tur skulle leda till färre kontroller.
            </seg>
            <seg n="afe6e8c0">
              Vi menade också att man skulle förlora vissa samordningsvinster.
              Miljötillsynen av jordbruket ligger kvar på kommunerna, och många
              inspektörer hade förut båda uppgifterna. Men nu är det två olika
              personer i två olika organisationer som ska sköta detta.
            </seg>
            <seg n="b80cf9c9">
              Vi pekade också på att den lokala kännedomen om området och om
              det lokala lantbruket skulle försvinna.
            </seg>
            <seg n="dbf2dd77">
              När regeringen lade fram sin proposition verkade man utgå från
              att det var brister överallt, men så var det ju inte. Visst fanns
              det kommuner där det inte fungerade. Men det hade kunnat hanteras
              på ett annat sätt.
            </seg>
            <seg n="d787bd1a">
              Det fanns tidigare en myndighet som hade ett uttalat ansvar för
              att stödja och vägleda de lokala tillsynsorganisationerna: Djurskyddsmyndigheten.
              Men den valde regeringen att göra sig av med, med motivet att
              effektivisera den statliga administrationen.
            </seg>
            <seg n="f4fdb0de">
              Regeringen valde i stället för att använda Djurskyddsmyndigheten
              att riva upp en i många delar fungerande organisation och bygga
              upp en ny. Vi var som sagt emot det. Men vi sade också: Om regeringen
              skulle framhärda i sin vilja så var man tvungen att skicka med
              mer resurser än man hade anslagit.
            </seg>
            <seg n="56c687ea">
              Nu, några år efteråt, kan vi se att det inte blev någon förbättring.
              Antalet kontroller har, som redan har sagts, minskat från ungefär
              23 100 till ungefär 12 800, och EU har uttalat kritik mot den
              svenska djurskyddstillsynen.
            </seg>
            <seg n="28c1e18b">
              De som får betala priset är djuren. Hur länge ska det få pågå?
            </seg>
            <seg n="e89282f3">
              Vi har ett flertal gånger hört Eskil Erlandsson beklaga sig över
              att det inte fungerar. Men när ska det hända något? Om detta fortsätter
              och beroende på vad utvärderingen kommer fram till undrar jag
              om regeringen är beredd att ompröva sitt ställningstagande till
              hur organisationen ska se ut.
            </seg>
            <seg n="3c9a2c2c">
              En annan sak som tas upp i interpellationen är avgifterna, som
              togs bort. Det har gjort det svårare med finansieringen av djurskyddskontrollerna.
              På många andra områden tas egenavgifter ut. Det ses som en självklarhet.
            </seg>
            <seg n="4a865784">
              Det visar på ett feltänk när det gäller djurskyddstillsynen.
              Den ska inte bara ses som en börda för djurhållaren, utan den
              är faktiskt en viktig del i kvalitetsutvecklingen i det svenska
              jordbruket. Jag tycker att det är riktigt feltänk av ministern.
              Han borde tänka om.
            </seg>
          </u>
          <note type="speaker" n="4fba61de">
            Anf. 14 BENGT-ANDERS JOHANSSON (M):
          </note>
          <u who="bengt-anders_johansson_83689f" xml:id="i-f94d8f57c16b0a6a-0" n="aea8c796">
            <seg n="f7895fe1">
              Herr talman! Låt mig slå fast att det är fullkomligt oförsvarligt
              att djur far illa i Sverige, oavsett var det sker. Det är oförsvarligt.
            </seg>
            <seg n="9bf349dc">
              Därför är det viktigt med bland annat kontroll och viktigt att
              det sker i hela landet. Men i det system som alliansregeringen
              med landsbygdsministern i spetsen gick ifrån var det 41 kommuner
              som inte hade någon kontroll alls och 31 kommuner som hade mindre
              än 16 kontroller per år, snudd på obefintligt. Det var alltså
              72 kommuner där det brast, och det var detta vi såg.
            </seg>
            <seg n="b1e3ccf5">
              Kontroller är, som jag sade, viktigt. Men skötseln av djuren
              är ännu viktigare. Om vi hade en utomordentligt bra skötsel av
              djuren hade inte kontrollerna behövts. I grund och botten är det
              ett ägaransvar. Men oppositionen väljer att bara fokusera på kontrollerna.
              Då är det för sent, påstår jag.
            </seg>
            <seg n="a825739c">
              Låt mig också säga att jordbrukets djur oförtjänt har fått för
              stort utrymme i diskussionen. Det är ingen som nämner den andra
              delen. Jag kan upplysa om att 60 procent av kontrollerna är en
              effekt av anmälningar, men tre fjärdedelar, alltså 75 procent,
              av anmälningarna rör sällskapsdjur. Det är ingen som tänker på
              det.
            </seg>
            <seg n="ebb0aae7">
              Det handlar om katter, hundar, ormar, fåglar och kräldjur, och
              katterna har helt egen majoritet i den gruppen. Av anmälningarna
              gäller ungefär två tredjedelar brister, medan en tredjedel av
              anmälningarna är mer eller mindre ogrundade åtminstone kan man
              inte hitta något.
            </seg>
            <seg n="a11a5dbb">
              För 2010 var över 30 procent av kontrollerna riktade mot just
              sällskapsdjur. Jag tycker att det är viktigt att lyfta fram det
              i debatten.
            </seg>
            <seg n="19470d3e">
              Självklart måste vi komma till rätta med problemen och verkligen
              ta tag i de verkliga problemen. Då handlar det om att djurägarna
              måste ta sitt ansvar, så att detta inte uppstår.
            </seg>
            <seg n="5a0b8556">
              Det handlar också om att skärpa djurskyddslagstiftningen. Det
              finns nu en utredning där man tittar på ett antal områden där
              man kan förstärka och förbättra djurskyddslagstiftningen.
            </seg>
            <seg n="4590afea">
              Sedan måste givetvis kontrollerna förbättras. Det är ingen som
              säger något emot det, och detta har också landsbygdsministern
              framhållit.
            </seg>
            <seg n="34d6dfd8">
              Jag skulle vilja rikta en fråga till Jens Holm och till Socialdemokraterna:
              Vill ni tillbaka till det vi hade innan vi införde länsstyrelserna?
              Är det alltså att gå tillbaka till kommunal kontroll igen som
              är målet? Hur ska ni i så fall komma till rätta med de 72 kommuner
              som tidigare inte hade djurskyddstillsyn som var värd namnet?
            </seg>
            <seg n="8dbbc6a3">
              Fråga 2: Ska även sällskapsdjuren bära sina kostnader för djurskyddstillsynen?
              Det har ju framkommit att ni är beredda att lägga avgifter på
              djurskyddstillsynen. Ska även sällskapsdjuren omfattas av detta?
              Det vore intressant för åhörarna att få reda på var vi har oppositionen
              i den frågan.
            </seg>
          </u>
          <note type="speaker" n="ea16f4fa">
            Anf. 15 Landsbygdsminister ESKIL ERLANDSSON (C):
          </note>
          <u who="unknown" xml:id="i-2a7dafb14442cf80-5" n="44cc382f">
            <seg n="18540d67">
              Herr talman! Lika mycket pengar har tillförts som användes tidigare.
              Vi har alltså inte sparat. Vi har inte dragit ned på några möjligheter
              att utföra djurskyddskontroller.
            </seg>
            <seg n="0d45a3bf">
              Varför gjorde vi då förändringen? Jo, i ett antal kommuner fanns
              ingen djurskyddskontroll alls. I väldigt många kommuner var kontrollen
              under den nivå som vi men också Europeiska unionen bedömde var
              nödvändig för att vi skulle kunna säkerställa att vi upprätthöll
              den lagstiftning som vi har gemensamt i unionen men också nationellt.
            </seg>
            <seg n="4bd28355">
              Men framför allt det var det viktigaste fick vi med omorganiseringen
              möjlighet att i delar av landet ha en täckning alla dagar under
              året, inkluderande semesterperioder och perioder när det är personalomsättning
              och när en ensam inspektör kanske är sjuk och så vidare, alltså
              tider då det från fall till fall över huvud taget inte fanns någon
              som upprätthöll funktionen i kommunen.
            </seg>
            <seg n="10dbbc2f">
              Därtill fick vi en möjlighet för inspektörerna att i någon mån
              specialisera sig på vissa djurslag men också att vara en samtalspartner
              att diskutera de lite mer komplicerade ärendena med. Vi förkortade
              också enligt min bedömning de handläggningstider som fanns i den
              här typen av ärenden. De skarpa ställningstagandena och besluten
              fattades under den tidigare lagstiftningen faktiskt av länsstyrelsen
              och ingen annan inte av den enskilda kommunen och nu är det alltså
              inom samma myndighet.
            </seg>
            <seg n="4d431fd7">
              Varför var det så bråttom att genomföra detta? Vi fick kritik
              beroende på att det var alldeles för få inspektioner och i ett
              stort antal kommuner inga alls. Detta ville jag åtgärda, och det
              gjorde vi snabbt och, som jag tycker, effektivt.
            </seg>
            <seg n="bae45480">
              Men sedan visade det sig att det låg ett berg av ärenden som
              kommunerna inte hade avslutat. Om inte minnet sviker mig var det
              över 4 000 ärenden som var oavslutade, oftast de mest komplicerade
              ärendena, som lades på den nya myndigheten, som hade att utföra
              den här uppgiften.
            </seg>
            <seg n="39281816">
              Vi ändrade den fördelningsnyckel som vi använde från början.
              Varför gjorde vi det? Jo, det gjorde vi eftersom det, precis som
              interpellanten sade, är lite olika fördelning när det gäller hur
              många djur det finns i de skilda delarna av landet. Men jag säger
              inte att den första fördelningsnyckeln var helt fel. Sällskapsdjuren,
              som Bengt-Anders Johansson förtjänstfullt påpekade, omfattas ju
              också av den här lagstiftningen, och de är ungefär lika fördelade
              i hela landet, och de ska också ha kontroll och tillsyn.
            </seg>
            <seg n="f1e08980">
              Vad göra då för framtiden? Ja, nu har vi gett pengar till Jordbruksverket,
              som under det här året har att arbeta fram ett underlag som gör
              att de drygt 30 000 arbetstagare som står till djurskyddsinspektörernas
              förfogande används på ett bra sätt, så att vi får en rätt bedömning
              i fält. Det handlar om att vi hanterar de anmälningar som kommer
              men också om att vi hanterar och följer upp de kontroller som
              görs planerat och om att vi får kontrollmetoder som är effektiva
              ur en riskbaseringssynvinkel.
            </seg>
          </u>
          <note type="speaker" n="4715f878">
            Anf. 16 JENS HOLM (V):
          </note>
          <u who="jens_holm_9bd66a" xml:id="i-a02eeabac1147c45-3" n="48f7fbb6">
            <seg n="94b9ce3c">
              Herr talman! För att ansluta till vad regeringen verkligen gör
              eller vad regeringen i alla fall har aviserat att man ska göra
              vill jag säga att jag ställer mig positiv till att man har gett
              Jordbruksverket i uppdrag att arrangera utbildningar för djurskyddskontrollanterna
              och att man också kommer att försöka se till att det blir bättre
              rutiner och förhoppningsvis mindre administration för kontrollanterna.
              Det tycker jag är bra, men jag måste säga att jag tycker att det
              är lite sent påkommet.
            </seg>
            <seg n="666d4b29">
              Regeringen har haft det nya systemet i över två år. Nu aviserar
              man att man kommer med utbildningar och nya rutiner. Det borde
              självklart ha varit en del av hela omorganiseringen, precis som
              i fråga om de nya pengar som man skjuter till. Det är också välkommet,
              men det borde självklart ha funnits med redan från början.
            </seg>
            <seg n="79cf0d4a">
              Det känns som att regeringen lappar ihop ett system som tidigare
              inte fungerat bra. Man gjorde en stor omorganisering som var riktigt
              dålig, om ni frågar mig, och nu försöker man lappa ihop det så
              gott man kan.
            </seg>
            <seg n="a886811e">
              Eskil Erlandsson nämnde tidigare att han tycker att djurskyddet
              fungerar väl i Sverige. Jag vet inte om jag kan instämma i det.
              Jag tycker att vi hela tiden får larmrapporter om att djur behandlas
              illa. Hallandsnytt rapporterade ganska nyligen om att djurskyddskontrollanter
              behöver ha ungefär två månader på sig innan de kan åka ut på direkta
              anmälningar. Det handlar om akuta fall. Det är kossor som står
              i sin egen avföring, så att de får inflammationer. Det är hundar
              som går omkring med brutna ben och så vidare. Det är faktiskt
              helt oacceptabelt.
            </seg>
            <seg n="84bee46d">
              Och det ser ut på det här viset, återigen, för att antalet kontrollanter
              har dragits ned med ungefär 20 procent jämfört med hur det såg
              ut tidigare. Man kan titta på Jordbruksverkets statistik. De konstaterar
              att det året innan regeringen gjorde sin omorganisering fanns
              183 heltidsanställda kontrollanter i kommunerna. Efter regeringens
              omorganisering var det 145, ungefär 20 procent färre.
            </seg>
            <seg n="507a0672">
              Jag har försökt ta reda på hur det ser ut i de olika länen i
              Sverige. I Västra Götaland har man gått från 32 till 22 kontrollanter.
              I Kalmar har man gått från 12 till 7 kontrollanter. I Skåne, där
              det finns enormt stora djurbesättningar, har man gått från 22
              kontrollanter till 16. I Blekinge, där vi har nästan all pälsindustri
              i Sverige, finns det 3 ½ anställda som ska kontrollera pälsindustrin,
              grisuppfödare, transporter och så vidare.
            </seg>
            <seg n="2b428557">
              Det som man nästan samstämmigt säger från länsstyrelserna är:
              Vi behöver mer resurser. Många säger också att det var ett bra
              system tidigare då man kunde ha en kontrollavgift. Det finansierade
              systemet tidigare till ungefär 30 procent. Det var alltså inte
              en obetydlig summa som man drog in vid de där kontrollerna.
            </seg>
            <seg n="3c994f67">
              Bengt-Anders från Moderaterna undrar ifall vi i Vänsterpartiet
              vill tillbaka till det gamla systemet. Då ska jag helt ärligt
              säga att för oss är inte det viktigaste om det här ligger på länsstyrelserna
              eller om det ligger på kommunerna. Vi vill att det ska fungera.
            </seg>
            <seg n="95fc02b3">
              Men vi var väldigt kritiska till att man gjorde den här snabba
              omorganiseringen och att man inte lyssnade på och tog lärdom av
              de kommuner som faktiskt utförde ett bra jobb. Jag kan hålla med
              om att det fanns många kommuner som inte alls skötte det här bra.
              Ska det här fungera väl behöver vi kontrollavgifter, gärna en
              gemensam tillsynsavgift, som föreslogs i en statlig utredning
              2005. Men det behövs också mer resurser totalt sett från regeringens
              sida.
            </seg>
            <seg n="8e53f2ef">
              Det jag inte tycker att ministern riktigt har svarat på är hur
              vi ska gå från dagens system med en halvering av antalet djurskyddskontroller
              till att vi får fler djurskyddskontroller än vad vi hade till
              exempel 2008. För det måste väl ändå vara ambitionen för en regering
              att det ska bli fler kontroller, att det ska bli bättre kvalitet
              och att länsstyrelserna ska kunna anställa mer personal? Den frågan
              borde ministern svara på.
            </seg>
          </u>
          <note type="speaker" n="a1741521">
            Anf. 17 PYRY NIEMI (S):
          </note>
          <u who="pyry_niemi_29a1ac" xml:id="i-cc8e2ac939e76b13-4" n="ec8710f6">
            <seg n="b340255d">
              Herr talman! Återigen pratar vi om djuren. Djuren är det många
              som tycker om och vill värna. Jag håller med dig, Bengt-Anders,
              om att det talas ganska tyst om husdjuren, katterna, ormarna,
              hundarna och alla som far illa. Det tycker jag är lika viktigt.
              Det är djur. Det är individer. Det är alltså levande varelser
              som vi också ska värna, och vi ska se till att de får den allra
              bästa vården, den bästa välfärden och framför allt den största
              respekten, så att det blir på ett bra och värdigt sätt.
            </seg>
            <seg n="544883ea">
              När jag jobbade inom kommunen som politiker och hade de frågorna
              på mitt bord fanns det alltifrån ormar som var på väg att slingra
              sig ur sina burar till katter som hade misskötts och vanvårdats
              och hundar som, precis som Jens sade, hade brutna ben och allt
              det övriga som kanske ingår i vanvård och sådant som vi vanligtvis
              känner en stor avsky inför men som kan ha sina grunder.
            </seg>
            <seg n="46a9f300">
              Bengt-Anders ställde också frågan om det här med kommunalisering.
              Ja, om kommunalisering är det alternativ som möjligen skulle fungera
              igen med rätt tillsyn och rätt grepp och rätt modeller och metoder
              kan vi ställa oss bakom det.
            </seg>
            <seg n="cfe54019">
              Det hade varit smartare, landsbygdsministern, att inte ha så
              bråttom, att faktiskt försöka hjälpa det sjuttiotal kommuner som
              ni i debatten hävdar misskötte sig, att ge dem tydliga instruktioner,
              ge dem möjligheter att gå tillbaka och fundera, ge dem det bästa
              stödet och den bästa utbildningen och ge dem de bästa möjligheterna
              till inspektioner och djurskyddskontroller i stället för att göra
              om hela systemet.
            </seg>
            <seg n="56b615bc">
              Det fanns trots allt saker som fungerade. Det är väldigt anmärkningsvärt
              att antalet kontroller faktiskt har halverats. Jag håller med
              Jens. Hur vill ministern att vi ska komma tillbaka, så att vi
              åtminstone uppnår den miniminivå som fanns förut på 23 000 kontroller,
              innan den här omorganisationen gjordes? Det är min fråga till
              ministern.
            </seg>
          </u>
          <note type="speaker" n="8955d9e5">
            Anf. 18 SARA KARLSSON (S):
          </note>
          <u who="sara_karlsson_6c50ab" xml:id="i-bca006f4e757b88b-1" n="644836f5">
            <seg n="080313f4">
              Herr talman! Jag tycker inte att regeringen behöver stå här och
              försvara att de gjorde något. Det var inte det som var poängen
              med den här debatten. Men man måste fundera över det man gjorde.
              Var det bra? Blev resultatet det man hade önskat? Det är det som
              interpellationen, som Jens Holm har skrivit, handlar om.
            </seg>
            <seg n="1b80f014">
              Bengt-Anders frågade om vi vill gå tillbaka till det som var
              tidigare. Det beror på vad han menar. Menar han att vi vill gå
              tillbaka till ett system där många kommuner inte skötte sig? Det
              vill vi självklart inte. Men vi ser att det fanns klara fördelar
              med en tillsyn på kommunal nivå, och det tror vi fortfarande håller.
            </seg>
            <seg n="44e93425">
              Hur ska man då lösa problemen med att det finns kommuner som
              inte lever upp till kraven? Ja, jag tror bland annat att man kan
              ha samverkan mellan kommuner det är antagligen ofta i mindre kommuner
              som det inte funkar och det hade man också på en del ställen.
              Jag tror också att man kan ha en myndighet som har till ansvar
              att stödja och vägleda kommunerna i deras tillsyn. Där hade vi
              Djurskyddsmyndigheten, men den tog regeringen bort. Kanske hade
              Djurskyddsmyndigheten kunnat hjälpa till och förbättra situationen.
              I sista hand skulle man kunna överföra ansvaret till staten för
              de kommuner där det inte fungerar. Det är uppenbart att det inte
              fungerar som det är just nu.
            </seg>
            <seg n="72c5e368">
              Både Bengt-Anders Johansson och Eskil Erlandsson har varit inne
              på att ingen säger att det ska vara så här och att alla säger
              att det borde vara bättre. Men det räcker inte med att bara säga
              så, utan man måste göra något. När tänker regeringen göra något?
            </seg>
          </u>
          <note type="speaker" n="7f44c34b">
            Anf. 19 BENGT-ANDERS JOHANSSON (M):
          </note>
          <u who="bengt-anders_johansson_83689f" xml:id="i-f94d8f57c16b0a6a-1" n="aea8c796">
            <seg n="74892288">
              Herr talman! Det har talats mycket om Djurskyddsmyndigheten.
              Vi är vana vid att höra att om bara Djurskyddsmyndigheten hade
              varit kvar hade allt löst sig. Låt mig påminna om att Djurskyddsmyndigheten
              inte utförde några djurskyddskontroller över huvud taget. Det
              ska vi vara medvetna om. Man kan tro att det var de som skötte
              allt i Sverige, men så var det inte. Jag påstår att de ställde
              till mer problem än de löste.
            </seg>
            <seg n="8bdf41b9">
              Det är intressant att höra att Jens Holm inte bryr sig om huruvida
              det är kommunerna eller länsstyrelserna som sköter det hela. Däremot
              kunde jag tolka hans svar som att det ska tas ut avgifter även
              på sällskapsdjur. Det betyder att alla djur ska bära kostnaden.
              Det var ett besked till alla sällskapsdjursägare.
            </seg>
            <seg n="dd7bb9fa">
              Pyry Niemi och Sara Karlsson är inne på att det är bättre om
              kommunerna har hand om detta. Jag förstår att det inte handlar
              om att gå tillbaka till det gamla. Sara Karlsson tar upp frågan
              om samverkan mellan kommunerna. Låt mig säga, med den kommunalrådserfarenhet
              som jag har, att samverkan mellan kommuner inte alltid är så enkelt.
              Det kanske förklarar varför det såg ut som det gjorde. Skälet
              till att regeringen ändrade systemet så att det är länsstyrelserna
              som ska göra det var att vi ska få en så jämn djurskyddstillsyn
              som möjligt i landet. Hade det nu varit så enkelt att kommunerna
              genom samverkan hade löst detta hade det inte sett ut som det
              gjorde. Då hade det inte varit 71 kommuner av 280 som inte gjorde
              vad de skulle.
            </seg>
            <seg n="9db90b5a">
              Det här är ju bara en nostalgisk tillbakablick som inte leder
              någonstans. Jag beklagar att ni är fast i det gamla tankesättet.
            </seg>
          </u>
          <note type="speaker" n="02d25797">
            Anf. 20 Landsbygdsminister ESKIL ERLANDSSON (C):
          </note>
          <u who="unknown" xml:id="i-2a7dafb14442cf80-6" n="44cc382f">
            <seg n="83fcf4c0">
              Herr talman! Jag vill först säga några ord om varför människor
              har djur. Livsmedelsproducerande djur har ägarna säkert för att
              de vill ha en lönsam livsmedelsproduktion. Vill man ha det är
              det självklart att man sköter sina djur på ett sådant sätt att
              livsmedelsproduktionen blir lönsam. Det blir den inte med illa
              skötta eller vanvårdade djur. Lönsamheten blir bättre med friska
              och välhållna djur än med den andra typen.
            </seg>
            <seg n="62ff9f9e">
              Andra människor skaffar djur för att de vill ha en livskamrat.
              Man skaffar sig katten eller hunden för att man vill ha en vän.
              Den vårdar man ju ömt. Detta vill jag ha sagt för att man ibland
              i debatten kan få för sig att det är samhällets ansvar att vårda
              och sköta djuren. Så är det inte; det är ägarens ansvar. Jag påstår
              att de allra flesta djurägare verkligen vårdar sina djur.
            </seg>
            <seg n="380e9398">
              Samhället ska följa upp den lagstiftning vi har på området. Det
              ska vi göra på det här området och på andra områden, och det ska
              vi göra på ett bra sätt. Därför har vi satt i gång två processer.
              Jag har redovisat dem i mitt interpellationssvar. Statskontoret
              har fått i uppdrag att utvärdera den offentliga djurskyddskontrollen
              sedan den flyttades till länsstyrelserna. Där ska man bedöma om
              resurserna är tillräckliga för att kontrollerna ska motsvara de
              krav vi har nationellt och de krav som EU har. Den andra processen
              handlar om att projektet Oskar har satts i gång. Det syftar till
              att vi ska få en effektiv, likvärdig och rättssäker djurskyddskontroll
              i Sverige som lever upp till såväl nationella regelverk som EU:s
              krav.
            </seg>
            <seg n="0d68629c">
              Det finns en del som går att mäta på det här området, som till
              exempel att antalet omhändertaganden har ökat. Man skulle ju kunna
              tro att det borde ha minskat i och med att antalet kontroller
              har minskat. Men så är det inte. Tidigare omhändertogs ungefär
              400 djur varje år. Sedan länsstyrelserna tog över har det ökat
              till ungefär 1 100. Det är beklagligt att det är på det sättet,
              men det tyder ändå på en viss säkerhet i de kontroller som utförs.
              Det kan mätas och, hur tråkigt det än är, ses som ett mått på
              effektivitet.
            </seg>
            <seg n="0bcf6807">
              Det refereras ofta till ett inslag i Sveriges television om att
              det tar så lång tid från det att anmälan görs tills en kontroll
              utförs. Det finns ett uttalande av länsveterinären i Halland som
              säger: Nu är det balans i anmälningsärendena. Vi har fått extra
              resurser.
            </seg>
          </u>
          <note type="speaker" n="05dc0988">
            Anf. 21 JENS HOLM (V):
          </note>
          <u who="jens_holm_9bd66a" xml:id="i-a02eeabac1147c45-4" n="48f7fbb6">
            <seg n="3c31e49b">
              Herr talman! Det är ju alltid bra, Eskil Erlandsson, om man kan
              hitta någon som stärker ens argumentation.
            </seg>
            <seg n="b516ec09">
              När jag hör mig för i landet tycker jag att jag får ett ganska
              entydigt svar: Vi behöver ökade resurser. Vi behöver kunna anställa
              fler djurskyddskontrollanter.
            </seg>
            <seg n="bbf8a6a6">
              Det här är en rapport från Länsstyrelsen i Kalmar län som konstaterar
              att man just nu har ungefär sju kontrollanter i hela Kalmar län.
              Om vi ska kunna göra ett bra jobb behöver vi mellan 14 och 25
              heltidsanställda för att sköta djurskyddskontrollen, säger man.
            </seg>
            <seg n="2e895f45">
              Blekinge har 3 ½ heltidsanställda som ska sköta kontrollen av
              nästan hela Sveriges pälsindustri, grisuppfödning, broileruppfödning,
              transporter och så vidare. Det är inte hållbart. Det är därför
              vi får den ena larmrapporten efter den andra i medierna. Jag är
              rädd för att de larmrapporterna kommer att fortsätta att hagla
              tätt. Jag tycker inte att jag har fått något konkret svar på hur
              ministern ska se till att det blir fler djurskyddskontrollanter
              och fler kontroller så att vi inte ligger på den här bottennivån
              med en halvering av antalet djurskyddskontroller.
            </seg>
            <seg n="bb79aaf1">
              Eskil Erlandsson säger att man nu ska dra i gång med utbildningar,
              riktlinjer och så vidare. Djurskyddsmyndighetens stora uppgift
              var ju att ha ett övergripande ansvar för djurskyddskontroller
              och hela djurskyddsarbetet i Sverige. Den myndigheten lade ni
              ned. Ni gjorde en omorganisering så att antalet kontroller halverades.
              Jag kan bara konstatera att det är djuren som har fått betala
              priset för nedläggningen och omorganiseringen. Nu måste ni börja
              arbeta för att se till att djuren inte ska fortsätta att betala
              priset.
            </seg>
          </u>
          <note type="speaker" n="e916967b">
            Anf. 22 Landsbygdsminister ESKIL ERLANDSSON (C):
          </note>
          <u who="unknown" xml:id="i-2a7dafb14442cf80-7" n="44cc382f">
            <seg n="82ee6a4f">
              Herr talman! Tack för interpellationen. Frågan är viktig. Djur
              ska ha det bra, och djur ska skötas väl. Blir de sjuka ska de
              ha den vård de behöver för att tillfriskna.
            </seg>
            <seg n="b6aa7de0">
              Jag vill påpeka att det inte är antalet genomförda kontroller
              som är avgörande för standarden och nivån på det svenska djurskyddet.
            </seg>
            <seg n="df6008ba">
              På kontrollområdet tycker jag att det är viktigt att det är rätt
              sorts kontroller som genomförs och att de kontroller som genomförs
              är av hög kvalitet. Men vi måste i sammanhanget också påminna
              oss själva om att kontrollarbetet ska vara riskbaserat.
            </seg>
            <seg n="40f957bc">
              För tredje gången säger jag nu att vi håller på med två projekt.
              Vi har två processer i gång. Vi har bett Statskontoret att se
              över resursbehov och hur vi kan få effektivitet i vårt kontrollarbete.
              Jordbruksverket håller också på att göra de saker som ligger i
              projektet Oskar. Jordbruksverket håller också på att se över riktlinjerna
              för hur anmälningsärenden ska prioriteras och hanteras om det
              är brådskande fall så att vi inte får det förhållande som var
              tidigare. Om en allvarlig olycka eller incident inträffade och
              djurskyddskontrollanten var på semester i x veckor eller hemma
              för vård av sjukt barn eller om det var en vakans på tjänsten
              i respektive kommun hände ingenting.
            </seg>
            <seg n="84b552a3">
              Herr talman! Jag tackar för debatten.
            </seg>
          </u>
          <note n="3df30a32">
            Överläggningen var härmed avslutad.
          </note>
          <note n="f9ecc6ac">
            7 § Svar på interpellation 2010/11:247 om Sveriges hållning avseende
            skatt på finansiella transaktioner i EU
          </note>
          <note type="speaker" n="9187f86d">
            Anf. 23 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-8" n="44cc382f">
            <seg n="a7759160">
              Herr talman! Annika Lillemets har frågat mig hur jag och den
              svenska regeringen avser att agera i frågan om införande av en
              skatt på valutatransaktioner i EU. Hon har också frågat på vilka
              fakta, och med vilka argument, detta ställningstagande baseras.
            </seg>
            <seg n="84b67ad2">
              Återhämtningen i den svenska ekonomin är stark. Finansdepartementet
              skriver upp sin prognos för bnp-tillväxten 2011. Sverige återhämtar
              sig snabbare än de flesta andra OECD-länder. De statsfinansiella
              problemen i vår omvärld kvarstår dock. Utvecklingen inom den europeiska
              banksektorn är en källa till oro.
            </seg>
            <seg n="1caade4f">
              Som jag tidigare, den 17 mars, svarat Ulla Andersson i en fråga
              pågår diskussioner om beskattning av finansiella transaktioner
              inom EU, G20 och FN. Det finns ännu inget konkret förslag att
              ta ställning till.
            </seg>
            <seg n="37f0610f">
              Frågan om avgifter diskuteras också. I Sverige har en stabilitetsavgift
              införts. Den är ett verktyg för att främja finansiell stabilitet.
            </seg>
            <seg n="3ac09ef5">
              En skatt på finansiella transaktioner kan utformas på olika sätt.
              Det kan till exempel vara en extra skatt vid köp och försäljning
              av värdepapper. Sverige hade en sådan skatt under perioden 19841991.
              Skatten var ett stort misslyckande. Transaktionerna flyttade till
              andra länder och till närliggande tillgångar som förblev obeskattade.
              Skatteintäkterna blev mycket lägre än väntat.
            </seg>
            <seg n="a0dabe9a">
              Utan global samordning blir en transaktionsskatt verkningslös.
              En sådan samordning går sannolikt inte att uppnå. Med den utgångspunkten
              kommer jag inte att verka för införandet av en transaktionsskatt
              inom EU.
            </seg>
          </u>
          <note type="speaker" n="a9419358">
            Anf. 24 ANNIKA LILLEMETS (MP):
          </note>
          <u who="annika_lillemets_d743a3" xml:id="i-5bebe29f0a017a06-0" n="6cb99f83">
            <seg n="6b1f69e4">
              Herr talman! Jag tackar för svaret på min interpellation. De
              finansiella transaktionerna i världen i dag är ungefär 70 gånger
              större än världens hela bnp. Det är en överväldigande del av ekonomin
              som i stort sett slipper undan skatt.
            </seg>
            <seg n="5caf2427">
              Allt fler av oss vill rätta till denna obalans genom att införa
              en skatt på finansiella transaktioner, en så kallad Robin Hood-skatt.
              Idén bakom en Robin Hood-skatt är enkel. Man ska se till att de
              allra rikaste valutaspekulanterna och börshajarna betalar en liten
              avgift varje gång de handlar på börsen. Man låter sedan intäkterna
              gå till de fattiga, till bistånd och till att bygga upp en grön
              ekonomi.
            </seg>
            <seg n="163ec9be">
              Frankrikes president Sarkozy, Tysklands förbundskansler Merkel,
              Brasiliens president Lula, Spaniens premiärminister Zapatero,
              över 100 brittiska biståndsorganisationer och över 230 000 personer
              har hittills uttalat sitt stöd och är för en sådan skatt. Även
              finansmannen George Soros är för, den tyska halvmiljonstaden Nürnbergs
              kommunfullmäktige är för, 350 framstående ekonomer inklusive Jeffrey
              Sachs och Joseph Stiglitz är för, och de sistnämnda förespråkar
              en transaktionsskatt endast mellan institutioner. Därtill har
              en opinionsundersökning från Storbritannien 2010 visat att en
              majoritet av befolkningen där är för.
            </seg>
            <seg n="6f1de32a">
              För några veckor sedan ställde sig en stor majoritet, ungefär
              80 procent av de röstande, i EU-parlamentet bakom förslaget att
              man ska införa en skatt på finansiella transaktioner inom EU.
              Man uppmanar EU-kommissionen att återkomma med förslag på hur
              den ska se ut.
            </seg>
            <seg n="b8097a25">
              Men Moderaterna med Gunnar Hökmark i EU-parlamentet och finansministern
              i spetsen står alltmer ensamma kvar på spekulanternas sida mot
              skattebetalarna i sitt motstånd mot Robin Hood-skatten.
            </seg>
            <seg n="88635c8e">
              Frågan är vad Moderaterna tycker att vi ska göra för att stävja
              spekulationen och se till att finansmarknadens aktörer bidrar
              till skatteunderlaget. Menar Moderaterna och Anders Borg att vi
              ska fortsätta precis som vi alltid har gjort? Har vi inget lärt
              av finanskrisen, och hur många finanskriser ska vi genomgå innan
              vi lär oss?
            </seg>
            <seg n="572d561a">
              En transaktionsskatt på ynka 0,05 procent skulle kunna dra in
              över 200 miljarder euro per år om den infördes i EU. Det är långt
              mer än det totala biståndet i världen. Skatten skulle inte påverka
              riktiga investeringar som inköp av fysiska varor och tjänster.
              Däremot kan den hjälpa till att dämpa den typ av spekulation som
              bidrog till finanskrisen 2008.
            </seg>
            <seg n="e5777d1b">
              Många av världens främsta matematiker arbetar i dag med att hitta
              på nya krångliga instrument för att mjölka mer pengar ur börsen,
              och här arbetar man ofta med extremt små vinstmarginaler. Denna
              handel med valutor, derivat och andra spekulativa instrument bidrar
              inte det minsta till den riktiga ekonomin. Den skapar inga jobb,
              och den bidrar inte till investeringar. Tvärtom hämmas verkliga
              investeringar då man förväntar sig högre avkastning av spekulation
              än en ny mer effektiv och miljövänlig industriprocess.
            </seg>
            <seg n="ee3d3281">
              Finansmarknader existerar inte för sin egen skull. De ska serva
              och smörja den verkliga ekonomin. Men tyvärr är det i hög grad
              tvärtom. Spekulation är definitivt en mycket stor del av finansmarknaden.
              Och för den verksamhet som inte handlar om ren spekulation är
              en skatt på 0,05 procent som EU-parlamentet har nämnt försumbar.
              För den som köper aktier för till exempel 100 000 kronor blir
              skatten 25 kronor. Men för någon som ägnar sig åt datorstyrd spekulativ
              derivat- och valutahandel och gör hundratals affärer per minut
              blir skatten kännbar. Sådan spekulation bidrar till att bygga
              upp bubblor som förr eller senare spricker, och då är det skattebetalarna
              som får betala priset.
            </seg>
            <seg n="c6d31ba0">
              En Robin Hood-skatt skulle innebära att spekulanterna, de som
              var med och orsakade finanskrisen, tvingades betala tillbaka en
              liten del av allt statligt stöd som de har fått.
            </seg>
            <seg n="b934c337">
              Finansministerns argumentation mot en Robin Hood-skatt är ihålig,
              och jag finner inga som helst hållbara skäl mot en transaktionsskatt
              i svaret på mina frågor, och jag ber att få återkomma om detta.
            </seg>
          </u>
          <note type="speaker" n="94495d41">
            Anf. 25 ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-ec54ab7e7b2c6db3-0" n="c2563210" next="i-35359c2c04b0d693-0">
            <seg n="176b111f">
              Herr talman! Jag tackar finansministern för svaret.
            </seg>
            <seg n="e2129fe9">
              Jag tycker att det är bra att denna fråga kommer upp även här
              i riksdagen det har skett en gång tidigare så att vi även här
              får diskutera transaktionsskatter eftersom de påverkar oss alla.
            </seg>
            <seg n="bb9d19d5">
              Det blåser nu kraftiga vindar i Europaparlamentet för att denna
              skatt borde införas. Dessa vindar har tagit sig ända hit till
              Helsingfors och in i Miljöpartiets kansli och även in i Vänsterpartiets
              kansli. I och för sig har det virvlat där i denna fråga ganska
              länge.
            </seg>
            <seg n="74e6f1f8">
              Jag måste göra en intressant reflexion. Jag sitter i EU-nämnden
              och i finansutskottet. Min erfarenhet är att vänsterpartister
              och miljöpartister är mycket noga med att vi inte ska ha sambeskattning,
              att vi inte ska ha en gemensam finanspolitik och att vi inte ska
              ha överstatlighet. Men i denna fråga förenar sig dessa krafter
              och vill nu införa den första gemensamma skatten.
            </seg>
            <seg n="b351fc7a">
              När man läser denna interpellation skulle man kunna tro att det
              är ett litet antal svenska moderater som är negativt inställda
              till denna skatt och att denna transaktionskatt ensidigt ska införas.
              Men vid omröstningen i Europaparlamentet för några veckor sedan
              blev resultatet 360 mot 299.
            </seg>
            <seg n="44439cc8">
              När man läser interpellationen verkar det som om alla vi som
              faktiskt är mer negativa till denna transaktionsskatt har gått
              på myten från ett gäng lobbyister. Men det är precis det som är
              fallet: Vi har ju erfarenheter, och erfarenheter är till för att
              spridas.
            </seg>
            <seg n="522b7531">
              Precis som interpellanten tycker jag att finansmarknaderna inte
              finns för sin egen skull. De ska serva och smörja den verkliga
              ekonomin. Problemet är att om EU ensidigt inför denna typ av skatt
              kastar man in grus i detta maskineri i Europa. Då kommer dessa
              marknader och transaktioner att flytta ut ur EU. Det var precis
              det som hände i Sverige på 80-talet.
            </seg>
            <seg n="0aa46c77">
              Det svenska exemplet var att en större del av aktie-, obligations-
              och optionshandeln flyttade till London. Det är väl viktigt att
              inte göra det misstaget en gång till.
            </seg>
            <seg n="383a0294">
              Varför är det viktigt att EU inte ensidigt inför den här typen
              av transaktionsskatt? Jo, vi i Europa lever i en tid då det hårdnar
              utanför. Det blir en otrolig match om konkurrenskraften i framtiden.
              Om vi inför en transaktionsskatt kommer det att påverka innovationer
              i EU. Det kommer att innebära att utvecklingen här hindras.
            </seg>
            <seg n="c18bbd91">
              Interpellanten säger att skatten ska vara pytteliten, så liten
              att den inte märks. Men den kommer självklart att märkas. Om EU
              ensidigt inför en skatt på transaktioner kommer den här handeln
              att flytta utomlands. Det var rätt på 1980-talet, och det är ännu
              mer sant i dag eftersom vi nu har ännu mer lättrörliga finansmarknader.
            </seg>
            <seg n="8909e3bb">
              Jag vill bara lägga till en sak i den här rundan. Naturligtvis
              kan man, som Miljöpartiet i Sverige gör, säga att det vore fantastiskt
              om det här gick till fattiga människor. Men jag tror inte att
              den synen delas av alla de i parlamentet som röstade för en transaktionsskatt.
            </seg>
            <seg n="52aa7bb3">
              I grund och botten måste vi absolut se till att vi har en stabil
              finansmarknad. Det tycker jag är mycket viktigt. Det finns spekulationer
              som är fasansfulla; jag håller med om det. Men hur ska vi motarbeta
              det här? Ja, inte med en transaktionsskatt i Europa, för en sådan
              skulle försämra vår konkurrenskraft. Jag kan, Annika Lillemets,
              tala om att konkurrenskraften håller på att bli nog så dålig ändå.
              Det finns andra lösningar på problemet!
            </seg>
          </u>
          <note n="7e0d700e">
            Anf. 26 GUNNAR ANDRÉN (FP):
          </note>
          <u who="elisabeth_svantesson_0136d8" xml:id="i-35359c2c04b0d693-0" n="c2563210" prev="i-ec54ab7e7b2c6db3-0">
            <seg n="43746c2d">
              Herr talman! Liksom Elisabeth Svantesson vill också jag tacka
              statsrådet för svaret på interpellationen. Jag är glad över att
              frågan kommer upp också i Sverige.
            </seg>
            <seg n="e7a2730e">
              När jag hör Annika Lillemets kommer jag att tänka på Groucho
              Marx som sagt: Jag har mina principer apropå EU men duger inte
              de har jag några andra. Det är bara att välja.
            </seg>
            <seg n="b5275e5b">
              Ena stunden tycker Miljöpartiet i EU-nämnden och i finansutskottet
              att vi stenhårt ska slå vakt om den nationella suveräniteten på
              det här området, precis som Elisabeth Svantesson säger. Andra
              stunden kastar man bort alla principer och gör som Marx och tar
              några andra principer. Det inger inte särskilt mycket trovärdighet!
            </seg>
            <seg n="e4361e2b">
              Jag delar finansministerns åsikt. Tobinskatten är ingen bra idé.
              Det är mycket klokt som kommer från EU, men allt ska vi verkligen
              inte köpa. Vi som är EU-vänner kan sätta klackarna i marken när
              så här dumma förslag kommer.
            </seg>
            <seg n="26143564">
              Jag skulle vilja ha en filosofisk fundering kring detta. Skatten
              i fråga är så liten ja, över huvud taget nästan inte synlig. Men
              alla skatter som jag, herr talman, träffat på i denna värld det
              finns kanske andra världar; det vet inte jag har likheten att
              de alltid puttas nedåt. Det finns alltid någon som till slut betalar
              de här skatterna. Till slut blir det nämligen alltid konsumenten
              som får betala.
            </seg>
            <seg n="b7b6eb1a">
              Det största problemet är att det inte finns några andra betalare
              av den här typen av skatter än de i sista ledet. Därför är det
              som regeringen har gjort så klokt. Man har sett till att vi för
              att stödja banksystemet inför stabilitetsavgifter och annat som
              inte omedelbart betalas av konsumentledet, även om man så småningom
              kan få se detta också där.
            </seg>
            <seg n="7790a299">
              Valpskatten var en fantastisk illustration av detta. Den infördes
              just därför att man trodde att det bara var några man visste inte
              vilka som skulle betala. Men vad gjorde handeln? Jo, den flyttade
              till London där man slapp detta. Så beter sig människor som drabbas
              av skatter.
            </seg>
            <seg n="f7d40d16">
              Varför finns det en jättelik oljekartell? Ja, det är ju en jättelik
              beskattning men inte av människorna i Saudiarabien, utan det är
              vi oljekonsumenter som köper olja som betalar de skatter som lagts
              på oss.
            </seg>
            <seg n="a03b62a2">
              Det är precis så det fungerar med alla skatter. Det finns, herr
              talman, ingen annan i slutledet än vi själva som betalar. Det
              är det största felet med Tobinskatten.
            </seg>
            <seg n="a47ddf26">
              Jag kan förstå den idealistiska synen på detta, att någon annan
              ska betala. Men till slut ska även Tobinskatten betalas av oss
              i det allra sista ledet. Utöver att EU inte ska lägga sig i vår
              nationella bestämmanderätt på skatteområdet, vilket Miljöpartiet
              nu tydligen vill, är det väldigt klokt, menar jag, att ta avstånd
              från Tobinskatten.
            </seg>
          </u>
          <note type="speaker" n="4d6cbc3a">
            Anf. 27 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-9" n="44cc382f">
            <seg n="5f3a1198">
              Herr talman! Utgångspunkten för den här diskussionen är naturligtvis
              att vi har ett bekymmer med att finansiella marknader ställer
              till oreda i världen. Om några veckor åker jag till världsbanks-
              och valutafondsmötet för att diskutera livsmedelspriserna som
              är ett exempel på hur spekulationsekonomin förstorar samhällsproblem
              och gör att förloppen ofta blir mer dramatiska än vad som annars
              skulle vara nödvändigt.
            </seg>
            <seg n="6dcdce01">
              Just därför har Sverige gått före när det gäller att ha en ordentlig
              politik, en ordning-och-reda-orienterad politik, på området. Som
              första land i världen har vi i Sverige infört en bankstabilitetsavgift.
              Vi gjorde bedömningen att vi kommer att ha upprepade bankkriser.
              Om vi inte anser att skattebetalarna ska stå för dem är det viktigt
              att sätta av tillgångar och medel för att lösa detta.
            </seg>
            <seg n="8d6d690d">
              När vi efter ett långt socialdemokratiskt regeringsinnehav med
              stöd av Miljöpartiet tog över fanns det ingen sådan ordning. Banklagskommitténs
              arbete hade lagts på hyllan, och några resurser fanns inte avsatta
              för att hantera vare sig kriser i termer av lagstiftning eller
              kriser i termer av medel.
            </seg>
            <seg n="285681b0">
              Sverige gick först fram med denna bankstabilitetsavgift. Barack
              Obama och USA följde efter. Vi ser att också britter och en del
              andra har gjort detsamma.
            </seg>
            <seg n="0b05d563">
              Nu får vi i stället en diskussion om en transaktionsskatt. Till
              att börja med är den svenska erfarenheten här väldigt relevant.
              Sverige är ett av de få länder som har prövat att införa en transaktionsskatt.
              På en lång rad finansiella instrument blev effekten att praktiskt
              taget all handel omedelbart flyttade till London.
            </seg>
            <seg n="9258f6d9">
              I dag har vi en situation i världen där en lång rad länder är
              mycket tydliga med att det för dem inte är aktuellt med den här
              typen av skatter. Jag minns vad den kinesiske finansministern
              sade på G20-mötet i London: Vi har inget behov av att dämpa spekulationer
              i bankerna därför att våra banker inte ägnar sig åt spekulation.
              De genomför viktiga samhällsinvesteringar.
            </seg>
            <seg n="7b0b6093">
              Vi kommer aldrig att nå enighet, utan det kommer att finnas länder
              som av ideologiska eller politiska skäl väljer att inte delta.
              Det spelar ingen roll var i världen de ligger. Man kommer ändå
              att flytta handeln dit. Det kommer att medföra stora kostnader
              för oss.
            </seg>
            <seg n="901a8286">
              Vår egen erfarenhet tidigare var att de skatteintäkter vi fick
              in var en fraktion av det vi föreställde oss. Sannolikheten för
              att vi når en global uppgörelse i frågan är i det närmaste obefintlig.
            </seg>
            <seg n="c6a5ae80">
              Varför förs då det som skulle kunna beskrivas som plakatpolitik?
              Ja, en tolkning är att politiska ledare som är under tryck eller
              inte vill genomföra verkningsfulla åtgärder väljer den här vägen.
            </seg>
            <seg n="9676be03">
              Om man till exempel inte vill eller orkar införa en stabilitetsavgift,
              inte orkar sätta upp en myndighet för att hantera banker i kris
              och inte orkar ta i frågor om kapitaltäckning flyr man kanske
              till en fråga som politiskt är helt ofarlig eftersom man vet att
              den aldrig på riktigt kommer att föras upp på agendan.
            </seg>
            <seg n="1911dd5a">
              Då kan man bedriva nämnda typ av plakatpolitik i stället för
              att ta i grundfrågan: Vad gör vi när det gäller skatter, avgifter
              och krisinstrument för att säkra att vi har resurser att hantera
              banker i kris utan att det skapar en offentligfinansiell katastrof?
              Det är en oerhört viktig diskussion.
            </seg>
            <seg n="7b76982a">
              Länder som går fel här Irland och Island får betala priset för
              det i decennier. Därför är den rimliga vägen att gå på grundproblemet,
              precis som vi gör i miljöbeskattningen. Det är balansräkningen
              som blir kostsam om den blir för stor när vi väl ska sanera en
              bank. Därför är det rimligt att lägga avgiften på bankerna. Flyttar
              de sin balansräkning till andra eller krymper den har vi delvis
              åtgärdat problemet. Då är det andra, skattebetalare, som får bära
              kostnaden för den verksamheten.
            </seg>
            <seg n="0917f915">
              Detta med en transaktionsskatt saknar fullständigt realism. Det
              är en onödig sidodiskussion till de viktiga diskussioner om stabilitetsavgifter
              och kapitaltäckning som vi borde föra.
            </seg>
          </u>
          <note type="speaker" n="ade7d485">
            Anf. 28 ANNIKA LILLEMETS (MP):
          </note>
          <u who="annika_lillemets_d743a3" xml:id="i-5bebe29f0a017a06-1" n="6cb99f83">
            <seg n="e40fade9">
              Herr talman! Jag ska försöka hinna svara på så mycket som möjligt.
            </seg>
            <seg n="013f1f5c">
              Finansministern och andra nämner den skatt på köp och försäljning
              av värdepapper som fanns i Sverige mellan 1984 och 1991. Den är
              mycket riktigt ett exempel på en dåligt utformad skatt på finansiella
              transaktioner. Eftersom man beskattade börsmäklarna var det lätt
              att slippa betala genom att helt enkelt flytta handeln utomlands.
              Genom att i stället beskatta själva transaktionen, oavsett var
              den äger rum, går detta att undvika.
            </seg>
            <seg n="f67e813a">
              Det är även möjligt att komplettera med en så kallad exitavgift
              som måste betalas om affären flyttas utanför gränserna för landet
              eller det område som skatten gäller inom. Finansministern uppmärksammar
              inte att det i Storbritannien finns en väl fungerande skatt på
              aktieaffärer sedan 1963. Är det plakatpolitik eller orealistiskt?
              Den finns ju. Internationella valutafonden, IMF, konstaterar också
              att det är fullt möjligt att konstruera en skatt på finansiella
              transaktioner som fungerar utan de nackdelar som förekom i Sverige.
            </seg>
            <seg n="927d8f53">
              Det är alltså fantasilöst att inte överväga andra konstruktioner
              än den svenska, som visat sig misslyckad inte minst när det faktiskt
              redan finns andra fungerande system på nationell nivå i drift
              i världen.
            </seg>
            <seg n="697836cc">
              IMF påpekar vidare i sin rapport till G20 förra året att skatten
              inte heller alls är svår att genomföra rent tekniskt, eftersom
              transaktionerna sker via datorer. Det är inte troligt att transaktionerna
              kommer att flyttas någon annanstans om en spekulationsskatt införs
              inom EU. Det finns många skäl till att banker och företag vill
              stanna i Sverige och EU exempelvis den trygghet det ger att staten
              hjälper till om det går snett.
            </seg>
            <seg n="147c8d00">
              Även detta uttalar sig Internationella valutafonden om. Det påpekas
              att en finansiell transaktionsskatt inte automatiskt driver bort
              finansiell verksamhet. Det är också värt att notera att Londonbörsen
              alltjämt är världens näst största, trots skatten på aktiehandel.
              EU är världens största finansmarknad, och det ligger väl mycket
              i vad EU-parlamentet säger: Det ligger i EU:s eget intresse att
              ta ledningen för att införa transaktionsskatt både inom unionen
              och globalt. Självklart måste dock ambitionen vara att skatten
              ska införas globalt.
            </seg>
            <seg n="f8bae8c0">
              Finansministern tar också upp frågan om den så kallade stabilitetsavgiften,
              som faktiskt är irrelevant i diskussionen om transaktionsskatt.
              Stabilitetsavgiften innebär att kreditinstitut och andra som omfattas
              av stödsystemet betalar en avgift till en fond, ur vilken pengar
              tas till stöd vid eventuella kommande finanskriser. Då får alltså
              kreditinstituten, och inte bara skattebetalarna, bidra till att
              betala för de problem de eventuellt orsakar i framtiden.
            </seg>
            <seg n="ced1e17c">
              Detta är jättebra, men stabilitetsavgiften kan inte ersätta skatten
              på finansiella transaktioner. Pengarna är nämligen öronmärkta
              och kan inte användas till annat, som fattigdomsbekämpning eller
              klimatinvesteringar. Inte heller dämpar stabilitetsavgiften spekulation,
              som en Robin Hood-skatt kan förväntas göra. De utesluter dessutom
              inte varandra. Båda behövs, men av olika skäl. Stabilitetsavgiften
              har alltså inget att göra med den fråga vi i dag diskuterar.
            </seg>
            <seg n="87152ba1">
              Jag tror att jag lugnar mig där.
            </seg>
          </u>
          <note type="speaker" n="6fad6150">
            Anf. 29 ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-4a9b886cc2aa4827-0" n="c2563210">
            <seg n="a313c0c0">
              Herr talman! Låt mig göra två, väldigt kortfattade, kommentarer.
              Jag vill säga att det är naivt av svenska miljöpartister att driva
              denna fråga. Låt mig förklara varför.
            </seg>
            <seg n="56ef39b2">
              Det är naivt att tro att detta skulle få den effekt man hoppas
              på. Vi kommer nämligen aldrig att få med hela världen på detta,
              och ska det fungera ska alla länder vara överens. Det är naivt
              att tro att Kina och Indien skulle tycka att detta är en lysande
              idé. Därför tror jag att det är dömt att misslyckas, och det blir,
              precis som finansministern sade, plakatpolitik.
            </seg>
            <seg n="e8a62ea8">
              Jag vill lyfta fram en annan aspekt. Jag vill inte på något sätt
              misstänkliggöra interpellantens intentioner och goda tanke med
              detta, men det pågår just nu en diskussion i EU-parlamentet om
              budgeten. Alla vill ha mer pengar. Man vill inte minska på något,
              och då har man kommit på en lysande idé: Det låter vackert med
              transaktionsskatt, samtidigt som man faktiskt kan få en egen skattebas.
              Man vill öka budgeten i EU-parlamentet.
            </seg>
            <seg n="bbec49e2">
              Det är naivt att inte se denna parallell. Det handlar inte bara
              om en välgärning, som jag säkert tror att denna interpellant vill
              göra, mot fattiga i Afrika. Det handlar också om att EU vill öka
              sin egen budget och ta in en egen skattebas.
            </seg>
          </u>
          <note type="speaker" n="a097b1cc">
            Anf. 30 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-10" n="44cc382f">
            <seg n="24a1eebc">
              Herr talman! Ibland är det viktigt att se igenom varför diskussioner
              förs. Jag är övertygad om att denna diskussion förs därför att
              ett antal länder inte vågar föra diskussionen om stabilitetsavgift
              och inte vågar tala kapitaltäckning. Det är de verkningsfulla
              åtgärderna för att stabilisera en finansiell sektor. Det vill
              man dock undvika, och därför har vi en annan diskussion. Den rör
              transaktionsskatter.
            </seg>
            <seg n="ec6afe71">
              Alla som har arbetat igenom denna fråga vet att en transaktionsskatt
              inte kommer att fungera om den inte blir global. Frågan har tröskats
              fram- och baklänges i de internationella sammanhangen. IMF har
              gjort genomgångar både tidigare och nu, och de landar alltid i
              samma slutsats: Om vi inte talar om en global omsättningsskatt
              kommer detta inte att fungera. Låt oss vara väldigt tydliga på
              denna punkt. Det är alltså helt orealistiskt att genomföra denna
              skatt.
            </seg>
            <seg n="6182dae3">
              USA, Kanada, Singapore och Kina är bara några av de länder som
              starkt motsätter sig en sådan omsättningsskatt. I det ögonblick
              man inför en sådan i euroområdet kommer det naturligtvis att ha
              undergörande effekter på sysselsättningen i London och Helsingfors,
              för då flyttar handeln därifrån. Genomför man den i EU kommer
              det att ha undergörande effekter på sysselsättningen i New York
              och Kanada. Genomför man den där också kommer den att ha undergörande
              effekter på sysselsättningen i Singapore.
            </seg>
            <seg n="e6683390">
              Det kan mycket väl sluta med att vi i stället får in mindre skatteintäkter
              för att vi förlorar löneskatter och bolagsskatter från dessa institutioner.
            </seg>
            <seg n="a0728f68">
              Det är därför stabilitetsavgiften är nyckeln. Den sätter en skatt
              på det som är riskfyllt för vårt samhälle, nämligen att banken
              blåser upp sin balansräkning. Det är det som är kärnan i en bankkris,
              att man tar på sig skulder och åtaganden som man sedan inte kan
              bära. Det är därför det är ett glaspärlespel, ett spel med speglar,
              där man försöker lura oss att diskutera något som inte är kärnan.
              Kärnan är stabilitetsavgiften och kapitaltäckningen. Det är den
              vi borde diskutera.
            </seg>
            <seg n="2a637bfb">
              Därtill är det naturligtvis en fascinerande omprövning som Miljöpartiet
              har gjort när man nu anser att skattepolitiken inte längre är
              en nationell angelägenhet utan i stället ska läggas på EU-nivå.
              Gäller det inkomstskatter, arbetsgivaravgifter och sociala avgifter?
              Gäller det våra pensionssystem och alla andra delar av skattesystemet?
              Eller är det egentligen så att Miljöpartiet borde stå upp för
              vår rätt att beskatta oss själva? Svenska folkets urgamla rätt
              att sig själv beskatta denna beskattningsrätt ska ligga i Sveriges
              riksdag, ingen annanstans.
            </seg>
          </u>
          <note type="speaker" n="e51b6211">
            Anf. 31 ANNIKA LILLEMETS (MP):
          </note>
          <u who="annika_lillemets_d743a3" xml:id="i-5bebe29f0a017a06-2" n="6cb99f83">
            <seg n="3955a7d7">
              Herr talman! Jag har lite svårt att förstå varför det skulle
              vara orealistiskt att driva någonting som redan fungerar i Storbritannien.
              Finansministern svarade inte på den frågan. Det fungerar i Storbritannien.
              Londonbörsen är den näst största i världen. Man har haft en skatt
              på aktiehandel där sedan 1963. Är det plakatpolitik? Är det orealistiskt?
              Det förstår inte jag.
            </seg>
            <seg n="f315556f">
              Det är de finansiella spekulationerna som orsakar finansbubblor
              och driver upp orealistiska värden. Det handlar om de sekundsnabba
              affärer som inte tillför någonting till den reala ekonomin. Vi
              pratar om olika saker här stabilitetsavgifter är bra, men det
              är inte det vi talar om.
            </seg>
            <seg n="8398ebe9">
              Skatt på finansiella transaktioner skulle ha en annan god effekt,
              nämligen att helt enkelt lugna ned ekonomin. Jag kan hänvisa till
              exempel till Nobelpristagaren i ekonomi, Paul Krugman, som menar
              att en sådan skatt skulle ha kunnat bromsa den typ av spekulation
              som ledde fram till den förväntade finanskrisen 2008. Tiden för
              en sådan skatt har kommit, säger Paul Krugman.
            </seg>
            <seg n="bad1fc12">
              Jag tycker att det är en väldigt moralisk fråga. Vem ska egentligen
              betala för det man ställer till med? Ska finansmarknaden betala
              för de bubblor den har blåst upp? Ska börshajars och spekulanters
              särintressen skyddas på bekostnad av alla oss andra? Jag tycker
              faktiskt inte det. Jag tycker fortfarande att finansministerns
              argumentation mot en sådan Robin Hood-skatt är väldigt ihålig.
              Jag tycker att det är märkligt att Moderaterna spjärnar emot,
              och jag tycker inte att stabilitetsavgiften är svaret.
            </seg>
            <seg n="6457f3c8">
              Jag tackar dock ändå för debatten, förstås!
            </seg>
          </u>
          <note type="speaker" n="ce5d5850">
            Anf. 32 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-11" n="44cc382f">
            <seg n="fd598e1b">
              Herr talman! Sverige har varit det land som först har tagit tag
              i dessa svårigheter. Efter en lång tid av inaktivitet från socialdemokrater
              och miljöpartister satte vi högsta fart med både Banklagskommitténs
              viktiga arbete och med att få fram en stabilitetsavgift. Vi anser
              nämligen att det är viktigt att reglera dessa aktiviteter som
              riskerar att ställa till så stor skada. Vi anser också att det
              är självklart att det är bankerna som ska bära kostnaderna för
              de kriser de ställer till med.
            </seg>
            <seg n="a8dc03c1">
              Nu har vi redan inlett en diskussion om kapitaltäckning där Sverige
              tillsammans med en handfull andra länder som Schweiz och Israel
              leder diskussionerna. Vi måste skärpa kraven på bankerna därför
              att överskuldsättning är grunden till att vi får finansiella kriser
              som medför enorma kostnader för samhället. Det måste vi göra någonting
              åt.
            </seg>
            <seg n="c72b531e">
              Miljöpartiet vill föra en diskussion om transaktionsskatter.
              Igen måste jag försöka tydliggöra hur jag ser på detta. För mig
              är Miljöpartiets position obegriplig. Den här diskussionen tror
              jag förs av dem som för den i de internationella forumen därför
              att de vill slippa föra den riktiga diskussionen om det man kan
              och det man bör göra åt sin egen ekonomi, det vill säga att införa
              en stabilitetsavgift som gör att man har förmåga att möta krisen.
              Det är jobbigt därför att man då får ta en konflikt med bankerna
              och måste säkra att resurserna finns.
            </seg>
            <seg n="166b6f0a">
              Kapitaltäckningen säkrar att bankerna har en starkare förmåga
              att stå emot kriser. Orkar man inte och vill inte föra den diskussionen
              tar man i stället en diskussion om en transaktionsskatt, som man
              vet aldrig kommer att bli en riktig diskussion därför att det
              finns så många länder som kommer att säga: Det är en väldigt intressant
              idé. Var så god och pröva och se sedan hur hela handeln flyttar
              dit.
            </seg>
            <seg n="0e8f0ba5">
              För mig är det alldeles uppenbart att det förhåller sig på det
              sättet. Jag skulle verkligen vilja vädja till Miljöpartiet att
              försöka se igenom de här dimridåerna, som endast har syftet att
              undvika att vidta de nödvändiga åtgärderna för att säkra stabiliteten.
            </seg>
          </u>
          <note n="3df30a32">
            Överläggningen var härmed avslutad.
          </note>
          <note n="3a60e140">
            8 § Svar på interpellation 2010/11:262 om ökade inkomstklyftor
          </note>
          <note type="speaker" n="3c819bd1">
            Anf. 33 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-12" n="44cc382f">
            <seg n="5d1cb832">
              Herr talman! Monica Green har frågat mig vad jag avser att göra
              för att öka jämlikheten i Sverige.
            </seg>
            <seg n="a9ffa320">
              Den främsta förklaringen till att hushåll har svag ekonomi är
              att de saknar arbete. Exempelvis är den vanligaste orsaken till
              ekonomiskt bistånd bland unga just arbetslöshet. Regeringen har
              sedan den tillträdde 2006 fört en politik för att stärka arbetslinjen
              och bryta de senaste decenniernas växande utanförskap. Genom jobbskatteavdragen
              och reformerna inom arbetsmarknadspolitiken och sjukförsäkringen
              har regeringen minskat trösklarna in på arbetsmarknaden. Åtgärderna
              har främst riktats mot svaga grupper. För att även öka efterfrågan
              på dessa grupper har regeringen bland annat sänkt de sociala avgifterna
              för unga och gamla.
            </seg>
            <seg n="ac465e17">
              På kort sikt kan de åtgärder som gör det mer lönsamt att arbeta
              leda till ökade inkomstskillnader. På lite längre sikt bedöms
              dock regeringens politik leda till att väsentligt fler personer
              kommer i varaktigt arbete. Inkomsterna bedöms även öka relativt
              sett mest bland de sämst ställda. Det är genom att fler arbetar
              och färre är bidragsberoende som inkomstfördelningen hålls samman.
              Den långsiktigt bästa fördelningspolitiken är därför att få fler
              i arbete.
            </seg>
            <seg n="3000a682">
              Jobbpolitiken har sedan den kraftiga internationella lågkonjunkturen
              inriktats på att motverka att arbetslösheten biter sig fast. Tack
              vare en ansvarsfull finanspolitik kan en expansiv politik för
              att förstärka och temporärt komplettera regeringens tidigare åtgärder
              drivas. I januari 2011 var exempelvis antalet sysselsatta i åldrarna
              1574 år 136 000 personer fler än samma period 2010, och antalet
              långtidsarbetslösa var 23 000 färre. Siffrorna understryker att
              återhämtningen i den svenska ekonomin är bred och går snabbt.
              Regeringens ansvarsfulla finanspolitik har därtill skapat utrymme
              för att under 20092012 öka ett flertal transfereringar. Inkomsterna
              har därmed förstärkts för ekonomiskt svaga grupper. Det är regeringens
              fortsatta ambition att ytterligare stärka arbetslinjen och driva
              en effektiv fördelningspolitik som gagnar dem som har det allra
              sämst.
            </seg>
          </u>
          <note type="speaker" n="ee5b53ea">
            Anf. 34 MONICA GREEN (S):
          </note>
          <u who="monica_green_650948" xml:id="i-3b3cf877d745fa29-0" n="518f6dc0">
            <seg n="67b90bea">
              Herr talman! Tack så mycket för svaret! Vi får lite motstridiga
              uppgifter från regeringen. Ibland får vi höra om att det är bra
              med större skillnader, att det är bra med incitament, att man
              måste vidta åtgärder för att folk ska komma i arbete, och därför
              måste vi sänka deras ersättningar och så vidare. Det är den ena
              linjen som regeringen brukar driva. Den andra brukar vara den
              motsatta. Anders Borg brukar påstå att man gynnar låginkomsttagarna
              mest med sin politik.
            </seg>
            <seg n="5c59e361">
              Inget av det här är särskilt framgångsrikt, och att man skulle
              gynna låginkomsttagarna, som Anders Borg just läste upp, är fel.
              Socialdemokraterna har tagit reda på det genom riksdagens utredningstjänst.
              Riksdagens utredningstjänst har gjort en noga genomgång av hur
              det egentligen har slagit. Det har visat sig tydligt att er politik
              helt och hållet har gynnat höginkomsttagarna.
            </seg>
            <seg n="32f695e3">
              Det viktigaste är att få jobb. Det absolut viktigaste är att
              vi sätter jobben först jobben, jobben, jobben och ser till att
              människor blir anställningsbara. Alltså måste vi investera i människors
              kunskap, och vi måste investera i utbildning, utbildning och utbildning
              och ge människor många chanser, inte stänga ute människor. Den
              borgerliga regeringens politik har inneburit att människor har
              stängts ute, bland annat från chanser till jobb.
            </seg>
            <seg n="8674deb8">
              Jag delar Anders Borgs uppfattning att det är oerhört viktigt
              att få människor i arbete. Men er politik har inte lett till att
              fler har kommit i arbete. Ni brukar säga att krisen inte var ert
              fel. Den uppfattningen delar jag; jag tycker inte att det var
              ert fel att det blev en kris. Men om man nu säger att det inte
              är ert fel att det blev en kris men att det är ert fel att krisen
              är över håller argumenten inte riktigt ihop. Då brukar Anders
              Borg lägga till att eftersom vi har så bra ekonomi kom vi snabbare
              ur krisen än andra länder. Det kan ligga någonting i det. Men
              varför har vi bra ekonomi, Anders Borg?
            </seg>
            <seg n="23170c3d">
              När Anders Borg var nytillträdd finansminister brukade han berömma
              Göran Persson och Socialdemokraternas aktiva åtgärder för att
              bygga en stark ekonomi på 90-talet. Det är Göran Persson som ska
              hyllas för det här och som Anders Borg brukade hylla, åtminstone
              i början. Sedan har han försökt att glömma bort vad vi gjorde.
              Det är ändå så, och där är vi överens, att de starka fundamenten
              och de starka stabila ekonomiska regler som vi har i Sverige har
              gjort att Sverige står starkt. Men vi ska också komma ihåg att
              det var en airbag som Anders Borg ärvde med 100 miljarder i överskott.
            </seg>
            <seg n="ad0af842">
              Nej, Anders Borg, ni kan inte påstå att krisen inte är ert fel
              och sedan dra åt er äran av att krisen går över och att vi går
              in från en lågkonjunktur till en högkonjunktur. Jag delar uppfattningen
              att det är jobben som ska till och att det är de som utjämnar
              klyftorna. Men ni måste också se till att er politik det kanske
              inte ni vill, men det skulle jag vilja leder till det Anders Borg
              påstår, nämligen att klyftorna minskar. I praktiken har det visat
              sig att det är höginkomsttagarna som har tjänat på er politik
              och att klyftorna har ökat under hela den här tiden.
            </seg>
          </u>
          <note type="speaker" n="971fb92f">
            Anf. 35 ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-4a9b886cc2aa4827-1" n="c2563210">
            <seg n="b7e05365">
              Herr talman! Låt mig relativt kortfattat säga någonting om den
              här interpellationen. Jag tycker att det är bra att vi pratar
              om inkomstskillnader i Sverige. Det land som har alldeles för
              stora inkomstskillnader riskerar att falla isär.
            </seg>
            <seg n="9d004216">
              Det är glädjande att Sverige tillhör de OECD-länder om vi inte
              är först är vi bland de första som har den mest sammanpressade
              inkomststrukturen. Det finns en poäng med det. Men det finns också
              en poäng med att man har vissa inkomstskillnader. Jag tror inte
              att Monica Green är förespråkare av inga inkomstskillnader alls,
              för det vore inte speciellt smart att utbilda sig inom vissa yrken
              om alla tjänade precis lika mycket.
            </seg>
            <seg n="a54f4307">
              Jag tycker att interpellanten skjuter över målet, eller kanske
              skjuter i fel mål, därför att den allra viktigaste frågan för
              att bekämpa ojämlikhet i Sverige är arbete och arbetslinjen. Den
              allra bästa fördelningspolitiken är, precis som finansministern
              sade, en tydlig arbetslinje. Då är det viktigaste inte att bara
              fokusera på inkomstskillnaderna utan på marginaleffekten av att
              arbeta, marginaleffekten av att stå utanför eller att komma in
              eller att vara låginkomsttagare. Där har den här regeringen gjort
              väldigt mycket.
            </seg>
            <seg n="5344b6bc">
              Jobbskatteavdraget till exempel har lett till en 10-procentig
              ökning av den disponibla inkomsten hos den fattigaste tiondelen.
              Den som tjänar minst har alltså fått procentuellt mest. Så är
              det, och jag tycker att det är glädjande att en undersköterska
              hemma i Örebro har fått en hel månadslön mer kvar i plånboken
              som hon eller han kan använda antingen till att spara, till att
              köpa det man behöver i familjen eller till att åka på semester.
              Det kunde man inte tidigare. Det tycker jag är väldigt relevant.
            </seg>
            <seg n="a1374ce6">
              När vi pratar om inkomstskillnader tycker jag att vi måste prata
              om bottennivån, att vi tillsammans lyfter golvet, att fler kan
              komma in på arbetsmarknaden och att fler får möjligheter till
              ett lönearbete. Det har den här regeringen tydligt gjort.
            </seg>
            <seg n="e7b16c49">
              Jag hoppas att regeringen vill fortsätta arbetet med att minska
              marginaleffekterna, för det är så vi skapar ett jämlikare samhälle
              där det faktiskt lönar sig att jobba. Fortfarande är marginaleffekterna
              för ensamstående med barn väldigt höga. Jag hoppas att regeringen
              vill och vågar fortsätta att sänka skatten för dem som tjänar
              minst. Det tycker jag är den allra viktigaste frågan. Därför tycker
              jag att interpellanten skjuter lite över målet i just den här
              frågan.
            </seg>
          </u>
          <note type="speaker" n="5a990e41">
            Anf. 36 FINN BENGTSSON (M):
          </note>
          <u who="finn_bengtsson_813f74" xml:id="i-2d15d8ef3e85f140-0" n="7ac6add1">
            <seg n="1d33bcbf">
              Herr talman! Tack, Monica Green, för en interpellation på ett
              känt tema som vi har diskuterat många gånger här i kammaren! Och
              tack så mycket, finansministern, för svaret som var väldigt upplyftande
              för mig att läsa! Det lägger nämligen in en dimension till som
              jag skulle vilja förtydliga något i mitt inlägg.
            </seg>
            <seg n="5c3558aa">
              När Monica Green och Socialdemokraterna tar upp frågan om inkomstskillnader
              utgår de hela tiden från samma tema som ofta byggs upp, som Monica
              Green nämner, av analyser av den så kallade ginikoefficienten
              som hon nämner i sin interpellation, nämligen ett enkelt verk
              för att räkna fram på en parameter vad som är en inkomstklyfta.
              Om ginikoefficienten är ett innebär det att en person i ett samhälle
              får alla inkomster. Är den noll är det precis lika fördelning
              mellan alla invånare. Däremellan balanserar man koefficienten.
              När den då ökar tas det som intäkt för att man får en snedvriden
              inkomstfördelning, och då gör Socialdemokraterna och Monica Green
              förenklingen att detta måste vara av ondo.
            </seg>
            <seg n="afe6af66">
              Precis som interpellanten nämner är en av konsekvenserna till
              förändringen i ginikoefficienten globaliseringen. Den första fråga
              man kan ställa sig är om vi ska vara negativa till globaliseringen
              och dess fördelar, för den bidrar uppenbarligen till en snedvridning
              åt fel håll, enligt interpellanten och Socialdemokraterna. Sedan
              är frågan: Vilken är då den optimala ginikoefficienten? Är den
              noll? Är det noll vi strävar efter? Säg då rent ut att det ska
              vara exakt lika eller, precis som en socialdemokratisk minister
              sade för länge sedan, att armod fördras förvånansvärt lätt om
              det fördelas lika mellan alla. Ytterst är det alltså så att rikslikaren
              för det som är rättvist är den som har det allra sämst ställt.
              Då måste alla anpassa sig efter det, och då har vi en ginikoefficient
              som är noll och alla är nöjda.
            </seg>
            <seg n="90332317">
              Det som jag skulle vilja återkomma till, herr talman, som just
              belyses i finansministerns välgörande svar är egentligen frågan:
              Vad är då inkomst? Om man nu har klyftor måste man definiera vad
              en inkomst är.
            </seg>
            <seg n="2d462d4d">
              Det intressanta är att inkomst för de flesta av oss är våra löner.
              Det kan också vara räntor, utdelningar av olika slag från kapital
              och annat. Men det är faktiskt också transfereringar, som finansministern
              nämner, alltså våra socialförsäkringar. Det är också konsumtion
              av offentliga varor, till exempel sjukvård, arbetsmarknadsåtgärder
              och annat, som är till stöd för de svaga. Hur kan man satsa på
              den typen av inkomster? Jo, det kan man göra genom att skapa tillväxt.
            </seg>
            <seg n="6fb1c642">
              Finansministern har tillsammans med alliansregeringen sett till
              att även under en av de värsta finanskriser som vi har skådat
              hålla ett reformutrymme för att just satsa på de övriga inkomsterna,
              typ transfereringar av konsumtion av offentliga varor. Här har
              satts till 1 miljard för att stötta psykiatrin, 1 miljard för
              att minska köerna i sjukvården och 1 miljard för att bygga in
              rehabiliteringsåtgärder så att man får folk tillbaka till arbete,
              som i sin tur genererar ännu mer resurser att ge åter.
            </seg>
            <seg n="66a45fa2">
              Då, herr talman, kan man ställa sig en filosofisk fråga när det
              gäller konsumtion av offentliga varor som en inkomst. Det kan
              ju förefalla väldigt orättvist om människor som är sjuka, halta
              och lytta ska konsumera mer, det vill säga ha större inkomster,
              än de som är friska. Det blir lite grann en paradox när man gör
              en så ytlig analys som Monica Green och Socialdemokraterna gör
              av frågan om inkomstskillnader.
            </seg>
            <seg n="215743f5">
              Herr talman! När det gäller just de gemensamma utgifterna, som
              kan tolkas som inkomster på många av samhällets olika plan, är
              det viktigt att det finns en spridning så att man inte har en
              exakt rättvisa à la någon ginikoefficient utan utifrån behov.
              Det är precis det som Socialdemokraterna säger i annan retorik,
              men då blandar de ihop det och säger att detta inte ska ses som
              inkomster trots att det bör tolkas så.
            </seg>
          </u>
          <note type="speaker" n="9034847e">
            Anf. 37 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-13" n="44cc382f">
            <seg n="3610a3a0">
              Herr talman! Sammanhållning är en av de viktigaste värderingarna
              i ett bra samhälle. Välfärd och trygghet bygger på full sysselsättning.
              Det ger sammanhållning. Det är det som den här regeringen arbetar
              utifrån, och det är där skiljelinjen i svensk politik går.
            </seg>
            <seg n="fe4d39dd">
              Sverige är i dag ett av de länder i världen som har minst inkomstskillnader.
              Vi är ett av de länder i världen som har minst förmögenhetsskillnader.
              Vi har, såsom EU mäter det, en av de minsta riskerna för materiell
              fattigdom. Vi är ett av de länder där risken för långvarig arbetslöshet
              och utanförskap har kommit ned på en låg nivå.
            </seg>
            <seg n="5b44dc83">
              Det här är viktiga utgångspunkter för oss, därför att vi vill
              ha ett samhälle som präglas av sammanhållning. Det är därför som
              vi egentligen ska tala om välfärdsskillnader. Tittar vi på tillgången
              till alla nyttigheter sjukvård, barnomsorg och äldreomsorg och
              vad det ger människor i termer av resurser och förmågor är Sverige
              förmodligen, tillsammans med de andra nordiska länderna, det mest
              jämställda och jämlika landet bland dem som vi kan jämföra oss
              med.
            </seg>
            <seg n="d3682e0d">
              Hur håller vi ihop ett samhälle i en globaliserad värld? Ja,
              vi har några väldigt tydliga linjer i detta. En är arbetslinjen.
              Barnfattigdom, inkomstskillnader och välfärdsskillnader grundar
              sig i utanförskap. Med en hög sysselsättningsnivå, låg arbetslöshet,
              en låg andel i sjukförsäkring och förtidspension och en låg andel
              välfärdsberoende i termer av socialbidrag håller samhället ihop.
            </seg>
            <seg n="9da4ac62">
              En annan är kunskap. Om kunskap är kärnan i skolutbildningen
              får vi en social rörlighet där vars och ens förmåga avgör vilken
              plats man kan skapa sig själv. Kunskap är viktigt, därför att
              om de minst utbildade är välutbildade behöver vi inte inkomstskillnader.
            </seg>
            <seg n="baf82b60">
              Välfärdens kärna är oerhört central, att alla har tillgång till
              sjukvård, äldreomsorg och barnomsorg. Då kan vi omfördela utan
              att vi undergräver drivkrafterna för arbete, därför att vi tillhandahåller
              detta som tjänster som är viktiga för att alla ska ha ett bra
              och anständigt liv. Och vi kan behöva riktade stöd, precis som
              regeringen har förstärkt när det gäller barndelen i bostadsbidraget
              eller för den delen flerbarnstillägget.
            </seg>
            <seg n="644baab1">
              Var går då skiljelinjen i detta? Problemet är att Socialdemokraterna
              är blinda för de fattigdomsfällor som de så gärna skapar. Man
              har inga svårigheter med att bygga ut kraftigt inkomstprövade
              system som leder till att de med sämst inkomster, ensamstående
              föräldrar, ofta får skattetrappor, marginaleffektstrappor, på
              över 100 procent.
            </seg>
            <seg n="242d8c14">
              Socialdemokraterna har byggt en välfärdsmodell där den som träder
              in i arbete från till exempel sjukskrivning eller arbetslöshet
              i praktiken får 510 procent extra i inkomster, om vi talar om
              en låginkomsttagare. I decilgrupp 1, de 10 procenten med lägst
              inkomster, är tröskeleffekten i dag 110 procent, det vill säga
              att man förlorar 10 procent på att gå in på arbetsmarknaden.
            </seg>
            <seg n="0eb7d0f2">
              Socialdemokraterna har också ett tungt ansvar för arbetslösheten.
              Den massarbetslöshet vi fick efter 90-talskrisen befäste Socialdemokraterna
              med fler i förtidspension, fler i sjukskrivningar, fler i åtgärder.
              Till slut stod 2223 procent av den arbetsföra befolkningen utanför
              arbetsmarknaden. Den arbetslösheten bygger orättvisor. Den bygger
              skillnader i välfärd. Den bygger utanförskap. Den betyder också
              att man inte kan prioritera kärnverksamheten. Det lovades pengar
              till kommunerna, men du såg dem aldrig därför att pengarna gick
              till bidragssystemen.
            </seg>
            <seg n="a3369169">
              Detta vägrar Socialdemokraterna att ta till sig. Man vill återskapa
              problemen, nedmontera arbetslinjen, återuppbygga massarbetslöshetens
              bastioner och följaktligen också sätta kärnverksamheterna på svältkur.
              Allra tydligast är det i skolan, där den gamla flumpolitiken som
              Socialdemokraterna står för också är det svar man har på framtidens
              frågor i dag.
            </seg>
          </u>
          <note type="speaker" n="f3d0119b">
            Anf. 38 MONICA GREEN (S):
          </note>
          <u who="monica_green_650948" xml:id="i-3b3cf877d745fa29-1" n="518f6dc0">
            <seg n="e98b332f">
              Herr talman! Jag har all respekt för Anders Borgs retorik, men
              den hjälper inte när han säger en sak och det visar sig i praktiken
              bli en helt annan.
            </seg>
            <seg n="718136cb">
              Det är jättetrevligt att stå här och säga att vi ska hålla ihop
              grupperna kul för Anders Borg att säga! Det låter ju bra i talarstolen,
              men det är inte så i praktiken.
            </seg>
            <seg n="ac5b67f5">
              Vi har sett i våra och i riksdagens utredningstjänsts utredningar
              hur klyftorna har ökat. Det hjälper inte att Anders Borg säger
              att vi ska hålla ihop grupperna när det han gör är raka motsatsen.
              Det hjälper inte att han säger att vi ska minska utanförskapet
              när han ser till att 70 000 fler är i utanförskap nu än när ni
              tog över. Det hjälper inte att Anders Borg säger att vi ska ta
              ned arbetslösheten. När ni tog över var arbetslösheten 6 procent.
              Det var massarbetslöshet, jag håller med om det. Arbetslösheten
              var alldeles för hög. Nu är arbetslösheten 8 procent. Vad kallar
              ni det?
            </seg>
            <seg n="f6cb4f0c">
              Det går åt rätt håll, säger Anders Borg. Vi är så duktiga i Sverige.
              Men långtidsarbetslösheten biter sig fast. Var tredje arbetslös
              är långtidsarbetslös. Vår ungdomsarbetslöshet är en av de högsta
              i Europa.
            </seg>
            <seg n="ba38d2b6">
              Anders Borg säger: Det här är viktigt; vi gör mycket för dessa
              grupper. Men det märks inte; det syns inte. Er jobbpolitik har
              inte fungerat.
            </seg>
            <seg n="19419aef">
              Ni har infört ett jobbskatteavdrag som har kostat gigantiska
              pengar och som har lönat de välbetalda väl. Det har dock inte
              lett till fler arbeten.
            </seg>
            <seg n="0cc606d3">
              Sverige är inne i en högkonjunktur, vilket vi är glada för. Jobben
              kommer, vilket vi också är glada för. Efter en lågkonjunktur då
              jobben försvunnit kommer jobben tillbaka när efterfrågan startar
              igen. Det är vi glada för, men det har inget med er politik att
              göra. Det har att göra med att vi klarade oss bra ur krisen tack
              vare att Sverige har starka och stabila offentliga finanser och
              att ni ärvde ett överskott, en airbag, på 100 miljarder kronor.
              Det har ni haft nytta av.
            </seg>
            <seg n="9a41e841">
              Jag tror inte att Anders Borg vill riva upp våra starka fundamenta
              och regler som gör att vi inte hamnar där vi hamnade förra gången
              ni styrde. Han vill ha god ekonomisk hushållning. Här är vi överens.
            </seg>
            <seg n="7c368c83">
              Man kan dock inte plötsligt säga att allt är sossarnas fel. Anders
              Borg säger att det är sossarnas fel att det är hög arbetslöshet.
              Men ni har styrt i fem år. Ni gick till val på att fixa jobben,
              men ni har inte fixat dem.
            </seg>
            <seg n="24b0e0f7">
              Finn Bengtsson säger att halta och lytta inte ska tjäna mer pengar
              än de som jobbar. Vilken människosyn! Jag antar att Finn Bengtsson
              menar de svårt sjuka när han tar orden halta och lytta i sin mun.
            </seg>
            <seg n="a37c5e17">
              Jag menar att de sjuka ska ha rätt till sjukersättning även i
              framtiden. Man blir inte frisk av att vara fattig. Man blir inte
              heller frisk av att kastas ut ur det sjukförsäkringssystem som
              ni har infört och som innebär att människor efter en viss tidsgräns
              inte ska få ersättning längre.
            </seg>
            <seg n="c4992d5e">
              Anders Borg förklarar att de stora skillnaderna är nödvändiga,
              för annars blir människor inte friska och går inte tillbaka till
              jobbet. Det är cyniskt att inte lita på människor, att inte tro
              att svårt cancersjuka är sjuka och att överpröva människors sjukdom.
              Anders Borg säger i talarstolen att om människor bara får mindre
              i ersättning blir de friska och går tillbaka till arbetet. Det
              kanske låter bra i retoriken, men det är cyniskt och inte ett
              dugg humant. Här krävs bättring, Anders Borg!
            </seg>
          </u>
          <note type="speaker" n="cb95541d">
            Anf. 39 FINN BENGTSSON (M):
          </note>
          <u who="finn_bengtsson_813f74" xml:id="i-2d15d8ef3e85f140-1" n="7ac6add1">
            <seg n="cda4da49">
              Herr talman! Denna interpellation berör jämlikhet, och ytterst
              är detta ett ideologiskt diskussionsforum. Låt mig därför avrunda
              med att ge en reflexion över ideologiska ord som berör jämlikhet,
              till exempel frihet, rättvisa och trygghet.
            </seg>
            <seg n="e9095ad7">
              För socialisten är friheten för individen ett tveksamt begrepp
              och inget mål i sig. Utraderad egoism och oskiljaktiga individer
              skapar ett slags kollektiv frihet som upplevs som en definition
              på rättvisa. När alla är lika är alla fria, vilket är rättvist.
              Men om någon inte är lik saknas kollektiv frihet, och följaktligen
              råder orättvisa. Lika behandling är underordnat ett resultat som
              ger lika utfall för alla. Trygghet garanteras med kollektiva beslut
              och regleringar framför självbestämmande bland enskilda.
            </seg>
            <seg n="d62fa9ff">
              Som borgerlig vill jag se varje enskild individs behov i en gemensam
              välfärd, precis som nämndes i Anders Borgs förra inlägg. Frihet
              är när individen skyddas mot onödiga inskränkningar av en kollektiv
              stat. Kollektiva systemlösningar ger alltför lätt omfattande individuell
              ofrihet. Rättvisa är att medborgarna behandlas lika men utan strävan
              efter likformighet mellan individerna i övrigt. En sådan fri och
              rättvist behandlad individ blir tryggare.
            </seg>
            <seg n="424bdc50">
              För att ingen ska komma till skada när individuella behov och
              möjligheter lyfts fram så tydligt knyter vår filosofi ihop individens
              rättigheter med ett eget ansvar och egna skyldigheter i samhället.
            </seg>
            <seg n="4c24e2fc">
              Sammanfattningsvis, herr talman, en kollektivistisk syn tvingar
              alltför lätt enskilda individer till lagstiftning. Vi får alltför
              ofta abdikera från våra egna unika drömmar till förmån för någon
              annans ideal. Vanmakt och frustration skapas hos många men också
              i förlängningen ett inhumant och ineffektivt samhälle.
            </seg>
            <seg n="f65df265">
              Alliansen har under en mandatperiod med sin politik visat att
              detta går att motverka. Det finns nya och förhoppningsfulla människor
              i landet som ser de goda reformerna och den goda utvecklingen
              för en ökad jämlikhet på borgerlig grund.
            </seg>
          </u>
          <note type="speaker" n="6cc5c920">
            Anf. 40 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-14" n="44cc382f">
            <seg n="a90cdec6">
              Herr talman! Monica Green gör en huvudpoäng av retorik och praktik.
              Det är alltid en nyttig sak att diskutera. Socialdemokraterna
              talar gärna rättvisa, men resultaten förskräcker.
            </seg>
            <seg n="8f470ebc">
              Vi vet vad som hände under det långa socialdemokratiska regeringsinnehavet.
              Förmögenhetskoncentrationen förstärktes kraftigt, och inkomstskillnaderna
              ökade. Värst av allt var att välfärdsskillnaderna ökade mycket
              kraftigt eftersom man cementerade och byggde ut ett utanförskap.
              Det ställde människor utanför och låste fast människor utanför
              arbetsmarknaden utan arbetskamrater och trygghet och stolthet
              i ett eget arbete. Det var en massarbetslöshet där ca 22 procent
              av den arbetsföra befolkningen, i termer av helårsekvivalenser,
              stod utanför arbetsmarknaden.
            </seg>
            <seg n="7fafa562">
              Nu har vi börjat vända den skutan. Trots en stor ekonomisk kris
              ser vi en sysselsättning som stiger. Vårt svar för att hålla ihop
              Sverige är på riktigt och på allvar. Det är tydligt och det fungerar.
              Det är en arbetslinje. När alla som vill och kan är i arbete bygger
              vi sammanhållningen. Det var så vi byggde sammanhållning i Sverige
              förr i tiden, innan det socialdemokratiska utanförskapet blev
              ett huvudproblem.
            </seg>
            <seg n="8e743963">
              Vi ska ha en skola som förmedlar kunskap. Det är de ungdomar
              som lämnar skolan utan fullvärdiga kunskaper som riskerar att
              fastna i ungdomsarbetslöshet. Det är de som inte har fått en vettig
              praktisk utbildning utan som fastnar i ungdomsarbetslöshet som
              kan dömas till långsiktigt utanförskap. Socialdemokraternas kunskapssvek
              mot skolan kommer att ta decennier för Sverige att komma över.
            </seg>
            <seg n="d069b4ac">
              Vi har velat och kunnat tillföra mycket resurser till välfärdens
              kärna: vård, skola och omsorg. Socialdemokraterna talade om vård,
              skola och omsorg, men i realiteten såg alla att verksamheterna
              var satta på svältkur eftersom alla pengar gick till bidragssystemen.
              Alla pengar gick till att betala utanförskapet.
            </seg>
            <seg n="a042a9e5">
              Får vi tillbaka utanförskapspolitiken och nedmonterar arbetslinjen
              är det till utanförskapet pengarna kommer att gå. Socialdemokraterna
              kommer alltid att prioritera bidragssystemen och inte välfärdens
              kärna.
            </seg>
            <seg n="5e032c03">
              Vi tror att det kan behövas riktade stöd. Vi har gjort sådana.
              Vi har förstärkt bostadstillägget för förtidspensionärer och ålderspensionärer.
              Vi har förstärkt barndelen i bostadsbidraget, och vi har förstärkt
              flerbarnstillägget. Vi kan säkert titta på fler riktade åtgärder,
              men de måste utformas på ett sådant sätt att de inte bygger fattigdomsfällor.
              Fattigdomsfällor låser nämligen människor i ett utanförskap som
              är förödande.
            </seg>
            <seg n="2918ed03">
              Vi vill se ett samhälle där vi bygger sammanhållning på att alla
              kan bidra genom att vi har en arbetsmarknad som är inkluderande
              och släpper in människor. Reformerna är inte färdiga. Efter våra
              förändringar har vi marginaleffekter för dem med allra lägst inkomster
              på över 100 procent. Jobbskatteavdraget, som utmålas som en jättereform,
              förskjuter denna balans.
            </seg>
            <seg n="90d416fe">
              Sverige är ett av de länder där trösklarna in på arbetsmarknaden
              är allra högst. Det ser vi på nyanlända invandrare, det ser vi
              på ungdomar och det ser vi på en rad andra grupper som fortsatt
              drabbas av att vi har alldeles för lång väg in på arbetsmarknaden.
              Vi måste fortsätta reformera detta.
            </seg>
            <seg n="c24b61a4">
              Socialdemokraterna står för en retorik om rättvisa som i praktiken
              ytterst leder till större välfärdsskillnader och orättvisa.
            </seg>
          </u>
          <note type="speaker" n="22204506">
            Anf. 41 MONICA GREEN (S):
          </note>
          <u who="monica_green_650948" xml:id="i-3b3cf877d745fa29-2" n="518f6dc0">
            <seg n="8118cded">
              Det var alldeles för hög arbetslöshet jag håller med om det.
              Vi lyckades inte alltid. Och vi lyckades inte heller alltid hålla
              ihop grupperna. Men vi ville hålla ihop grupperna. Även när vi
              sanerade ekonomin ansträngde vi oss för att skydda alla dem som
              har det allra sämst ställt.
            </seg>
            <seg n="6484141f">
              Sedan säger Anders Borg: Men vi sätter jobben först. Ja, trots
              det har arbetslösheten ökat. Då säger han: Det är inte vårt fel,
              utan det är någon annans fel. Men varför ökade ni på så att arbetslösheten
              ökade ännu mer? 33 000 välfärdsarbetare fick lämna den gemensamma
              sektorn. Det var 33 000 skolsköterskor, lärare, förskollärare
              och vårdbiträden som tog hand om våra gamla och såg till att våra
              barn fick en bra uppväxt.
            </seg>
            <seg n="dd41bd83">
              Av dessa 33 000 välfärdsarbetare var det 3 000 lärare som fick
              lämna skolan. Här står Anders Borg och säger att vi satsar på
              skolan. Men resultaten i skolan är ju sämre i dag. Då brukar skolministern
              säga: Det är också sossarnas fel. Men det går ju att vända. Om
              man nu vill någonting med skolan kanske man inte ska avskeda 3
              000 lärare. Då kanske man ska se till att alla får chansen, och
              inte göra som ni när ni nu bygger in hinder för dem som väljer
              fel linje redan i årskurs 5 och inte har chansen att ta sig in
              på högskolan.
            </seg>
            <seg n="91812544">
              Ni stänger ute människor. Ni ökar klyftorna, Anders Borg.
            </seg>
          </u>
          <note type="speaker" n="74d692bf">
            Anf. 42 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-15" n="44cc382f">
            <seg n="46573793">
              Herr talman! Det här är en debatt om rättvisa, teori och praktik.
              Det stora bekymret för Socialdemokraterna är att vi har sett praktiken.
              Förmögenhetskoncentrationen ökade. Inkomstskillnaderna steg. Välfärdsklyftorna
              vidgades. Det är det resultat vi har på papper. I kolumn efter
              kolumn i de fördelningspolitiska redovisningarna kan vi se: Socialdemokraterna
              ökade klyftorna.
            </seg>
            <seg n="f2c57469">
              Jag förstår att det möjligtvis känns skönt att ha en retorik
              där man talar om rättvisa, men när man i praktiken levererar orättvisa
              borde det svida i själen.
            </seg>
            <seg n="0226c85f">
              Det är ingen slump att det blir på det sättet. Underminerar man
              arbetslinjen skapar man ett långvarigt utanförskap som leder till
              att människor får det sämre. Då växer välfärdsklyftorna.
            </seg>
            <seg n="42be904f">
              Om man inte har kunskap som norm i utbildningssystemet, om man
              inte respekterar att det måste finnas en bra och fungerande yrkesutbildning
              som är en väg in i arbetslivet, ja, då ökar man klyftorna, då
              minskar man den sociala rörligheten, då ökar man risken för långvarigt
              utanförskap bland unga människor. Det är beskrivningen av det
              svenska utbildningssystemet sedan 3040 år tillbaka. Jan Björklund
              gör en historisk insats för att skapa ordning och reda i klassrummet
              och kunskap som nerv i utbildningssystemet.
            </seg>
            <seg n="aeab991b">
              När man tappar de här två, arbetslinjen och kunskapen, har man
              inte råd med välfärden därför att pengarna går till att betala
              för utanförskapet, pengarna går till att betala för att människor
              inte arbetar. Det är precis så teori och praktik ser ut.
            </seg>
            <seg n="1b8eaaf2">
              Vi står för sammanhållning. Vi är entydiga med att en kombination
              av arbetslinje, kunskap, bra sjukvård, barnomsorg och äldreomsorg
              till alla och riktat stöd till dem som mest behöver det är en
              politik för rättvisa. Det är därför vi kan se att vi är på väg
              till ett system med minskade välfärdsklyftor.
            </seg>
          </u>
          <note n="3df30a32">
            Överläggningen var härmed avslutad.
          </note>
          <note n="04824c38">
            9 § Svar på interpellation 2010/11:285 om beskattningen av syntetisk
            diesel
          </note>
          <note type="speaker" n="1106bd7a">
            Anf. 43 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-16" n="44cc382f">
            <seg n="1a0a1fbe">
              Herr talman! Christina Karlsson har frågat mig om jag avser att
              ta initiativ till att upphäva den skillnad i beskattning som gör
              att flytande naturgas beskattas 300 procent högre än samma råvara
              i gasform.
            </seg>
            <seg n="ecfb5d51">
              Jag tolkar Christina Karlssons fråga som att hon menar att syntetisk
              diesel som tillverkats av naturgas bör ha samma beskattning som
              naturgas som används som drivmedel. Först och främst vill jag
              reda ut begreppen lite. Flytande naturgas är en naturgas som har
              kondenserats till vätska för att kunna lagras och transporteras.
              Syntetisk diesel däremot är rent kemiskt en diesel även om den
              tillverkats av naturgas.
            </seg>
            <seg n="9692f3a4">
              För beskattningen av drivmedel är vi bundna av de regler som
              finns inom EU. På det här området finns reglerna i energiskattedirektivet.
              Reglerna fastställer bland annat att diesel har en egen skattesats
              och att naturgas har en egen skattesats. För drivmedel som saknar
              egen skattesats gäller att de ska beskattas i nivå med likvärdigt
              bränsle. Detta innebär att ett bränsle som ersätter diesel i en
              dieselmotor ska beskattas som diesel. Vi kan inte tillämpa skattesatsen
              för naturgas bara för att naturgas varit en råvara vid tillverkningen
              av syntetisk diesel.
            </seg>
            <seg n="5e684e59">
              Nationellt sett har naturgas en gynnsam beskattning för att vara
              ett fossilt drivmedel. En anledning till det är att stimulera
              användningen av gasdrivna fordon. Detta är ett steg på vägen mot
              förbättrad infrastruktur och marknad för biogas som fordonsbränsle.
            </seg>
            <seg n="550cba7c">
              Syntetisk diesel kan användas rent eller blandas i konventionell
              diesel och användas i vanliga dieselbilar. Utmaningen är att övergå
              till att tillverka bränslet från förnybara råvaror som biogas,
              skogsavfall eller svartlut i stället för från fossil naturgas.
              Det är först när den syntetiska dieseln framställs från biomassa
              som den får effekt på utsläppen av koldioxid. När så sker kommer
              syntetisk diesel skattemässigt att hanteras på samma sätt som
              andra förnybara drivmedel.
            </seg>
            <seg n="906ee7a9">
              Jag är av dessa skäl inte beredd att ta initiativ till att upphäva
              den skillnad i beskattning som föreligger mellan naturgas och
              fossilbaserad syntetisk diesel som används som drivmedel.
            </seg>
          </u>
          <note type="speaker" n="b94e4eda">
            Anf. 44 CHRISTINA KARLSSON (S):
          </note>
          <u who="ulrika_karlsson_c2b6ae" xml:id="i-5c365081fc46b3a9-0" n="f10940ab">
            <seg n="2c809ad3">
              Herr talman! Jag har varit riksdagsledamot sedan i höstas. När
              vi har debatterat i skatteutskottet har vi socialdemokrater ständigt
              kallats för ett notoriskt skattehöjarparti. Därför känns det onekligen
              lite roligt att få stå här i dag och diskutera en skatt som jag
              anser borde vara lägre tillsammans med finansministern.
            </seg>
            <seg n="6cd509e6">
              Jag ska börja med att tacka finansministern så mycket för svaret.
            </seg>
            <seg n="8d48cc93">
              Vi är helt överens om att det är absolut nödvändigt att bryta
              vårt beroende av råolja, som är en ändlig produkt. Min uppfattning
              är att vi på vägen mot helt förnybara drivmedel måste använda
              alla till buds stående medel, även de fossilbaserade, på mest
              effektiva och miljövänliga sätt.
            </seg>
            <seg n="7b3f4c32">
              De naturgasbaserade syntetiska drivmedlen ger 35 procent lägre
              utsläpp av fossil koldioxid jämfört med råoljebaserad dieselolja.
              Dessutom är det avsevärt mycket bättre och renare när det gäller
              utsläpp av ett stort antal partiklar. Det skulle till exempel
              vara bra i stadsmiljöer, där luftkvaliteten skulle må bra av mindre
              partikelutsläpp, att dessa produkter användes i större omfattning.
              Jag tycker inte att det är rimligt att de här produkterna beskattas
              på samma sätt som diesel bara för att de kan användas i en dieselmotor.
              Det mest rimliga vore att de beskattades som naturgas.
            </seg>
            <seg n="c5b18c4d">
              Jag håller fullständigt med finansministern om att utmaningen
              för framtiden är att framställa bränsle av förnybara råvaror,
              men på vägen dit måste det väl ändå vara bättre att vi tar till
              vara de restgaser som i dag fraktas bort och gör något vettigt
              av dem.
            </seg>
            <seg n="283b647b">
              Jag känner att jag inte är ensam om den här uppfattningen, utan
              ledamöter från i stort sett samtliga partier har under åren motionerat
              och interpellerat i frågan, även finansministerns egna partikamrater.
            </seg>
            <seg n="c4a5aae3">
              Enligt det EU-direktiv som finansministern hänvisar till i sitt
              svar är det möjligt att ge ett drivmedel en egen skattesats med
              hänvisning till en speciell kvalitet eller ett speciellt användningsområde.
              Det handlar alltså inte om att det inte går utan om att finansministern
              helt enkelt inte vill.
            </seg>
            <seg n="55aed6b0">
              Jag har gått igenom de svar och interpellationsdebatter som finansministern
              tidigare har haft i frågan, och han har vid ett flertal tillfällen
              uttryckt att det kan finnas skäl att ändra beskattningen och att
              frågan noggrant bör prövas och är uppmärksammad inom Finansdepartementet.
            </seg>
            <seg n="4f5b1ff7">
              Jag skulle tycka att det var intressant om finansministern kunde
              utveckla detta lite mer. Vilka skäl är det finansministern har
              avsett? Och vad har fått honom att ändra uppfattning och göra
              det ställningstagande han gör i dag och i stället minska skatteskillnaden
              gentemot den smutsigare Europadieseln?
            </seg>
          </u>
          <note type="speaker" n="49a580c2">
            Anf. 45 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-17" n="44cc382f">
            <seg n="35f5c1f6">
              Herr talman! Låt oss vara väldigt tydliga. Klimatfrågan är en
              ödesfråga i global mening. Det är ingen tvekan om att fortsätter
              vi att släppa ut koldioxid på det sätt vi gör i dag klarar vi
              inte av att ha en stark tillväxt i länder som behöver en högre
              ekonomisk standard. Vi kan inte ha samma resursintensitet i tillväxten
              när vi ser Kina, Indien, Indonesien och andra länder gå från fattigdom
              till relativ rikedom. Det är den ena sidan av myntet.
            </seg>
            <seg n="28662cff">
              Den andra sidan av myntet är att det går att lösa detta bekymmer.
              Skulle andra länder ha samma CO2-skatt som vi har i Sverige, ha
              lika mycket förnybar energi och satsa på gröna certifikat och
              vindkraft skulle vi kunna klara en stark tillväxt utan att den
              undergräver hållbarheten i vår natur.
            </seg>
            <seg n="6df2f716">
              Den grundläggande utgångspunkten är att vi ska sätta skatterna
              så att vi minskar koldioxidutsläppen.
            </seg>
            <seg n="5b54bb21">
              Sverige har varit och är ett föregångsland i termer av CO2, och
              jag tror att vi också kommer att vara ett föregångsland när det
              gäller vindkraft om vi blickar något decennium framåt.
            </seg>
            <seg n="0008c8a9">
              Frågan är: Vad kan vi göra på området? Låt oss vara tydliga med
              vad som stod i interpellationssvaret. EU:s regelverk klargör för
              oss att en naturgas som omvandlas till diesel ska beskattas som
              en diesel. Det är alltså en typ av dieselskatt som vi har här.
              Det kan vi tycka olika saker om, men det är så regelverket ser
              ut.
            </seg>
            <seg n="44e86947">
              Vad kan vi då göra? Vi skulle till exempel kunna säga att vi
              vill ha en lägre beskattning här eftersom det rör sig om pilotprojekt.
              Då kan vi via statsstödsreglerna ansöka om en nedsättning. Det
              är lite bekymmersamt med en teknologi som har varit känd sedan
              1923 att hävda att vi här har en möjlighet till genombrott i Sverige.
              Den vägen tror jag är stängd.
            </seg>
            <seg n="a0bd52ab">
              Andra skillnader måste bygga på att vi hävdar att det finns så
              stora grundläggande miljöskillnader att det finns en poäng med
              skatteskillnaden. Vi kan föra en allmän diskussion om att det
              finns fördelar med ett sådant här bränsle därför att det till
              exempel blir bättre upplevd arbetsmiljö eller därför att man får
              mindre av andra partiklar. Om vi då får en nedsättning är risken
              att vi i stället får stigande koldioxidutsläpp. Det är den bedömning
              man måste utgå ifrån. Vad är den miljömässigt motiverade skillnaden?
              Det måste vara utgångspunkten.
            </seg>
            <seg n="164c4f02">
              Låt oss vara tydliga med detta. Egentligen finns det inget skäl
              att ha en så låg beskattning som vi har på naturgas. Det har vi
              därför att vi hoppas på biogasen. Naturgas är en energiförsörjning
              som har påverkan på växthuseffekten. Det vi önskar är att komma
              över till biogasen. Det är det som är nyckeln till vad vi ska
              kunna få en minskad koldioxideffekt av utifrån vårt transportsystem.
            </seg>
          </u>
          <note type="speaker" n="59f43d81">
            Anf. 46 CHRISTINA KARLSSON (S):
          </note>
          <u who="ulrika_karlsson_c2b6ae" xml:id="i-5c365081fc46b3a9-1" n="f10940ab">
            <seg n="6fd456e3">
              Herr talman! För mig är frågan om människors arbetsmiljö ytterst
              angelägen. Det är självklart att ingen ska behöva riskera att
              skadas eller att drabbas av sjukdom till följd av sitt arbete.
              Dieselavgaser är i dag ett stort problem för många människor som
              arbetar i närheten av dem.
            </seg>
            <seg n="81af71b0">
              Enligt Arbetsmiljöverket rör det sig om ca 70 000 människor,
              och det är väldigt många. Det är främst byggnadsarbetare men även
              gruvarbetare, lagerarbetare, truckförare och fordonsmekaniker
              som arbetar i dessa miljöer. Bred forskning visar att människor
              som utsätts för dieselavgaser regelbundet löper risk att drabbas
              av negativa hälsoeffekter. De som arbetar under tak eller under
              jord kan i värsta fall utsättas för 20 gånger mer avgaser än kolleger
              som arbetar utomhus. De syntetiska drivmedlen är speciellt lämpliga
              för sådana här omgivningar där vistelse i avgaser inte kan undvikas.
              Det har också forskats om att arbetare som tidigare har upplevt
              hälsobesvär av dessa avgaser upplever att besvären upphör vid
              användning av syntetiska drivmedel. Vanliga besvär som människor
              drabbas av är till exempel huvudvärk, hudproblem och irritation
              i ögon, näsa och hals. På lång sikt kan man drabbas av ännu värre
              hälsoeffekter.
            </seg>
            <seg n="be233397">
              Man kan tycka att det borde vara självklart att alltid använda
              det alternativ som är bäst ur hälsosynpunkt, men tyvärr fungerar
              det inte alltid så. Det är konkurrens när man räknar på olika
              projekt, och kostnaderna måste hållas nere så mycket som möjligt.
            </seg>
            <seg n="0719ecb6">
              Enligt min mening skulle en ökad användning av syntetiska drivmedel
              vara att föredra. Det skulle kunna bidra till en avsevärt förbättrad
              arbetsmiljö och ett förbättrat hälsoläge för dessa 70 000 människor.
            </seg>
            <seg n="07519bfd">
              Jag skulle gärna vilja höra finansministerns uppfattning. Kan
              inte detta vara ett skäl till att tänka ett varv till?
            </seg>
          </u>
          <note type="speaker" n="704e8b70">
            Anf. 47 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-18" n="44cc382f">
            <seg n="d49810bb">
              Herr talman! Det är viktigt att vi ser miljöbeskattningen utifrån
              klimatfrågan när det gäller transportsektorn eftersom det är där
              transportsektorn har sin huvudsakliga miljöpåverkan. Vi vet att
              vi i Sverige behöver göra någonting åt transportsektorn. Det är
              en kvarvarande miljöbov i det svenska samhället. Vi gör mycket.
              Koldioxidskatten är effektiv. Den fungerar väl. Varje dag och
              varje timma betyder den att vi håller tillbaka utsläppen. Vi behöver
              också se över andra skatteregler som miljöbilsbeskattningar som
              gör att vi får en fordonspark som ger minsta möjliga klimatutsläpp.
            </seg>
            <seg n="0d3f9c1c">
              I detta sammanhang är jag mycket osäker på om vi nu är i rätt
              diskussion. Interpellanten påpekar att vi har 300 procents högre
              skatt på syntetisk diesel från naturgas eftersom den beskattas
              som naturgas. Naturgas är ett bränsle och en energikälla som har
              bekymmersamma klimateffekter. Naturgas bidrar till koldioxidutsläpp.
              Den är inte förnybar, och följaktligen bör vi förhålla oss med
              en betydande skepsis till den.
            </seg>
            <seg n="959c34d6">
              Jag tror att framtiden ligger mycket mer i vindkraft än i naturgas.
              Jag tror att ett svenskt energisystem där vi kompletterar kärnkraft
              och vattenkraft med alltmer av förnybara energikällor har betydligt
              bättre vägar framåt än ett system där man likt Tyskland och andra
              länder på kontinenten nu bygger sig in i ett naturgasberoende.
            </seg>
            <seg n="08d11238">
              Det är klart att miljöprövningen alltid måste ses över. Den kan
              alltid utvecklas. Vi vet dock att det på detta område är en fråga
              om att det gäller arbetsmiljö och inte klimatfrågan. Det finns
              studier som tyder på upplevda förbättringar. Det har gjort att
              man när man till exempel har upphandlat Förbifarten har ställt
              krav på att syntetiska drivmedel ska användas. LKAB och andra
              som sysslar med gruvdrift har skäl att fundera på detta när de
              ser över sin egen energianvändning. Om det finns fördelar med
              det här på arbetsmiljösidan är det naturligtvis motiverat att
              göra det.
            </seg>
            <seg n="4ffb8823">
              Men grundfrågan är: Är det motiverat att skattemässigt gynna
              diesel framställd ur naturgas? Mitt svar på frågan är att det
              är högst tveksamt. Det vore bra om vi skattemässigt kunde gynna
              biogas så att vi kunde få en fordonspark som drivs på förnybara
              energikällor. Det vore ett stort steg framåt om det vore möjligt.
              Det finns säkert skäl att ligga kvar med den skattebehandling
              vi har av naturgasen eftersom man kan säga att det finns en teknikdrivande
              framtidsdimension där. Men om vi ska göra en översyn som landar
              i att vi ska förändra beskattningen av syntetisk diesel måste
              det göras på basis av de miljöbedömningar som görs.
            </seg>
          </u>
          <note type="speaker" n="2649dd54">
            Anf. 48 CHRISTINA KARLSSON (S):
          </note>
          <u who="ulrika_karlsson_c2b6ae" xml:id="i-5c365081fc46b3a9-2" n="f10940ab">
            <seg n="61bc41a0">
              Herr talman! Jag tror att det blir svårt att ersätta den energi
              som används i dessa arbetsmiljöer med vindkraft. Det känns ganska
              omöjligt.
            </seg>
            <seg n="283c5816">
              Enligt EU:s avfallsdirektiv är materialåtervinning prioriterat,
              och förbränning ska ske i andra hand. Jag tycker att GTL-drivmedel
              som framställs ur fackelgaser är att föredra framför att fackla
              bort gaserna. Jag är medveten om att gasfacklingen till största
              delen sker utanför Europa. Men enligt Världsbanken rör det sig
              om 150 miljarder kubikmeter gas globalt sett som skulle kunna
              återanvändas i stället för att facklas bort. I energi räknat motsvarar
              detta 25 gånger Sveriges bensinförbrukning.
            </seg>
            <seg n="e9fb32e8">
              Det skulle vara intressant att höra hur finansministern ser på
              gasfackling i ett globalt perspektiv. Är det inte bra om vi kan
              ta till vara restgaser och använda dem?
            </seg>
            <seg n="42ce7a6e">
              Sverige är ett av de ledande länderna på GTL. Jag tror att om
              branschen ska fortsätta utvecklas krävs långsiktiga planeringsförutsättningar.
              Om branschen i stället upplever sig missgynnad så kommer det knappast
              att bli någon ny teknik att utveckla. Jag tycker att Sverige ska
              vara ett föregångsland och vara världsledande vad gäller forskning
              och teknikutveckling.
            </seg>
            <seg n="7289d390">
              Finansministern har svarat att han inte kan tänka sig att upphäva
              skillnaden i beskattning mellan naturgas och fossilbaserade syntetiska
              drivmedel. Men jag skulle önska att finansministern kunde överväga
              en egen skattesats för ett bränsle som trots att det är fossilbaserat
              är avsevärt mycket bättre och hälsosammare för människor och miljö.
              Jag hoppas att regeringen med finansministern i spetsen kan ta
              initiativ och lösa denna fråga så snart som möjligt.
            </seg>
          </u>
          <note type="speaker" n="02d137fd">
            Anf. 49 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-19" n="44cc382f">
            <seg n="f790c0ac">
              Herr talman! Jag vill tacka interpellanten. Detta är en viktig
              diskussion. Vi har varje dag, varje vecka och varje månad skäl
              att se över hur vi bäst använder skatterna som instrument för
              att få en bättre miljö både en miljö för hela Sverige och en arbetsmiljö.
            </seg>
            <seg n="570e1116">
              Som jag har sagt i tidigare interpellationsdebatter har vi kommit
              tillbaka till denna fråga och förnyat våra prövningar. Vår slutsats
              har dock hittills varit att det i huvudsak inte finns några starka
              miljöskäl som talar för en egen skatteklass. Det är självklart
              att denna bedömning alltid kan omprövas och göras på nytt, men
              vi har gjort den förnyat under min tid som finansminister. Tyvärr
              har vi landat i slutsatsen att även om det finns en del arbetsmiljöargument
              är det inte motiverat att utifrån den allmänna inriktning vi har
              på att bekämpa koldioxidutsläpp göra detta.
            </seg>
            <seg n="423d5b81">
              Låt mig bara påpeka att vindkraften klart kan hjälpa arbetsmiljön
              eftersom ett alternativ är att ha eldrift på en lång rad av de
              fordon som man använder i denna typ av miljöer. Vad jag förstår
              har detta också bidragit till att man har gjort en del arbetsmiljöförbättringar.
            </seg>
            <seg n="131584da">
              Jag vill passa på att tacka Christina Karlsson för en mycket
              viktig interpellation.
            </seg>
          </u>
          <note n="3df30a32">
            Överläggningen var härmed avslutad.
          </note>
          <note n="b7192d34">
            10 § Svar på interpellation 2010/11:290 om riskkapitalbolags
            intressen i välfärdsföretag
          </note>
          <note type="speaker" n="740d3e9d">
            Anf. 50 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-20" n="44cc382f">
            <seg n="70f8e931">
              Herr talman! Jacob Johnson har ställt ett antal frågor till mig
              angående riskkapitalbolagens investeringar i så kallade välfärdsföretag,
              branschens bolagsskattebetalningar samt möjligheterna att begränsa
              dessa investeringar.
            </seg>
            <seg n="0b74636f">
              För att säkerställa kapitalförsörjningen i svenska företag är
              det viktigt att upprätthålla ett gott investeringsklimat som säkrar
              tillgången till riskkapital mer generellt. Sverige ligger väl
              framme i detta avseende. Detta visar sig bland annat i att riskkapitalbolagens
              investeringar i Sverige under 2009, mätt som andel av bnp, var
              dubbelt så stora som genomsnittet inom EU. Riskkapitalbolagens
              val av investeringsobjekt genom riskkapitalfonder görs för att
              uppnå bästa möjliga avkastning på det av investerarna satsade
              kapitalet.
            </seg>
            <seg n="800eedd1">
              Regeringen har infört regler som begränsar möjligheterna för
              ränteavdrag som uppkommit genom koncerninterna lån. Reglerna avser
              lån som används till att köpa bolag inom koncerner. Reglerna infördes
              som ett led i att motverka skatteplanering genom så kallade räntesnurror.
              Regeringen har också nyligen tillsatt en kommitté med uppgift
              att se över företagsbeskattningen (Fi 2011:01). I kommitténs uppdrag
              ligger bland annat att se över reglerna om ränteavdrag och att
              undersöka om det är lämpligt att ta fram mer generellt utformade
              regler som begränsar ränteavdragen. Kommittén har även möjlighet
              att föreslå att de nuvarande reglerna om ränteavdragsbegränsning
              utvidgas till att omfatta externa lån och förvärv. Vidare ska
              kommittén också föreslå regeländringar för att skydda den svenska
              bolagsskattebasen i en alltmer globaliserad värld. Jag avser inte
              att föregripa kommitténs arbete i detta avseende.
            </seg>
          </u>
          <note type="speaker" n="21421b05">
            Anf. 51 JACOB JOHNSON (V):
          </note>
          <u who="jacob_johnson_31d6eb" xml:id="i-48bba510909df59c-0" n="bed2e1e4">
            <seg n="fd9bb0dd">
              Herr talman! Tack för svaret, finansminister Anders Borg! Det
              pågår en revolution inom den svenska välfärden. Marknadskrafterna
              släpps fria. Skolor, äldreboenden, vårdcentraler och sjukhus säljs
              ut, och kapitalet är snabbt på plats för att plocka russinen ur
              kakan och maximera vinster till investerare och företagsledare.
            </seg>
            <seg n="760ab894">
              Ja, det pågår en marknadsrevolution inom skola, vård och omsorg
              när nu på bara några år mer hälften av alla vårdcentraler i Helsingforss
              län bedrivs i privat regi och när riskkapitalbolag med hjälp av
              fiffiga lösningar, räntesnurror och skatteparadis kan ta ut miljarder
              i ren vinst från den svenska välfärden. Det är vinster som finansieras
              av våra solidariskt betalade skatter.
            </seg>
            <seg n="af7d1b1e">
              Ja, det pågår en kontrarevolution i förhållande till 1900-talets
              mödosamma uppbyggnad av välfärden efter principen från var och
              en efter förmåga åt var och en efter behov.
            </seg>
            <seg n="33dfd4c4">
              Genom regeringen Reinfeldts tvångsinförande av vårdvalet som
              system, först genom lagen om valfrihet och sedan genom vårdval
              med etableringsfrihet inom primärvården, har man bäddat för riskkapitalbolagens
              inträde i den svenska välfärden. Vården har blivit en handelsvara.
            </seg>
            <seg n="3975c630">
              Artikelserien Välfärdens nya herrar i Svenska Dagbladet beskrev
              riskkapitalisternas affärsidé att först köpa upp välfärdsföretag
              med mycket lånade pengar, sedan omstrukturera och till slut sälja
              till avsevärt högre pris med stora reavinster som resultat.
            </seg>
            <seg n="2e7d1867">
              Utöver att riskkapitalbolagen kan göra absurda vinster vid försäljning
              av välfärdsföretag har de gjort stora pengar på så kallade räntesnurror
              genom att låna ut pengar till sitt eget välfärdsföretag till hög
              ränta. Räntan är avdragsgill, vilket innebär att företagen kan
              minska sin vinst och undkomma skatt. Ränteintäkterna, det vill
              säga svenska skattepengar, hamnar i stället i fickorna på riskkapitalbolaget
              som i sin tur ofta är placerat utomlands i något så kallat skatteparadis
              där skatten är väsentligt lägre eller obefintlig.
            </seg>
            <seg n="4736fd1a">
              Mina frågor till finansministern handlade om vad han avser att
              göra för att förhindra denna misshushållning med våra skattemedel.
            </seg>
            <seg n="a4c607ff">
              Herr talman! Finansminister Anders Borg säger i sitt korta svar
              att det är viktigt med ett gott investeringsklimat som säkrar
              tillgången till riskkapital. Men hur stämmer detta med till exempel
              det som står i tidningen Dagens Industri om att riskkapitalbolagen
              flyr framtidsföretagen, inte minst på grund av vinstmöjligheterna
              inom vård, skola och omsorg?
            </seg>
            <seg n="98d47adb">
              Riskkapitalbolagen finner det tydligen säkrare och lönsammare
              att skära guld med pennkniv ur den svenska välfärden än att satsa
              pengar inom ny teknik för till exempel miljöomställning och energieffektivisering.
              Jag skulle vilja höra hur finansministern ser på den obalansen.
            </seg>
            <seg n="080f6cde">
              I den andra delen av svaret tar finansministern upp åtgärder
              för att begränsa möjligheterna till ränteavdrag genom koncerninterna
              lån och hänvisar till Företagsbeskattningskommittén som ytterligare
              ska se över reglerna för ränteavdrag. Jag välkomnar det, men jag
              vill veta om finansministern verkligen tror att kortsiktiga riskkapitalbolag
              är bra ägare av välfärdsföretag och bra instrument för landstingen
              i det långsiktiga arbetet att leva upp till hälso- och sjukvårdens
              portalparagraf att vård ska vara likvärdig och behovsstyrd och
              inte efterfrågestyrd.
            </seg>
          </u>
          <note type="speaker" n="d17d7cc0">
            Anf. 52 STAFFAN ANGER (M):
          </note>
          <u who="staffan_anger_addfbf" xml:id="i-214ab784171b29d9-0" n="4cd9887a" next="i-0c0dc875e8e8cf22-0">
            <seg n="d9428fc1">
              Herr talman! Tack för svaret, finansministern! Tveklöst får man
              väldigt ofta en förbättrad produktivitet i privata välfärdsföretag
              och vinsten ökar när privata köpare tar över, och det är väldigt
              viktigt att vi får mer resurser till välfärden.
            </seg>
            <seg n="97e49aca">
              Det som inte är bra är om köparen, alltså riskkapitalbolaget,
              undviker att skatta för sin vinst i Sverige. Det är fel, och det
              behöver rättas till. Om vinsten beror på att huvudmannen ej följer
              de regler som gäller för verksamheten måste tillsynen naturligtvis
              förbättras. Det är också viktigt. Men det är tveklöst så att privata
              investerare och riskkapital har gjort en hel del för att förbättra
              resurserna i välfärden för svenska folket.
            </seg>
            <seg n="9168c180">
              Jag vill nämna lite grann om hur riskkapitalbolag köper in syföretag.
              Även där bör det ske en beskattning av företaget i Sverige. Riskkapitalbolaget
              har oftast sitt ägande i så kallade offshorebolag utomlands och
              planerar bort sin vinstskatt i Sverige. Riskkapitalbolaget kan
              köpa bolag och säljer inom fem till sju år. Man arbetar mycket
              kortsiktigt. Det är lätt att dra upp vinster kortsiktigt genom
              besparingar som tar bort kostnader och investeringar som på lång
              sikt hade gett ett förbättrat resultat.
            </seg>
            <seg n="4a4b6f94">
              Det finns naturligtvis misskötta bolag där riskkapitalet tagit
              över, gjort en jättefin insats, skakat om företaget, tillsatt
              nytt management och förbättrat resultatet. Det har varit bra,
              men då måste man också ha produkter som under en kort tidsperiod
              leder till bra resultat även långsiktigt.
            </seg>
            <seg n="d1ad469e">
              Herr talman! Jag tror att svenska företag mår bäst av långsiktiga
              ägare i Sverige som ger det bästa resultatet för landet och betalar
              skatt här. Jag ser fram emot Företagsbeskattningsutredningens
              översyn av bland annat ränteavdrag och övriga regler för att se
              till att vi får balans inom den här verksamheten.
            </seg>
          </u>
          <note n="7056e141">
            Anf. 53 GUNNAR ANDRÉN (FP):
          </note>
          <u who="staffan_anger_addfbf" xml:id="i-0c0dc875e8e8cf22-0" n="4cd9887a" prev="i-214ab784171b29d9-0">
            <seg n="133bc2c1">
              Herr talman! Ibland får vi debatter i repris, och det här tillhör
              väl den sorten där sakfrågan har varit uppe tidigare. Jacob Johnson
              har också deltagit i den.
            </seg>
            <seg n="4ef53231">
              Vi har ett problem. Någonting låter illa. Det är som en symfoniorkester.
              Vad gör man? En lösning är ju att skjuta dirigenten. En annan
              lösning är att be att få ett nytt stycke skrivet. Jag tror att
              den fråga som Jacob Johnson i grunden reser här är just denna:
              Vad ska vi göra? Ska vi skjuta pianisten eller dirigenten, eller
              ska vi be om nya noter?
            </seg>
            <seg n="702535fb">
              Vad är huvudproblemet i den här frågan, herr talman? Jo, det
              är att väldigt många människor har valt att gå till privata vårdcentraler
              eller sätta sina barn i privata skolor. Man kan göra vinster på
              detta. Det är alldeles uppenbart även om Dagens Samhälle i en
              annan utredning har visat att huvuddelen av de privata skolorna,
              som det handlade om där, hade högst normala vinster. Men ett antal
              stora bolag har gjort även för oss liberaler oskäliga vinster.
              Av någon anledning säger alltid Vänsterpartiet att vi måste förbjuda
              detta.
            </seg>
            <seg n="bca20166">
              Jag tror, herr talman, att lösningen ligger någon helt annanstans,
              nämligen i att den offentliga sektorn, som tillhandahåller dessa
              tjänster, måste bli mycket bättre och så bra att man inte kan
              göra de stora vinsterna. Det är själva poängen. Skolan är en nyckelfråga,
              och därför måste vi politiker, som finansministern säger, se till
              att den offentliga skolan blir bättre.
            </seg>
            <seg n="cc6daa6d">
              På samma sätt är det med vårdområdet. Det blir inte bättre i
              det län där riksdagen befinner sig om vi till exempel förbjuder
              ytterligare ögonoperationer på S:t Eriks Ögonsjukhus. Det blir
              ingen gladare av. Inte heller blir någon gladare av att vi förbjuder
              ett stort kapitalbolag att driva S:t Görans Sjukhus, det som Jacob
              Johnson är bekymrad över.
            </seg>
            <seg n="93a1d234">
              Problemet är egentligen det omvända, nämligen varför så många
              människor söker sig till S:t Görans Sjukhus. Det beror på att
              det inte tillhandahålls tillräckligt bra och tillgänglig vård
              på många av de offentliga sjukhusen. Det är grundproblemet, och
              därför måste vi som är ansvariga för den offentliga sjukvården
              se till att den förbättras så att man inte kan göra de, som också
              jag uppfattar det, oskäliga vinsterna. Det kan man dock inte göra
              genom att förbjuda saker och ting. Det måste ske genom att man
              förbättrar sjukvården inom landstingen och på andra områden.
            </seg>
            <seg n="e28839aa">
              Herr talman! Det här är en intressant och viktig debatt. Problemet
              är att den bottnar i det faktum att Vänsterpartiet gärna tar upp
              och diskuterar riskkapitalbolag i välfärdsverksamheterna som ett
              led i Vänsterns större ambition att helt misskreditera enskilt
              entreprenörskap, företagande i välfärden, i vilken form det än
              visar sig, riskkapitalbolag eller inte.
            </seg>
            <seg n="8e52ec5f">
              Vi har många gånger hört hur Vänstern går till storms mot vinster
              i välfärden och framställer det som att varje krona i vinst i
              ett välfärdsföretag är en motsvarande förlust för skattebetalarna.
              Det är i grunden fel tänkt. Det bottnar ytterst i Vänsterns syn
              på privata företag och privat företagande som företeelse. Det
              är den klassiska marxistiska analysen. Nivån på vinsten i privata
              företag är samtidigt ett mått på den utsugning som de anställda
              utsätts för. Mervärdesläran i marxismen går ju ut på att kapitalisterna
              suger ut sina anställda genom att ge dem lägre lön än deras arbetsprestation
              egentligen motiverar. Det betyder att vinst inte är något legitimt,
              inte någonsin.
            </seg>
            <seg n="35be9ae2">
              Då frågar man sig naturligtvis om fri företagsamhet inom välfärden
              eller i något annat sammanhang har visat sig oförenligt med högt
              välstånd. Svaret är som bekant nej. Det går utmärkt att förena
              vinstdrivande företag med god löneutveckling, ekonomisk tillväxt
              som kommer alla till del och så vidare.
            </seg>
            <seg n="14d52558">
              Möjligheten att göra vinst om man driver en bra verksamhet är
              i själva verket en viktig förutsättning för att människor ska
              vilja satsa engagemang, arbetstid och kapital på företagande,
              i välfärden eller i någon annan sektor. Entreprenörer drivs givetvis
              av ett engagemang för sin affärsidé, att bygga en verksamhet,
              men självklart är möjligheten att få avkastning av stor betydelse.
            </seg>
            <seg n="45bbb485">
              Om vi hade ett vinstförbud i det privata näringslivet skulle
              vi då få bättre bilar från Volvo, bättre mat på Ica eller bättre
              klippning hos frisören? Svaret är nej. Den fria konkurrensen i
              kombination med krav från myndigheter krav på säkerhet och kvalitet
              på produkter och tjänster gör att företagen måste leverera allt
              bättre produkter och tjänster till allt bättre priser för att
              kunna vara kvar på marknaden. Det ger ökad produktivitet och bättre
              kvalitet samt är bra för kunderna och för de företag som är tillräckligt
              duktiga för att vara kvar på marknaden.
            </seg>
            <seg n="c4c0f768">
              Hur ska man då se på välfärdsföretagande och riskkapital i välfärden?
              Också där är det ytterst kundernas, elevernas, föräldrarnas, patienternas,
              hemtjänstbrukarnas krav och värdering av verksamheten som är avgörande,
              tillsammans med myndigheternas, kommunernas, landstingens, Socialstyrelsens
              och andra aktörers krav och kontroller när det gäller säkerhet,
              kvalitet och resultat. Det är självklart inte godtagbart att göra
              vinst på dålig kvalitet i välfärden. Därför krävs stränga kontroller
              och aktiva myndigheter och kommuner som följer upp vad skattepengarna
              används till. Om man tillgodoser brukarnas krav och myndigheternas
              kvalitetskrav och gör en vinst, vem ska då vara missnöjd? Vem
              är det som drabbas av det?
            </seg>
            <seg n="25ab5361">
              Den här debatten, herr talman, bottnar i att Vänsterpartiet inte
              kan föreställa sig att enskilda människors kreativitet och entreprenörskap
              när det kommer till uttryck genom privat företagande alls kan
              generera en positiv utveckling. Det är det som det hela bottnar
              i. Vinster i välfärdsföretagen beror på att de faktiskt gör saker
              smartare och effektivare än kommuner och landsting när de gör
              det i egen regi. Det är ju inte så att man skulle få mer välfärd
              för pengarna om man förbjöd välfärdsföretagande. Pengarna skulle
              i stället med stor sannolikhet försvinna i byråkrati i kommuner
              och landsting.
            </seg>
            <seg n="8c16a527">
              Herr talman! Låt den här debatten handla om vad det egentligen
              gäller, nämligen Vänsterns syn på företagande.
            </seg>
          </u>
          <note n="337dc270">
            Anf. 54 ANDREAS NORLÉN (M):
          </note>
          <note type="speaker" n="f81d4e53">
            Anf. 55 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-21" n="44cc382f">
            <seg n="e39c5b02">
              Herr talman! Min utgångspunkt i denna debatt är att valfrihet
              är bra. Det är bra för att vi vet att konkurrens bidrar till lägre
              kostnader. De översikter vi har från till exempel Ekonomisk Debatt
              tyder på att konkurrens sänker kostnaderna med någonstans mellan
              5 och 10 procent. Vi vet att valfrihet förbättrar kvaliteten.
              Det höjer kunskapsnivån att man har mer konkurrens om det kombineras
              med bra utvärdering och tydligt kunskapsfokus. Det har också den
              effekten att människor upplever att de har större kontroll över
              sitt eget liv, mer egenmakt.
            </seg>
            <seg n="ec2157dd">
              Dagens Samhälle gjorde en sammanställning över hur det såg ut
              i friskolesektorn. Man landade i att 85 procent av alla friskolor
              drevs av koncerner med två eller tre skolor. Vinstnivån låg, om
              Dagens Samhälle har rätt, någonstans runt 5 procent. Det är alltså
              en verksamhet som i huvudsak drivs som småföretag med en relativt
              blygsam avkastning.
            </seg>
            <seg n="7da21d59">
              Varför har vi då denna diskussion om friskolor? Ja, skolan är
              ett bra exempel. De föräldrar som väljer att sätta sina barn i
              en friskola gör det för att de vill känna trygghet, känna att
              skolmiljön är trygg och präglas av ordning och reda och av respekt
              för varandra. Man tror att kunskap prioriteras och att man genom
              att sätta sina barn i en friskola ger dem goda förutsättningar
              i livet. Rätt eller fel, men jag tror att det är det som är förutsättningen.
              När man rekryterar till friskolorna har man ett stort antal sökande,
              på ett helt annat sätt än vad det ofta är till de kommunala skolorna.
              Det har att göra med att vi ofta får sätta underkänt för det kommunala,
              offentliga, ledarskapet.
            </seg>
            <seg n="e162f94a">
              I min egen familj har jag både en far och en mor som jobbat i
              offentlig sektor i kommun och landsting. Jag har en syster som
              jobbar i landstinget. Under hela min uppväxt har jag följts av
              historierna om det bristfälliga arbetsgivaransvaret i den offentliga
              sektorn där man inte vårdar och utvecklar sin personal och inte
              ger dem resurser och möjligheter att styra över det som de kan
              göra. Ibland sker det, och då får man en avdelning på ett sjukhus
              eller en klass i en skola där det blir så där bra som man bara
              kan önska. Men alltför ofta är det inte så, vilket beror på att
              ett stelbent, byråkratiskt, överpolitiserat ledarskap hindrar
              kreativitet och mångfald. Valfrihet är bra.
            </seg>
            <seg n="c434bff2">
              Om jag går över till den andra delen av diskussionen, riskkapitalbolagen,
              kan jag säga att Sverige haft en miljö där vi försökt skatta bort
              riktiga ägare. Med tunga skatter och politiska åtgärder som löntagarfonder
              har vi försökt driva riktiga ägare ut ur landet. Kvar står fonder,
              riskkapitalister och andra. Det är naturligtvis inte oproblematiskt.
              Vi hade det i fallet med Munters där vi å ena sidan hade Atlas
              och familjen Rausing, som ville driva företaget långsiktigt utifrån
              en idé om en industriell synergi, och å andra sidan ett riskkapitalbolag.
              Riskkapitalbolaget vann. Varför vann riskkapitalbolaget? Jo, därför
              att de hade ett mer kreativt skatteupplägg. De använde sig av
              en räntesnurra för att helt enkelt bli av med sina skatter, och
              därför kunde de bjuda mer.
            </seg>
            <seg n="a783c75b">
              Vad är det vi vill ha, en ägare av kött och blod som driver ett
              företag över decennier för att man ser industriella fördelar med
              det, eller riskkapitalister som med smarta skatteupplägg undviker
              att betala skatter? Vi har redan tagit i med storsläggan när vi
              reglerat räntesnurrorna. Det skärpte skattetrycket med 67 miljarder.
              Vi har nu sagt att vi vill ha en översyn av detta i Bolagsskatteutredningen.
              Det är nämligen alldeles självklart att vi måste förskjuta balansen
              mellan lånat kapital och ägt kapital. Det ska vara bättre skattevillkor
              för ägt, eget, kapital och sämre skattevillkor för lånat kapital.
              Det gäller naturligtvis alldeles särskilt om det bidrag man har
              till driften och styrseln av ett företag är att man har ett smartare
              skatteupplägg. Det är sådant som vi givetvis löpande måste följa
              och se vad vi kan göra åt det.
            </seg>
          </u>
          <note type="speaker" n="613b75eb">
            Anf. 56 JACOB JOHNSON (V):
          </note>
          <u who="jacob_johnson_31d6eb" xml:id="i-48bba510909df59c-1" n="bed2e1e4">
            <seg n="980e6430">
              Herr talman! Jag kan börja med att hålla med Staffan Anger om
              vikten av långsiktiga ägare för välfärdsföretag. Men riskkapitalbolag
              är inte långsiktiga ägare. De köper upp dem och säljer dem efter
              några år. De skär ned i verksamheten så att de kan göra stora
              vinster.
            </seg>
            <seg n="7d755980">
              Skatteverket publicerade i mitten av mars en promemoria om ränteavdrag
              inom företagssektorn. Där framgår att räntenettot i svenska aktiebolag
              under 20032009 har varierat mellan minus 80 och minus 187 miljarder,
              med ett medelvärde på minus 104 miljarder, motsvarande skatteavdrag
              värda drygt 26 miljarder kronor. Skatteverket skriver i en kommentar
              att en starkt påverkande faktor torde vara det förvärv av svenska
              företag som sker inom den så kallade private equity-sektorn av
              utländska bolag genom svenska holdingbolag, till exempel av privatiserade
              välfärdsföretag.
            </seg>
            <seg n="08f945e6">
              Skatteverket skriver sammanfattningsvis att det generella grundproblemet
              är att det finns ett mycket stort incitament till att av skatteskäl
              etablera koncerninterna skuldförhållanden. Här lanserar Skatteverket
              i sin promemoria ett möjligt motdrag, nämligen att låta koncerninterna
              ränteutgifter påverka beskattningen bara i den utsträckning som
              motsvarande beskattning sker hos mottagaren. Om till exempel beskattningen
              hos mottagaren enligt det andra landets regler uppgår till 0,
              12 ½ eller 18 procent skulle avdraget i Sverige bara reducera
              skatten med motsvarande procentsats. Man ska alltså få en neutralitet
              på koncernnivå. Hur ser finansministern på denna möjlighet?
            </seg>
            <seg n="e6f21572">
              De hittills genomförda begränsningarna av avdragsmöjligheterna
              för ränteutgifter, som finansministerns svar hänvisar till, har
              enligt Skatteverket haft en viss effekt, men mindre än väntat.
              Framför allt säger Skatteverket att den tioprocentsregel som finns
              i dag har fått oönskade effekter. Enligt denna regel får ränteutgifter
              i svenska bolag dras av om ränteintäkterna beskattas med minst
              10 procent i moderbolaget. Men eftersom räntebidraget i Sverige
              är värt 26,3 procent kan koncernerna fortfarande tjäna 16,3 procent
              på ett sådant upplägg.
            </seg>
            <seg n="aba369f5">
              Herr talman! Svenska Dagbladet ska ha en eloge för sin artikelserie
              om riskkapitalbolagens härjningar inom den svenska välfärden.
              Den har öppnat ögonen på många för vad som pågår. Svenska skattepengar
              går till vinster i stället för att utveckla skola, vård och omsorg.
            </seg>
            <seg n="a7fde6e1">
              Även om finansministern i dag inte kan förekomma Företagsbeskattningskommitténs
              arbete efterlyser jag ett klarare ställningstagande från ministern
              om hur han ser på hela problematiken. Dagens system uppmuntrar
              så kallade riskkapitalbolag att plocka russinen ur kakan ur den
              gemensamt uppbyggda välfärden, möjliggör skatteplanering med skattemedel
              i räntesnurror och flyttar fokus från teknikutveckling till skatteundandragsmaximering
              inom riskkapitalsektorn. Är det verkligen totalt sett samhällsekonomiskt
              rimligt?
            </seg>
            <seg n="125e032e">
              För min och Vänsterpartiets del kan jag naturligtvis ge ett klart
              svar: Nej, det är helt fel väg att gå. Vi kan tänka oss privata
              vårdcentraler, men då ska de inte vara drivna för vinstmaximering
              utan drivas av till exempel ideella organisationer. Vi vill riva
              upp lagen om valfrihet och i stället satsa. Jag kan hålla med
              Anders Borg om att det är viktigt att utveckla den offentliga
              verksamheten genom att stärka personalens inflytande över sina
              arbetsplatser och skapa en bättre vård för medborgarna. Vi anser
              att lagen om skatteflykt också måste ses över så att den blir
              verklighet. Det är ett effektivt instrument mot räntesnurror och
              skatteundandragande.
            </seg>
          </u>
          <note type="speaker" n="6ecea3a5">
            Anf. 57 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-22" n="44cc382f">
            <seg n="970b1dee">
              Herr talman! Ska vi föra den här debatten som en politisk debatt
              och det ska vi väl göra, vi är ju i Sveriges riksdag bör vi naturligtvis
              uppehålla oss vid varför Vänsterpartiet är emot valfrihet, kvalitet
              och kunskap och varför de allmänt är emot vinst. Jag tror att
              allt detta förtjänar att diskuteras med väljarna. Det är ett viktigt
              skäl till att man bör ha en alliansregering i Sverige. Det är
              bara då vi kommer att ha företagsamhet, valfrihet och kunskap.
            </seg>
            <seg n="b509d8bc">
              Räntesnurrorna som riskkapitalbolagen sätter upp är ett riktigt
              allvarligt problem. Det var därför vi, trots att det fanns stort
              motstånd inte minst från Svenskt Näringsliv, valde att gå fram
              med lagstiftning mot räntesnurror. Det kanske inte har fått så
              stor effekt som vi önskade, men det handlar om miljardbelopp som
              vi har säkrat för statskassan genom att kunna göra de förändringarna
              i regelverket.
            </seg>
            <seg n="68369768">
              I min föreställningsvärld måste vi få till ett ideologiskt skifte
              i skattesystemet. Sverige och andra länder har drivit upp en kapitalbeskattning,
              en bolagsskatt och en beskattning av värdepapper som gör att vi
              överbeskattar ägande. Det drev ut familjer som Rausings från Sverige.
              Jag håller med Jacob Johnson om att det vore bättre om det var
              familjen Wallenberg, familjen Kamprad och familjen Rausing som
              drev de här förskolorna, skolorna och vårdcentralerna, så att
              det var långsiktigt industriellt inriktade ägare.
            </seg>
            <seg n="a3e0310b">
              Vad vi samtidigt har gjort är att skapa väldigt generösa ränteavdrag
              som kan utnyttjas för skatteplanering. Kombinationen av hård ägarbeskattning
              och stora möjligheter till ränteavdrag har skapat en obalanserad
              skattesituation, som gör att företag lever mer på lånat kapital
              än eget kapital. Ska vi förändra detta? Absolut! Vi har framför
              oss en serie frågeställningar där vi ska titta på hur ägarskatterna
              ser ut. Det gäller riskkapitalavdrag men naturligtvis också den
              breda beskattningen via bolagsskatten.
            </seg>
            <seg n="c82f8016">
              Vi har stora utmaningar på detta område, eftersom finländare
              och britter funderar på att sänka sina skatter. Kan man delfinansiera
              det genom att se över möjligheterna att skapa externa räntesnurror,
              så att man när man köper ett bolag lägger upp en transaktion som
              gör att man helt befrias från skattebelastningen? Det är en komplicerad
              teknisk diskussion där man inte kan föregripa utredningen. Det
              är inte alldeles uppenbart hur detta kan lösas. Det var en mycket
              komplicerad diskussion vi hade vid förra tillfället, där ett antal
              barn höll på att åka ut med badvattnet. Det ska vi naturligtvis
              undvika.
            </seg>
            <seg n="1d2ed084">
              Riskkapitalbolag kan göra stor nytta. De kan vara skickliga ägare
              som tar in nytt management som sanerar bolagen och därmed bidrar
              till både tillväxt och utveckling. Det är jättebra. Men då ska
              riskkapitalbolagen konkurrera på lika villkor, där deras finurliga
              skatteupplägg inte är kärnan i deras bidrag till bolagets skötsel.
              För mig är det inte en fråga om välfärd. För mig är det en lika
              viktig fråga om vi talar om Munters eller andra viktiga industriföretag.
              De ska ägas av ägare som brinner för sina bolag, som vill vara
              de som står upp och tar ansvar i vått och torrt för företagen.
              Den typen av ägare är det vi ska gynna i Sverige, inte de kortsiktiga.
            </seg>
          </u>
          <note type="speaker" n="df7c1b72">
            Anf. 58 JACOB JOHNSON (V):
          </note>
          <u who="jacob_johnson_31d6eb" xml:id="i-48bba510909df59c-2" n="bed2e1e4">
            <seg n="0dcec365">
              Herr talman! Den långsiktiga ägare jag tänker på när det gäller
              välfärdsföretagen eller välfärden är inte Wallenberg det kanske
              inte är någon överraskning för finansministern utan kommuner och
              landsting och demokratiskt styrda organisationer, bland annat
              för att vi ska kunna leva upp till hälso- och sjukvårdslagens
              portalparagraf att vård ska vara likvärdig och behovsstyrd. Det
              finns stora risker för att vi inte får den utvecklingen.
            </seg>
            <seg n="839f5673">
              Jag får trots meningsskiljaktigheterna tacka finansministern
              för debatten. Det finns alla skäl att återkomma. Jag skulle kunna
              återanvända finansministerns ord häromdagen om EU-kommissionen
              och föreningsmomsen, nämligen att följa frågan ända in i kaklet.
              Jag kan lova finansministern att jag och Vänsterpartiet kommer
              att följa regeringen i den frågan ända in i kaklet, eller rättare
              sagt ända tills vi får regeringen att inse att det är fel väg
              att gå att öppna för kortsiktiga vinstintressen inom vård, skola
              och omsorg.
            </seg>
            <seg n="03b513e2">
              Att bygga världens bästa välfärd är en långsiktig och allvarlig
              fråga som inte ska slarvas bort av skattejurister och det som
              Svenska Dagbladet kallar välfärdens nya herrar. Jag har många
              exempel på det från verkligheten. Jag var till exempel i Jönköping
              häromveckan och fick beskrivet vad som händer när den borgerliga
              landstingsmajoriteten där nu släpper fram mer än 20 nya privata
              vårdcentraler som ska konkurrera med ett trettiotal befintliga
              landstingsdrivna. Man kan tänka sig konsekvenserna för personalförsörjning,
              konkurrens om läkare, kontinuitet gentemot patienterna med mera.
              Det är inte en klok och kostnadseffektiv politik, Anders Borg.
              Ett annat exempel är Kulturkrabaten. Fyra förskolor såldes till
              en privatperson av Helsingforss kommun för 650 000 kronor och
              gick efter bara ett år med vinst med 3 miljoner, som den nya ägaren
              tog ut som egen avkastning.
            </seg>
            <seg n="7db27753">
              Nej, herr talman, varje skattekrona ska vårdas. Vård ska ges
              efter behov och inte styras av vinstintressen.
            </seg>
          </u>
          <note type="speaker" n="d08d2353">
            Anf. 59 Finansminister ANDERS BORG (M):
          </note>
          <u who="unknown" xml:id="i-27be74d4cc2130b1-0" n="44cc382f">
            <seg n="ba6ad80b">
              Herr talman! Låt oss vara klara över detta: Vi i alliansregeringen
              kommer att göra vad vi kan för att förbättra villkoren för långsiktiga
              ägare. Jag menar långsiktiga ägare som Rausings, Kamprads eller
              Wallenbergs, som vårdar och sköter våra industriföretag till gagn
              för hela folket. Det är ett ägande och en kapitalism som är gynnsam
              för vårt samhälle. Där vet fackföreningar vem man ska ringa, politiker
              vet vad ägarna heter, och ägarna kan svara i telefon och ta ansvar
              för sina handlingar. Det är bra ägande.
            </seg>
            <seg n="05c28aeb">
              Vill vi ha välfärdsföretag som drivs på det sättet? Självklart
              vore det en fördel om vi hade både Rausings och Wallenbergs som
              ägare av svenska välfärdsföretag. Det skulle vara en stor fördel
              för både välfärden och Sverige.
            </seg>
            <seg n="d5068be2">
              Vill vi ha skatteregler som gör att man kan tricksa sig förbi
              skatten det handlar inte om skattefusk men väl om skatteundandragande?
              Nej, det vill jag absolut inte ha, och jag vill särskilt inte
              ha det i de fall det handlar om lånefinansiering med alla de risker
              det innebär. Vi kan gå tillbaka i vår företagshistoria till Krüger
              och fortsätta framåt och se exempel på att belånat kapital förr
              eller senare slutar i en katastrof.
            </seg>
            <seg n="6a2246f1">
              Vill vi bygga upp den typen av osäkerheter i vår ekonomi? Vill
              vi ha en lånekapitalism? Mitt svar är: Långsiktigt ägande är bra
              för Sverige. Då ska vi ha ett skattesystem som gynnar långsiktighet,
              inte kortsiktighet.
            </seg>
            <seg n="045e6070">
              Är det bra med valfrihet? Där har vi olika syn. Jag tror att
              valfrihet är bra för föräldrar. Jag tror att det är bra för elever,
              och jag tror att det är jättebra för personalen att man får arbetsgivare
              som inte betraktar sina anställda som en given resurs som man
              har rätt att hantera hur man önskar. Där behöver vi en kulturrevolution
              i ordets sanna bemärkelse, också i den offentliga sektorn.
            </seg>
          </u>
          <note n="3df30a32">
            Överläggningen var härmed avslutad.
          </note>
          <note n="58669986">
            Ajournering
          </note>
          <note n="882eb746">
            Kammaren beslutade kl. 16.01 på förslag av andre vice talmannen
            att ajournera förhandlingarna till kl. 18.00.
          </note>
          <u who="unknown" xml:id="i-a0ff52684b702142-0" n="44cc382f">
            <seg n="7d6a270f">
              Återupptagna förhandlingar
            </seg>
          </u>
          <note n="8862908c">
            Förhandlingarna återupptogs kl. 18.00.
          </note>
          <note n="86fb4232">
            11 § Svar på interpellation 2010/11:294 om vägval mellan investering
            och privatkonsumtion
          </note>
          <note type="speaker" n="5fcc2ef7">
            Anf. 60 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-23" n="44cc382f">
            <seg n="19d90ef2">
              Fru talman! Monica Green har frågat mig vad jag avser att göra
              för att säkerställa att Sveriges ekonomi blir stark i framtiden.
            </seg>
            <seg n="5c7578e1">
              Förutsättningarna för en snabb återhämtning från den ekonomiska
              och finansiella krisen är goda. Tack vare ett starkt offentligfinansiellt
              läge har vi kunnat möta krisen genom en aktiv finanspolitik utan
              att hamna i underskottsproblem. Att även fortsättningsvis föra
              en ansvarsfull politik som värnar de offentliga finanserna är
              av överordnad betydelse för att Sverige ska stå starkt även vid
              nästa ekonomiska nedgång.
            </seg>
            <seg n="964feb0c">
              Regeringens främsta mål är fortsatt att få fler i arbete. Vi
              har genomfört en rad reformer i syfte att skapa en bättre fungerande
              arbetsmarknad. Nya och mer genomarbetade beräkningar tyder på
              att effekterna av regeringens politik är något större än i tidigare
              beräkningar. Jämviktsarbetslösheten är nedreviderad från 6 procent
              till ca 5 procent 2015. Utan regeringens reformer bedöms jämviktsarbetslösheten
              ligga på ca 6,5 procent 2015. Vi ser nu att politiken verkar i
              rätt riktning.
            </seg>
            <seg n="1ec4a5c4">
              Det är angeläget att prioritera satsningar på utbildningsområdet
              och regeringen delar Monica Greens syn att investeringar i utbildning
              och kompetens är viktigt för att stärka Sverige inför framtiden.
              Regeringen har aviserat, påbörjat, och genomfört en rad reformer
              för att förbättra utbildningssystemets olika delar. Åren 2011
              och 2012 kommer att bli bland de mest reformintensiva åren i modern
              svensk utbildningshistoria.
            </seg>
            <seg n="dae15c70">
              De reformambitioner som regeringen aviserade i budgetpropositionen
              för 2011 står fast. Politiken ska även fortsättningsvis inriktas
              mot strukturellt viktiga reformer som ytterligare stärker ekonomins
              funktionssätt. Regeringen har genomfört fyra jobbskatteavdrag
              i syfte att stärka drivkrafterna till arbete och bedömningen är
              att detta är ett effektivt sätt att höja den varaktiga sysselsättningen.
              Regeringen ser ingen motsättning mellan ytterligare skattesänkningar
              och investeringar på utbildningsområdet. Reformarbetet är dock
              avhängigt av att överskottsmålet nås, utgiftstaken klaras och
              att ett varaktigt reformutrymme uppstår.
            </seg>
          </u>
          <note type="speaker" n="e46ea2aa">
            Anf. 61 MONICA GREEN (S):
          </note>
          <u who="monica_green_650948" xml:id="i-3b3cf877d745fa29-3" n="518f6dc0">
            <seg n="39455a8b">
              Fru talman! Tack, Anders Borg, för svaret. Vi har tidigare i
              dag debatterat de ökade klyftor som regeringens politik har lett
              till och som Anders Borg vägrade att inse. Det här blir en debatt
              på samma tema eftersom ni har ett val att göra nu när det finns
              ett reformutrymme.
            </seg>
            <seg n="a1e3f3f0">
              Som Anders Borg säger går Sveriges ekonomi bra. Vi vet varför.
              Vi byggde upp starka fundament för Sveriges ekonomi efter den
              inhemska krisen i början av 90-talet. Därför har Sverige klarat
              sig bra. Nu finns det ett reformutrymme att använda på bästa sätt.
            </seg>
            <seg n="294ff19c">
              Oberoende Riksbanken har sagt att det finns två scenarier: Man
              kan fortsätta att stimulera den privata konsumtionen eller investera
              i kunskap och infrastruktur. Beroende på vilket som görs måste
              Riksbanken laga efter läge och kronan blir antingen stark eller
              svag.
            </seg>
            <seg n="6567e56d">
              Anders Borg säger att det inte finns någon motsättning mellan
              att sänka skatter och att satsa på utbildningssystemet. Anders
              Borg har ju tänkt sänka skatterna med 60 miljarder; det ligger
              på Finansdepartementet. Menar Anders Borg att det inte skulle
              påverka andra investeringar? Menar Anders Borg att de pengarna
              inte påverkar mer satsningar på lärare, mer satsningar på kommunerna
              så att de kan anställa fler eller mer satsningar på infrastruktur?
              Varför inte bygga fyrfältsväg på E20 genom Skaraborg till exempel?
              Varför inte välja att satsa på infrastruktur, kunskap och utbildning
              så att Sverige blir starkt för framtiden och kan möta de nya jobben
              i stället för att fortsätta skattesänkarlinjen mest till dem som
              har det allra bäst? Anders Borg vägrade att erkänna det i den
              förra interpellationsdebatten, men det är tydligt att er politik
              har gynnat höginkomsttagarna mest. Om ni fortsätter skattesänkarlinjen
              kommer ni att fortsätta att gynna höginkomsttagarna ännu mer.
            </seg>
            <seg n="f4a1b0b3">
              Jag menar att det finns ett val att göra och att det är en motsättning
              i valet. Man kan göra som vi socialdemokrater föreslår, nämligen
              investera i kunskap och utbildning och fortsätta satsningar på
              bristyrkesutbildningar och olika sätt att ge människor flera chanser
              så att de kommer tillbaka i arbetslivet. Människor måste vara
              anställningsbara för de nya jobben. Det är jobben det handlar
              om. Vi måste se till att Sverige klarar de jobb som kommer i framtiden.
              Vi måste göra Sverige starkt. Vi måste vara kunniga så att vi
              kan de jobben. Vi måste ha en infrastruktur som fungerar så att
              vi kan transportera de varor vi tillverkar. Därför är det ett
              val enligt mitt sätt att se.
            </seg>
          </u>
          <note type="speaker" n="62732222">
            Anf. 62 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-080963ba9c2b94cd-0" n="8d37430b">
            <seg n="4d4ecf48">
              Fru talman! Det är mycket viktigt att tala om vägval mellan konsumtion
              och produktion. Det är en mycket bra interpellation som Monica
              Green har skrivit. Det handlar egentligen om kortsiktigt eller
              långsiktigt vägval. Det handlar också om huruvida vi ska äta kakan
              nu eller investera för framtiden.
            </seg>
            <seg n="f07cc489">
              En bonde som får några korn över kan välja att antingen koka
              gröt och äta den just nu eller så kornet och få det att växa och
              bli mycket mer. Jag tror att den kloka bonden väljer det senare
              och investerar för tillväxt och framtid. Jag tror att det vi behöver
              mer av i vårt land är investeringar för tillväxt. Vi kan inte
              backa in i framtiden. Vi måste investera oss in i framtiden. Vi
              måste ha ett långsiktigt tänkande så att våra barn och barnbarn
              kan klara konkurrensen i en global tuff miljö.
            </seg>
            <seg n="83caf604">
              Det handlar om investeringar i infrastruktur så att människor
              kan ta sig till sina jobb snabbt och effektivt. Det handlar om
              investeringar i infrastruktur så att malmen, skogen och industriprodukterna
              kommer ut i världen på ett effektivt sätt. Det handlar om investeringar
              i forskning, innovation och grundutbildning. Det handlar om investeringar
              i minskad byråkrati och mycket snabbare ledtider.
            </seg>
            <seg n="2fd8b35d">
              Vi måste också investera i ett klimat som attraherar kapital
              inte kapital till konsumtion utan till produktion, och gärna utländskt
              kapital.
            </seg>
            <seg n="37289c00">
              I min tidigare roll som kommunalråd diskuterade jag för sex år
              sedan med en stor internationell investerare. Jag frågade: Hur
              kommer det sig att ni investerar så mycket i Sverige? Han svarade:
              Det är låg risk i Sverige. Hur menar du, frågade jag. Han svarade:
              Det är ett land där man håller samman och där det inte är några
              konflikter. Man gör alltid de riskbedömningarna. Det är en stor
              fördel för Sverige. Ett land som håller ihop och inte skapar klyftor
              är ett lågriskland. Det är också en investering för att attrahera
              kapital.
            </seg>
            <seg n="3d3ccbeb">
              Det värsta exemplet på att man inte håller ihop kunde vi nyligen
              se på Tahrirtorget. Det finns exempel på konflikter närmare oss.
              Jag tänker på det som hände i Hyde Park i England. Ett land där
              man separerar folk och inte håller ihop kommer inte att attrahera
              kapital i framtiden. Man måste ha ett sammanhållet land med rättvisa.
              Det tror jag är en mycket stor förutsättning för tillväxt, och
              det behöver Sverige.
            </seg>
            <seg n="8da823c3">
              Jag skulle vilja uppmana finansministern att inte satsa på den
              fördelningspolitik, som jag kallar den, och som handlar om att
              sänka skatterna ytterligare för att vi ska kunna äta just nu i
              stället för att investera för framtiden. Särskilt med tanke på
              den finanskris som vi har haft har vi en banksektor som är alldeles
              för stor i förhållande till bnp. Vi måste investera för att höja
              vår bnp för att vi också i framtiden ska kunna hantera kriser.
            </seg>
          </u>
          <note type="speaker" n="789a3bc4">
            Anf. 63 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-24" n="44cc382f">
            <seg n="487fdc04">
              Fru talman! Välstånd byggs från mycket grundläggande värderingsutgångspunkter:
              arbete, kunskap, sparande och investeringar. Med den grunden har
              vi råd med välfärd. Bara genom arbete, kunskap, sparande och investeringar
              har vi råd med välfärd. Det hänger ihop. Ju fler som är i arbete
              och ju mer de arbetar, desto större skatteintäkter får vi. Ju
              mer vi producerar för varje timme som vi arbetar, desto större
              blir vårt välstånd.
            </seg>
            <seg n="34e5fa84">
              Här är utvärderingarna av regeringens politik så övertydliga.
              Både KI och Riksbanken har som en huvuddel i sin analys att regeringens
              åtgärder för att förstärka arbetsutbudet ökar arbetskraftsdeltagandet
              och möjliggör en längre period av hög sysselsättning. Det går
              alldeles utmärkt att läsa vad både KI och Riksbanken har skrivit
              på denna punkt. De gör samma analys som alla ekonomer som inte
              är anställda på LO gör, nämligen att om man gör denna typ av reformer
              sänker det jämviktsarbetslösheten.
            </seg>
            <seg n="fae8f8fe">
              Jag är i grund och botten glad för att socialdemokratin förnekar
              betydelsen av arbetslinjen. Det är därför som ni inte har en trovärdig
              jobbpolitik.
            </seg>
            <seg n="ab7b90be">
              Ska vi klara en sysselsättning som ökar med 250 000300 000 personer
              och en arbetslöshet som går ned till de nivåer som vi hade före
              90-talskrisen, då måste vi ha en politik som förstärker arbetsutbudet,
              annars måste Riksbanken höja räntorna för att stoppa efterfrågan,
              för att förhindra konsumtionen och för att stoppa investeringarna
              för att säkra att vi inte får en överhettning. Att tro att man
              kan byta ut det mot 5 000, 6 000 eller 7 000 platser på Amsutbildning,
              som i dagsläget tycks vara den enda politik som Socialdemokraterna
              förmår prestera, fungerar inte. Vi har provat den Amspolitiken.
              70-talet ska inte köras i repris.
            </seg>
            <seg n="6c1484fb">
              Den huvudsakliga skiljelinjen ligger dock i synen på kunskap.
              Det som vi har gjort är att återupprätta undervisning, inte grupparbeten
              utan riktig undervisning, med läxor, prov, studier, alltså katederundervisning.
              Det ska vara lärare som är bäst i klassen och som redovisar hur
              man löser matematiska problem och som berättar var älvarna ligger
              och när kungarna regerade. Det ska vara betyg och nationella prov
              tidigt som följer upp och som visar hur det går kunskapsutvärdering.
            </seg>
            <seg n="2bd7c0cd">
              Vi ska ha lärlingssystem som underlättar för unga människor att
              komma in i yrkeslivet och som inte nedvärderar den praktiska kunskapen.
            </seg>
            <seg n="760a20d8">
              Det ska vara valfrihet där föräldrar har inflytande och där lärare
              har inflytande.
            </seg>
            <seg n="050d8fe5">
              Vad är detta? Det är beskrivningen av att ställa den socialdemokratiska
              kunskapspolitiken på huvud.
            </seg>
            <seg n="84c5b959">
              Vi får höra av den nye partiledaren att någon katederundervisning
              inte behövs. Det är grupparbeten som är normen. Vi får höra att
              betyg och nationella prov inte ska utvidgas. Vi får lära oss att
              lärlingssystem och yrkesutbildning ska hållas fast i en struktur
              som vi vet är den mest misslyckade skolreform som Sverige har
              genomfört. Och valfrihet beskrivs utifrån föräldrars och lärares
              perspektiv som grunden till allt ont.
            </seg>
            <seg n="5957b961">
              Jag kan bara beklaga att det är på detta sätt. Det borde finnas
              grundläggande värderingar som vi är överens om om arbete, om kunskap,
              om sparande, om investeringar som lägger grunden för välfärden.
              Men utifrån Monica Greens perspektiv handlar det bara om fördelning,
              reglering och beskattning. Det är en socialdemokrati utan jobbpolitik,
              och det är jag, får jag lov att säga, tacksam för.
            </seg>
          </u>
          <note type="speaker" n="6d573280">
            Anf. 64 MONICA GREEN (S):
          </note>
          <u who="monica_green_650948" xml:id="i-3b3cf877d745fa29-4" n="518f6dc0">
            <seg n="796f7156">
              Fru talman! Det har blivit en vana nu att moderater står här
              och hånar oss socialdemokrater. Jag tycker att det är förnedrande.
              Jag tycker att det är oerhört lågt av en finansminister att stå
              och raljera med vår politik. Vi har byggt upp detta land. Vi har
              byggt välfärden. Och det vet Anders Borg mycket väl. Jag tycker
              att det är så lågt av en finansminister att försöka påstå något
              annat.
            </seg>
            <seg n="3abb7ba0">
              Jag blir ledsen över att höra finansministern när han påstår
              att vi inte har en jobblinje. Det är vi som sätter jobben, jobben
              och jobben först. Det gör vi för att vi vill ha utbildning, utbildning
              och utbildning för alla, inte bara för dem som har föräldrar som
              har studievana. Det är vi som inte vill ha rovdrift på naturen.
              Vi vill inte ha förstörda livsvillkor för kommande generationer.
              Vi vill inte se barnfattigdomen. Vi vill inte se sönderstressade
              och otrygga löntagare. Vi tycker inte att det är en förutsättning
              för tillväxt. Vi tycker att en förutsättning för tillväxt är att
              alla har chansen. Vi ska krossa barnfattigdomen. Vi ska se till
              att vi har riktiga satsningar, inte bara retoriska hitta-på-grejer.
            </seg>
            <seg n="882eac82">
              Anders Borg står här och säger att ni håller ihop grupperna trots
              att hans politik går precis tvärtemot det. Jag tycker att det
              är förnedrande av en finansminister att påstå att ni håller ihop
              grupperna när ni inte gör det.
            </seg>
            <seg n="e1d3cfb4">
              Ni har rivit ned komvux. Ni har satt tillbaka lite grann av det.
              Ni har rivit ned många andra saker inom trygghetssystemet. Vi
              vill ha trygga människor i detta land. Det är den bästa investeringen
              för framtiden.
            </seg>
            <seg n="ebe44c20">
              En investering för framtiden är att varje barn blir sett utifrån
              sina förutsättningar. Man ska inte redan som elvaåring bli instoppad
              i ett fack. Man ska inte få höra: Du valde fel, därför kommer
              du inte att komma in på högskolan. Det är synd om dig. Men vi
              ger inte dig en chans till längre fram i livet, för vi drar ned
              på möjligheterna inom komvux och när det gäller 25:4-regeln.
            </seg>
            <seg n="89d636d2">
              Det är i Anders Borgs Sverige som vi gör så, där vi stänger dörrarna
              för barn som har råkat välja fel när de är små. Det är i Anders
              Borgs Sverige som 3 000 lärare har fått sluta. Och skolresultaten
              har försämrats under er tid. Jag vet att Anders Borg och skolministern
              försöker skylla det på sossarna eftersom det ska ta 30 år att
              vända på detta. Men vad är det för typ av framtidsansvar med en
              regering som inte tror att deras politik ska leda till en vändning
              förrän om 2030 år?
            </seg>
            <seg n="ea59d7d5">
              När jag åker till Nossebro i Essunga vet jag att lärarna där
              har vänt resultatet på tre år. Anders Borg och hans skolminister
              påstår att vi ska ha katederundervisning i 20 år innan vi kan
              se resultaten. Det tycker jag är väldigt lågt.
            </seg>
            <seg n="b5e2a1e7">
              Jag vill se storsatsningar på lärande både för unga och för gamla,
              och jag vill ha investeringar för framtiden. Sven-Erik Bucht sade
              nyss: Om vi sår ett frö i dag kan vi få betydligt mer i framtiden.
              Det är så vi ser till att alla i Sverige växer tillsammans. Vi
              ska ha trygga människor. Vi ska inte styra genom att människor
              ska vara rädda på sina arbetsplatser. De ska inte vara rädda för
              att förlora sitt arbete eller för att inte vara tillräckligt ordentliga
              mot sin arbetsgivare. Vi har fått höra här att människor måste
              skura toaletten med en tandborste. Det är fruktansvärda exempel
              på hur ungdomar utnyttjas på arbetsplatserna, vilket inte regeringen
              inte tar på allvar. Man säger: Det får facket fixa. Vi har inget
              ansvar.
            </seg>
            <seg n="f262dfdd">
              Anders Borg står här och säger att sossarna inte har någon jobbpolitik.
              Jag vill hävda motsatsen. Det är Anders Borgs linje som har gjort
              att vi inte får den jobbtillväxt som vi behöver.
            </seg>
          </u>
          <note type="speaker" n="078e43f9">
            Anf. 65 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-080963ba9c2b94cd-1" n="8d37430b">
            <seg n="cd7fe504">
              Fru talman! Jag vet inte om finansministern lyssnade på mig.
              Kanske gjorde han ändå det. Men jag talade inte om den fördelningspolitik
              som finansministern håller på med. Ett ytterligare jobbskatteavdrag
              innebär att man äter av kakan just nu och inte bryr sig om våra
              barn och barnbarn. Vi måste ta de korn som nu blir över och investera
              dem i framtiden. Jag räknade upp massor av områden som är väldigt
              jobbskapande. Investeringar i infrastruktur är oerhört viktiga
              om vi ska tillvarata våra tillgångar som finns, inte minst inom
              råvaruområdet som finns uppe i norra Sverige. Det är fruktansvärt
              viktigt. Det kommer att skapa massor av jobb. Man kan också investera
              i infrastruktur så att människor kan ta sig till jobben i stället
              för att äta av kakan nu och att problemen fortsätter.
            </seg>
            <seg n="03fade07">
              Riksbanken har också i sina penningpolitiska rapporter sagt att
              de har flera scenarier för räntebanorna. Mer konsumtionsinriktat
              innebär att räntebanorna kommer att justeras upp. Mer produktionsinriktat
              innebär det omvända, och då får också vår exportindustri lättare
              att verka.
            </seg>
            <seg n="0bc566fc">
              Jag tror att det är väldigt viktigt att vi oerhört väl funderar
              igenom hur vi använder de överskott som nu kommer. Jag tror att
              det är oerhört viktigt att vi sätter dem i investeringar i utbildningar,
              infrastruktur med mera. Framför allt ska vi också kunna attrahera
              kapitalet och allokera det mot produktion, inte konsumtion.
            </seg>
          </u>
          <note type="speaker" n="13387e50">
            Anf. 66 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-25" n="44cc382f">
            <seg n="5bc74505">
              Fru talman! Monica Green menar att jag säger att Socialdemokraterna
              inte har någon jobbpolitik. Det är en alldeles korrekt uppfattning.
              Jag menar att Socialdemokraterna saknar jobbpolitik.
            </seg>
            <seg n="dbe14070">
              Den helt korrekta bedömningen skulle vara att säga att Socialdemokraterna
              har en antijobbpolitik. Det är alldeles tydligt att om ni rullar
              tillbaka jobbskatteavdraget ni har varit motståndare till varje
              steg, Monica Green, och det kommer ni säkert att vara när vi går
              vidare höjer det jämviktsarbetslösheten med någonstans sex, sju,
              åtta tiondelar. Om ni rullar tillbaka förändringen av a-kassan
              och det har ni lovat; ni ska därtill göra saker med sjukförsäkringen
              är det kanske 1 ½2 procent till i ökad jämviktsarbetslöshet.
            </seg>
            <seg n="ff105bfe">
              Det är en politik som leder till högre arbetslöshet och lägre
              sysselsättning. Om detta råder det ingen tvekan. Det är den bedömning
              Finanspolitiska rådet gör, det är den bedömning KI gör, det är
              den bedömning Riksbanken gör, det är den bedömning Anders Forslund
              gör, och det är den bedömning Lars Calmfors gör. Det är den bedömning
              alla arbetsmarknadsekonomer som är verksamma på fältet gör om
              de inte är anställda på LO.
            </seg>
            <seg n="3908b781">
              Barnfattigdomen är ett tydligt exempel på detta. Vi har en politik
              för att bekämpa barnfattigdom. Låt oss se hur det ser ut. Sverige
              har pressat tillbaka barnfattigdomen tydligt under lång tid. Vi
              ska gå vidare med detta arbete, och grunden för det är arbetslinjen.
              Huvudproblemet för familjer som upplever barnfattigdom är att
              man har en svag förankring på arbetsmarknaden.
            </seg>
            <seg n="a5aa13e9">
              Det beror bland annat på att vi har tröskeleffekter där bostadsbidrag,
              socialbidrag och olika transfereringssystem gör att människor
              med låga inkomster har en enorm tröskel in på arbetsmarknaden.
              Det beror också på att vi har ett utbildningssystem som sviker
              barnen. Vi har ett utbildningssystem som inte ger den kunskap
              och den trygghet människor har rätt att kräva av ett offentligt
              utbildningssystem.
            </seg>
            <seg n="6874bcd5">
              Vi ska naturligtvis förbättra utbildningssystemet. Vi ska rikta
              stöd till familjer med svag ekonomi. Det är självklarheter. Men
              Monica Green har ingen politik för att lösa detta. Hon vill nämligen
              stänga människor ute från arbetsmarknaden, rulla tillbaka jobbpolitiken
              och föreslå åtgärder som skulle leda till högre arbetslöshet och
              lägre sysselsättning.
            </seg>
            <seg n="07bb1fc9">
              Sedan är det självklart bra med investeringar i både infrastruktur
              och forskning. Det hjälper dock inte om man rullar tillbaka arbetsutbudsreformerna
              vår viktigaste produktionsresurs. Två tredjedelar av bnp är arbete.
              Rullar vi tillbaka arbetsutbudet rullar vi tillbaka produktionsförmågan.
              Det finns en direkt länk mellan arbetsutbud och produktionsförmåga.
              Det är den starkaste länken vi har. Varje åtgärd som ökar arbetsutbudet
              ökar produktionsförmågan och vice versa. Det är den grundläggande
              produktionsresursen vi har. Arbete bygger välstånd.
            </seg>
            <seg n="ded3b3e9">
              Vårt mål är naturligtvis ett samhälle med hög social rörlighet.
              Det är därför det är så viktigt att prata om kunskapspolitiken.
              Det är naturligtvis så att ungarna ska undervisas av duktiga,
              välutbildade och välbetalda lärare som katederundervisar. De ska
              ge barnen kunskap och inte bedriva grupparbete. Det handlar om
              betyg och nationella prov och yrkesutbildning.
            </seg>
            <seg n="f7c482f3">
              Ni har satt i sjön ett system som leder till att en huvudgrupp
              av de långtidsarbetslösa ungdomarna inte har en yrkesexamen. De
              kan naturligtvis vara glada för att de hade en möjlighet att läsa
              vidare på KTH och Chalmers, men om de inte har en grundläggande
              examen i botten och inte har en enkel väg in i arbetslivet har
              yrkesutbildningen misslyckats. Där står vi i dag.
            </seg>
            <seg n="6137b0f5">
              Det är klart att det kommer att ta tid att rulla tillbaka dessa
              brister i utbildningssystemet. Det är inte en resursfråga; det
              är en kunskapsfråga. Det är det som är nyckeln: kunskap, kunskap,
              kunskap. Det bygger nämligen välstånd, det bygger trygghet och
              det bygger social rörlighet. Där har vi en grundläggande skiljelinje,
              och det är därför min slutsats tyvärr dock med ett mått av tacksamhet
              måste vara att Socialdemokraterna saknar jobbpolitik.
            </seg>
          </u>
          <note type="speaker" n="8b96afaf">
            Anf. 67 MONICA GREEN (S):
          </note>
          <u who="monica_green_650948" xml:id="i-3b3cf877d745fa29-5" n="518f6dc0">
            <seg n="e0caa6b4">
              Fru talman! Jag är van vid att moderater står här och hånar oss
              socialdemokrater. Det har blivit en vana för er moderater att
              försöka förlöjliga oss. Jag betackar mig för den typen av argumentation.
            </seg>
            <seg n="c6b8505d">
              Jag vet att Långtidsutredningen inte är anställd av LO, Anders
              Borg. Det är möjligt att Anders Borg tror det, men jag vet också
              att Långtidsutredningen säger att man bör vänta med ytterligare
              jobbskatteavdrag tills man har sett effekten av dem som har genomförts.
              Nu vill Anders Borg säkert påstå att den har anknytning till LO
              och därför fel. Eller? Vad är det annars?
            </seg>
            <seg n="6dc5bf3c">
              Ni har sett till att 70 000 fler är i utanförskap, Anders Borg.
              Det är inte vi som har gjort det. Ni har under er tid sett till
              att ungdomar ska sorteras bort redan när de är elva år. Ni säger
              att ni ska göra en utbildning för ungdomar som inte är möjlig
              att söka vidare till högskolan på, för det är så bra för ungdomar.
              Ungdomarna är dock, som tur är, smartare än Anders Borg. Det är
              jag glad över. Ungdomarna har under denna vår visat att de ratar
              den typ av utbildningar ni har satt i sjön och som ni tror är
              bra för ungdomarna men som stänger dörrar för dem. Er politik
              leder till ökade klyftor.
            </seg>
            <seg n="1378b8b3">
              Sedan kan Anders Borg stå här och raljera över mig det har jag
              börjat bli van vid. Men jag tänker fortsätta tala om att vi socialdemokrater
              står för det gemensamma. Vi vill lyfta upp alla. Vi vill inte
              kasta ut människor. Vi vill inte se till att sjuka människor inte
              får någon ersättning över huvud taget. Vi vill se till att ta
              hand om dem. Då säger Anders Borg: Det är hemskt, för det är tvärs
              emot jobblinjen.
            </seg>
            <seg n="1ec62b75">
              Anders Borg har fel där också. Det är en jobblinje att ha trygga
              människor. Det är en jobblinje att se till att människor är trygga
              och att vi håller ihop samhället, Anders Borg.
            </seg>
          </u>
          <note type="speaker" n="197569ab">
            Anf. 68 Finansminister ANDERS BORG (M):
          </note>
          <u who="unknown" xml:id="i-2a7dafb14442cf80-26" n="44cc382f">
            <seg n="8006900d">
              Fru talman! Monica Green har ställt en interpellation till mig
              med anledning av Riksbankens bedömningar av vad resursutnyttjandet
              har för effekter på räntepolitiken och vad det spelar för roll
              att vi har olika utveckling i ekonomin.
            </seg>
            <seg n="1b214ce3">
              Rullar man tillbaka jobbskatteavdraget höjer man jämviktsarbetslösheten
              med sex, sju, åtta tiondelar. Tar man tillbaka a-kassereformerna
              höjer man jämviktsarbetslösheten med 1 ½2 procent sammantaget.
              Detta råder det ingen oenighet om. Man kan kalkylera lite olika;
              jag tror att vi räknar med 300 000 jobb och KI med 270 000. Anders
              Forslund landar på att det var en mycket större effekt på a-kassan,
              och Finanspolitiska rådet säger att den ligger i linje med ungefär
              vad vi sade.
            </seg>
            <seg n="1b3f4cf8">
              Kärnan i Socialdemokraternas ekonomiska politik är att använda
              10, 20, 30 miljarder till att förstärka bidragen. Det är ingen
              marginaljustering på kommunbidragen ni har, eller en marginaljustering
              på infrastrukturen kärnan i Socialdemokraternas ekonomiska politik
              är 2030 miljarder i höjda bidrag. Varför kan ni aldrig stå för
              att det är den prioriteringen ni gör? Det är ju det som är kärnan
              i politiken: höjda bidrag för 1030 miljarder och höjd skatt för
              fyra miljoner löntagare.
            </seg>
            <seg n="7aa95c8a">
              Det var precis det valrörelsen handlade om. Det går inte att
              backa ifrån det. Ni är emot jobbskatteavdrag, ni vill införa särskild
              tjänstemannabeskattning och ni vill höja a-kasseavgiften för vanliga
              löntagare. Då får vi situationen att det blir mindre lönsamt att
              arbeta.
            </seg>
            <seg n="aeb1246f">
              Här har vi två alternativ. Våra grundvärderingar är sammanhållning,
              trygghet och välfärd. Det är det vi bygger genom att återskapa
              arbetslinjen. Vi tar tillbaka Sverige steg för steg det är en
              krävande och besvärlig väg till full sysselsättning och vi vill
              skapa förutsättningar för att alla ska arbeta som vill och kan.
              Vi bygger ett Sverige som hänger ihop, ett Sverige som är sammanhållet
              och ger alla människor möjligheter att försörja sig själva och
              känna stolthet och trygghet över att ha ett arbete. Där går skiljelinjen,
              Monica Green.
            </seg>
          </u>
          <note n="3df30a32">
            Överläggningen var härmed avslutad.
          </note>
          <note n="932153f7">
            12 § Svar på interpellation 2010/11:281 om aktivitetsförbudet
            för unga
          </note>
          <note type="speaker" n="fece42c3">
            Anf. 69 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-4d7d17b71696f107-0" n="881e692c">
            <seg n="67757130">
              Fru talman! Meeri Wasberg har frågat mig vilka initiativ jag
              avser att ta för att arbetslösa ungdomar ska kunna få ett bättre
              och bredare stöd i sitt arbetssökande redan från dag ett.
            </seg>
            <seg n="8ee01497">
              Som jag påpekat tidigare är arbetslösheten bland unga en utmaning
              som regeringen tar på stort allvar. Vi har därför en bred jobbstrategi
              för att bekämpa ungdomsarbetslösheten.
            </seg>
            <seg n="464be761">
              Precis som interpellanten anser regeringen att arbetslösa ungdomar,
              liksom andra arbetslösa, förtjänar ett individuellt stöd i sin
              process att söka arbete. Alla arbetslösa ungdomar kan därför under
              2011, liksom tidigare under krisen, ta del av förstärkt matchningsverksamhet
              med personliga coacher redan från dag ett i arbetslöshet, det
              vill säga innan jobbgarantin för ungdomar inträder. De ungdomar
              som kommer till Arbetsförmedlingen utan slutbetyg från grund-
              eller gymnasieskola har dessutom möjlighet att delta i regeringens
              folkhögskolesatsning även detta redan från första dagen i arbetslöshet.
              Syftet med satsningen är att med hjälp av folkhögskolor motivera
              dessa ungdomar att fortsätta till vidare studier.
            </seg>
            <seg n="a3d7c265">
              Under 2011 förstärktes Arbetsförmedlingens förvaltningsanslag,
              bland annat för att deltagarna i jobbgarantin för ungdomar ska
              kunna erbjudas individuellt anpassade insatser av hög kvalitet.
            </seg>
            <seg n="2f80b519">
              En bra skola förebygger arbetslöshet. Under mandatperioden stärker
              vi därför kopplingen mellan skola och arbetsmarknad bland annat
              genom att införa en gymnasial lärlingsutbildning som en alternativ
              väg till yrkesexamen inom gymnasieskolans yrkesprogram. Flera
              viktiga utbildningsreformer ligger framför oss redan i år. Dessutom
              satsar regeringen 6 miljarder kronor på att stärka utbildningsväsendet
              de kommande åren.
            </seg>
            <seg n="5d87a6c5">
              Arbetslösheten bland unga sjunker nu, och sysselsättningen ökar.
              I februari var 461 000 unga sysselsatta, vilket är en ökning med
              32 000 personer jämfört med samma månad förra året. Det är positivt,
              men regeringen nöjer sig inte med det, och jag kan därför försäkra
              Meeri Wasberg att vårt arbete med att förbättra situationen för
              unga kommer att gå vidare.
            </seg>
          </u>
          <note type="speaker" n="a6293550">
            Anf. 70 MEERI WASBERG (S):
          </note>
          <u who="meeri_wasberg_8279a7" xml:id="i-3c524e96cee92945-0" n="451489b3">
            <seg n="a82c2aa0">
              Fru talman! Jag vill börja med att tacka statsrådet för svaret,
              och det låter ju höra sig att regeringen i och för sig inte heller
              är nöjd.
            </seg>
            <seg n="c04586d9">
              Den försäkran som statsrådet levererar i slutet av svaret borde
              väl i första hand ges till de ungdomar som ännu inte får tillgång
              till ett bättre och bredare stöd från dag ett. Det är de som är
              arbetslösa och som inte fullt ut ses som individer med olika behov
              av stöd.
            </seg>
            <seg n="34cb1717">
              Visst stämmer det som statsrådet påpekar när det gäller stöd
              i form av personliga coacher och liknande, men det saknas fortfarande
              möjlighet vad gäller praktik och arbetsmarknadsutbildning. Den
              folkhögskolesatsning som statsrådet talar om är på sitt sätt bra
              tänkt, men den visar att regeringen inom sig inte verkar gå riktigt
              i takt jag skulle kunna säga att man går lite grann i otakt. Samma
              regering som inom utbildningspolitiken gärna sorterar eleverna
              i praktiker, teoretiker och numera också elitteoretiker tycker
              när det kommer till arbetsmarknaden att man ska uppmuntra alla
              att gå vidare till studier.
            </seg>
            <seg n="e9447602">
              Regeringens folkhögskolesatsning tar inte heller sikte på den
              omedelbara arbetslinjen. Det finns risk att många upplever det
              som ytterligare en dead end, för att uttrycka sig lite krasst,
              då den inte ger någon direkt behörighet. Den är på sitt sätt att
              jämföra med en nosa-på-utbildning men som inte är yrkesinriktad
              utan som siktar på vidare studier. Vi vet att risken för arbetslöshet
              är betydligt lägre bland dem som har avslutat högre studier. Därför
              har vi i grunden en positiv hållning till högre utbildning, vilket
              regeringen inte brukar dra sig för att kritisera oss för.
            </seg>
            <seg n="c2f615c3">
              Talet om den breda jobbstrategin från statsrådet klingar något
              ihåligt, tycker jag. De ungdomar som lämnar gymnasieskolan utan
              fullständiga betyg gör det inte sällan därför att de av ett eller
              annat skäl har blivit skoltrötta och kanske hellre skulle vilja
              arbeta ett tag innan de tar tag i sin utbildning igen.
            </seg>
            <seg n="6fe797c8">
              Det som de flesta saknar i sin cv är arbetslivserfarenhet, och
              där skulle en praktikplats kunna vara en ovärderlig hjälp för
              att man ska kunna skaffa sig en färsk erfarenhet och på så sätt
              få in en fot på arbetsmarknaden. Det räcker helt enkelt inte med
              att få hjälp att ställa upp sin cv snyggt; en del behöver också
              hjälp med att fylla på den med innehåll.
            </seg>
            <seg n="601d3ad9">
              Trots att statsrådet i sitt svar talar om individperspektivet
              måste jag nog ändå fråga varför det inte tillåts gälla fullt ut.
              Vad skulle vara så hemskt om både praktik och arbetsmarknadsutbildning
              fanns att tillgå från första dagen? Alla behöver inte den typen
              av hjälp och stöd, men för den unga människa som just det där
              skulle vara en ovärderlig hjälp finns inte det, med mindre än
              att personen är långtidsarbetslös.
            </seg>
            <seg n="899d0285">
              Det förtjänar nog att påpeka att det finns de ungdomar som är
              ganska sena med att anmäla sig som arbetssökande på Arbetsförmedlingen
              därför att det är ett väl känt faktum att man som ung inte får
              någon direkt hjälp de första tre månaderna. Det är en bild som
              regeringen själv har hjälpt till att teckna upp. Man verkar dessutom
              hålla fast vid det.
            </seg>
            <seg n="30d14fed">
              Jag är beredd att hålla med statsrådet om att en bra skola förebygger
              arbetslöshet och att det kan vara utmärkt att på olika sätt stärka
              kopplingen mellan skola och arbetsmarknad. Men det ändrar inte
              på det faktum att innan dessa åtgärder hinner få effekt kommer
              fler ungdomar att hamna mellan stolarna och inte få det individuella
              stöd som de kanske skulle behöva.
            </seg>
            <seg n="d4f387d7">
              Statsrådet är säkert bekant med den dubbla problematik som finns
              just nu med en fortsatt rekordhög arbetslöshet och samtidigt en
              brist på arbetskraft. Jag vill veta vad statsrådet menar när hon
              svarar att vårt arbete med att förbättra situationen för unga
              kommer att gå vidare.
            </seg>
          </u>
          <note type="speaker" n="e4626a3f">
            Anf. 71 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-4d7d17b71696f107-1" n="881e692c">
            <seg n="9a08b49d">
              Fru talman! Ett konkret svar på Meeri Wasbergs fråga varför man
              inte skriver in ungdomar i jobb- och utvecklingsgarantin första
              dagen är att den ganska omfattande både svenska och internationella
              forskningen visar hur ungdomars arbetslöshet ser ut och att man
              helt enkelt ska undvika tidiga programplaceringar av just ungdomar,
              för det kan leda till inlåsningseffekter och lägre sökaktivitet.
              Ungdomar har en annan typ av arbetslöshetsmönster än vuxna personer.
            </seg>
            <seg n="b6ebd5af">
              För de ungdomar som inte har klarat av skolan tycker inte jag
              personligen att lösningen är att de ska gå en kortare arbetsmarknadsutbildning.
              I grunden kommer det i vårt alltmer komplicerade arbetsliv att
              krävas att man har grundskolebetyg och allra helst även en gymnasieutbildning.
              Därför har vi i år höjt studiebidraget till ungdomar som går tillbaka
              till skolan, kanske läser in en kompetens inom folkhögskolan.
              Dessa ungdomar har i år möjlighet att få ett studiebidrag på drygt
              6 000 kronor per påbörjad fyraveckorsperiod, vilket är en bra
              och positiv reform som vi hoppas når många ungdomar.
            </seg>
            <seg n="27fee0b9">
              Det finns helt enkelt en bred forskning och erfarenhet som stärker
              regeringens synpunkt. Jag skulle egentligen vilja fråga Meeri
              Wasberg om det verkligen är rimligt att man sätter ungdomar i
              en kortare arbetsmarknadsutbildning från dag ett när man vet om
              att ungdomar har korta arbetslöshetsperioder och att de allra
              flesta kommer i jobb ganska så snart. Skulle det inte vara helt
              motsägelsefullt att kanske riskera att ungdomarna får en försämrad
              utveckling på arbetsmarknaden?
            </seg>
          </u>
          <note type="speaker" n="99c04b31">
            Anf. 72 MEERI WASBERG (S):
          </note>
          <u who="meeri_wasberg_8279a7" xml:id="i-3c524e96cee92945-1" n="451489b3">
            <seg n="d0738757">
              Fru talman! Jag förstod att den här debatten mer skulle landa
              i fokus på utbildning än på arbetsmarknad. Det jag tror att statsrådet
              missar i min frågeställning är individperspektivet. Jag skulle
              vilja höra hur statsrådet ser på det faktum att för en person
              som är fyllda 25 kan man göra en individuell bedömning men inte
              annars. Det är alldeles riktigt, som statsrådet påpekar, att många
              ungdomar inte är arbetslösa någon längre tid till en början och
              att de kanske kommer tillbaka och så småningom kanske blir långtidsarbetslösa
              och hamnar i jobb- och utvecklingsgarantin eller ungdomsgarantin.
              Vad är det som gör att man inte kan göra en individuell bedömning
              redan dag ett? Det kan finnas ungdomar som har stort behov, inte
              nödvändigtvis av arbetsmarknadsutbildning utan snarare av praktik
              redan första dagen. Precis som jag sade tidigare hjälper det inte
              stort till att man får hjälp med att ställa upp en cv snyggt om
              den inte har något innehåll som man kan presentera på ett bra
              sätt.
            </seg>
            <seg n="f91d7df5">
              Jag skulle vilja ha ett fördjupat svar på vad det är som gör
              att man kan göra en individuell bedömning när en individ har fyllt
              25 men inte när hon inte har fyllt 25.
            </seg>
            <seg n="3704cad6">
              Dessutom kan man fundera lite grann över hur det står till med
              tilltron till professionen. Om jag inte minns fel har jag hört
              statsrådet tidigare uttrycka en tillfredsställelse och en glädje
              över den kompetens som finns inom Arbetsförmedlingen, den profession
              som den trots allt representerar. Hur ser statsrådet på att inte
              låta professionen göra den individuella bedömningen tillsammans
              med den arbetssökande redan första dagen?
            </seg>
            <seg n="e6c04625">
              Alla ungdomar kommer inte att behöva arbetsmarknadsutbildning
              och praktik första dagen, men det finns de som behöver det. Varför
              vill då regeringen förvägra de ungdomarna det steget som kanske
              gör att de faktiskt kommer vidare i sitt arbetssökande?
            </seg>
          </u>
          <note type="speaker" n="3a0c93dc">
            Anf. 73 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-4d7d17b71696f107-2" n="881e692c">
            <seg n="95d08830">
              Fru talman! Jag kan upprepa mitt svar. Men jag tror att det är
              viktigt att titta på vad som händer i Sverige just nu, där vi
              kan se en betydande jobbtillväxt med goda framtidsutsikter. Vi
              ser att arbetslösheten sjunker och att 32 000 fler unga är i jobb
              i februari 2011 än för ett år sedan. Långtidsarbetslösheten sjunker.
            </seg>
            <seg n="9b1cdece">
              Det går åt rätt håll, även om jag inte alls på något sätt är
              nöjd ännu, för det är fortfarande alldeles för många som står
              utanför arbetsmarknaden. Men nu när jobbchanserna ökar tycker
              jag att avvägningen är rimlig att man inte från första dagen ger
              en aktivitet, för då är risken att flera ungdomar som skulle kunna
              få ett jobb kommer in i en åtgärd som de inte behöver. Det låser
              in dem och förhindrar att de får en inkomst att leva på i stället
              för en aktivitetsersättning.
            </seg>
            <seg n="0db2e859">
              Det finns goda grunder och också stöd i empirin, och inte minst
              i det som Långtidsutredningen skriver om arbetsmarknadsutbildningar,
              för att det är en väl avvägd balans. Det var det inte på 90-talet.
              Det var för höga volymer som gjorde att de inte fick den kvaliteten.
            </seg>
            <seg n="0d13247c">
              Om man ska ha en utbildning som har en hög kvalitet och som också
              leder till vidare studier tror jag att det är det reguljära skolsystemet
              som har bäst förutsättningar att ge ungdomar en grund att stå
              på. Men man kan alltid fundera på vad som är klok politik. Jag
              tycker att resultatet av regeringens politik talar ett ganska
              tydligt språk, att det går åt rätt håll. Det viktigaste för mig
              är att se till att ungdomar får en bra grund i skolan. Det stora
              misslyckandet är att så många unga har lämnat skolan utan förutsättningar
              att komma vidare till arbetslivet.
            </seg>
            <seg n="47906b00">
              Jag är positiv till att arbetslösheten bland unga sjunker nu
              och vill gärna se att ännu fler unga kommer i jobb och får ett
              individuellt och bra stöd från Arbetsförmedlingen från första
              dagen de kliver in genom dörren.
            </seg>
          </u>
          <note type="speaker" n="b90b87b9">
            Anf. 74 MEERI WASBERG (S):
          </note>
          <u who="meeri_wasberg_8279a7" xml:id="i-3c524e96cee92945-2" n="451489b3">
            <seg n="77054914">
              Fru talman! Jag förstår att statsrådet gärna vill uppehålla sig
              vid det svar som hon redan har gett, därför att några nya svar
              finns väl inte att få.
            </seg>
            <seg n="bb83fdc9">
              Nu fick vi höra ett vackert tal om den uppåtgående konjunkturen.
              Och det är alldeles riktigt att konjunkturen är en bra vän när
              det vänder, men det fråntar ju inte just individperspektivet och
              möjligheten att göra den individuella bedömningen.
            </seg>
            <seg n="0252c237">
              Min fråga var vilka initiativ statsrådet avser att ta för att
              arbetslösa ungdomar ska kunna få ett bättre och bredare stöd i
              sitt arbetssökande redan från dag ett. Och jag kan konstatera
              efter att både ha läst svaret, fått det uppläst för mig och ställt
              kompletterande frågor att beskedet är att det inte kommer att
              tas några fler initiativ, utan statsrådet Engström lämnar till
              mig och till alla de ungdomar som är arbetslösa svaret: Nej, vi
              gör inget mer. Vi tror att det är bra att ni först får bli långtidsarbetslösa
              innan ni kan få till exempel praktik eller en arbetsmarknadsutbildning.
            </seg>
            <seg n="fbfdc318">
              Det är också ett underkännande av arbetsförmedlarnas kompetens
              och deras förmåga att tillsammans med berörd individ göra en individuell
              bedömning. Och jag tycker att det på sitt sätt är ett underkännande
              av alla människors rätt att få en individuell bedömning.
            </seg>
            <seg n="ed3d06ae">
              Jag tycker att det är viktigt att fundera över just individperspektivet
              när det gäller åtgärder såväl för dem som är under 25 som för
              dem som är över 25 år. När arbetslösheten tillåts att vara ett
              individuellt problem utan att man möter det med individuella insatser
              kommer priset ytterst att betalas av de ungdomar som faktiskt
              blir långtidsarbetslösa och som får en segare och svagare start
              på arbetsmarknaden.
            </seg>
          </u>
          <note n="3df30a32">
            Överläggningen var härmed avslutad.
          </note>
          <note n="f6f051b1">
            13 § Svar på interpellation 2010/11:282 om åtgärder med anledning
            av Arbetsförmedlingens prognos för långtidsarbetslösheten
          </note>
          <note type="speaker" n="3b25acac">
            Anf. 75 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-4d7d17b71696f107-3" n="881e692c">
            <seg n="d880c96f">
              Fru talman! Ylva Johansson har frågat mig vilka initiativ jag
              kommer att ta med anledning av att Arbetsförmedlingen har skrivit
              upp prognosen för antalet deltagare i garantierna, vilka konkreta
              åtgärder jag avser att genomföra för att rätta till bristerna
              inom den förda arbetsmarknadspolitiken så att långtidsarbetslösa
              kan ta de jobb som växer fram samt vad jag avser att göra för
              att stävja den stora tillströmningen av långtidsarbetslösa i fas
              3.
            </seg>
            <seg n="39c23470">
              Som jag har sagt flera gånger tidigare här i kammaren, bland
              annat den 26 oktober och den 22 december 2010, den 21 januari
              och den 11 och 15 mars 2011, är uppgiften att minska långtidsarbetslösheten
              när nu konjunkturen vänder en av regeringens viktigaste uppgifter.
              Bland de långtidsarbetslösa ingår deltagarna i jobb- och utvecklingsgarantin.
              I mitten av mars 2011 deltog ca 92 300 personer i jobb- och utvecklingsgarantin
              varav ca 26 000 personer i den senare fasen. Av deltagarna i denna
              fas har nästa hälften varit aktuella och inskrivna hos Arbetsförmedlingen
              mellan fem och tio år och ytterligare en av fem har varit inskriven
              i mer än tio år på Arbetsförmedlingen.
            </seg>
            <seg n="e007f96d">
              Min och regeringens uppfattning är att alla personer som kan
              komma tillbaka i arbete efter en lång tid av arbetslöshet eller
              annan frånvaro från arbetsmarknaden utgör en vinst ur både individens
              och samhällets perspektiv. Regeringen har en bred jobbstrategi
              för att långtidsarbetslösa ska komma i arbete. Jobb- och utvecklingsgarantin
              är bara ett av många verktyg med detta syfte. Ytterligare exempel
              utgörs av det särskilda anställningsstödet som förstärktes från
              årsskiftet och nystartsjobben som samtliga deltagare i jobb- och
              utvecklingsgarantin har möjlighet att få del av.
            </seg>
            <seg n="2bba8df7">
              Målet med deltagande i jobb- och utvecklingsgarantin är just
              att deltagaren ska få en anställning med eller utan statligt stöd.
              En deltagare kan också lämna programmet av andra anledningar,
              till exempel genom att påbörja en utbildning som inte berättigar
              till aktivitetsstöd eller utvecklingsersättning.
            </seg>
            <seg n="ad9ae6c7">
              Arbetsförmedlingens senaste rapport om jobb- och utvecklingsgarantin
              En studie av sannolikheten att få jobb under programtiden visar
              att 70 procent av de personer som skrivs in i jobb- och utvecklingsgarantin
              lämnar programmet före den tredje fasen av garantin och att 60
              procent av de individer som har lämnat jobb- och utvecklingsgarantin
              befinner sig i arbete, med eller utan stöd, en månad efter utskrivningen
              ur programmet. Av resultaten framgår också att en av fem av dem
              som har nått den tredje fasen av jobb- och utvecklingsgarantin
              har lämnat garantin.
            </seg>
            <seg n="e9104a02">
              Dessa resultat baseras på information avseende samtliga individer
              som varit inskrivna i jobb- och utvecklingsgarantin från och med
              att programmet startade den 2 juli 2007 till och med den 23 april
              2010. Det är alltså inte, som Ylva Johansson ofta säger, en återvändsgränd
              att delta i den tredje fasen av jobb- och utvecklingsgarantin.
              Detta är viktigt att komma ihåg och kommunicera, eftersom även
              förväntningar påverkar utfallet.
            </seg>
            <seg n="fdbe505d">
              När konjunkturen nu vänder vet vi att de personer som är långtidsarbetslösa
              står mycket långt ifrån arbetsmarknaden. Arbetsförmedlingen kan
              med aktiva åtgärder öka sannolikheten för att denna grupp kommer
              tillbaka i arbete, men till syvende och sist handlar det också
              om att arbetsgivare i Sverige måste ta ett större ansvar och våga
              anställa långtidsarbetslösa. Här har både du och jag ett ansvar,
              Ylva Johansson, när vi är ute och pratar med personer i fackföreningar
              och i näringslivet.
            </seg>
            <seg n="47eda335">
              Självklart är jag bekymrad över att inte fler personer lämnar
              den tredje fasen i jobb- och utvecklingsgarantin för att få ett
              arbete. Jag följer denna utveckling noga, och för närvarande för
              jag diskussioner med Arbetsförmedlingen där denna fråga är central.
            </seg>
            <seg n="c8d0c2d9">
              Regeringen kommer givetvis att fortsätta att följa utvecklingen
              av jobb- och utvecklingsgarantin som helhet och ha ett särskilt
              fokus på den tredje fasen.
            </seg>
          </u>
          <note type="speaker" n="56e434d5">
            Anf. 76 YLVA JOHANSSON (S):
          </note>
          <u who="ylva_johansson_e8ae63" xml:id="i-42302455d73baa8a-0" n="6f074e6f">
            <seg n="54b55f63">
              Fru talman! Min mormor brukar säga: Mycket ska man höra innan
              öronen trillar av. Och det är kanske så att man får hålla i öronen
              nu, för det här är något av de mest häpnadsväckande svar jag har
              fått.
            </seg>
            <seg n="c3e11c68">
              Jag vill tacka ministern för svaret. Men jag vill också fråga:
              Har du avgått, Hillevi Engström? Tala i så fall om vem som är
              arbetsmarknadsminister och ansvarig för situationen!
            </seg>
            <seg n="28f8c936">
              Regeringen sammanträder varje vecka och kan fatta beslut som
              gör att människor får en chans att få ett riktigt jobb och en
              egen försörjning. Men arbetsmarknadsministern säger nu att hon
              och jag ska ut och prata med fackföreningarna och näringslivet.
              Jag skulle önska att man kunde prata bort långtidsarbetslösheten,
              men så fungerar det inte, och det är häpnadsväckande att ministern
              tror det.
            </seg>
            <seg n="91804713">
              Jag citerar ur ministerns svar: När konjunkturen nu vänder vet
              vi att de personer som är långtidsarbetslösa står mycket långt
              ifrån arbetsmarknaden. Ja, och det gjorde de också innan konjunkturen
              vände. Det som just är arbetsmarknadspolitikens utmaning är att
              se till att också personer som står långt ifrån arbetsmarknaden,
              de som behöver aktiva insatser för att komma närmare arbetsmarknaden,
              ska kunna få ett riktigt arbete. Det är där arbetsmarknadspolitiken
              har sin roll.
            </seg>
            <seg n="39db99d3">
              Svaret fortsätter: Här har både du och jag ett ansvar, Ylva Johansson,
              när vi är ute och pratar med personer i fackföreningar och i näringslivet.
              Om det vore så enkelt att jag kunde prata bort långtidsarbetslösheten,
              men inte ens ministern kan prata bort den.
            </seg>
            <seg n="ab213e45">
              Ministern hänvisar till att hon har sagt samma sak i tidigare
              interpellationssvar. Ja, det är just det som är problemet. Ministern
              pratar, men det händer ingenting. Och den politik som hon hänvisar
              till fungerar ju inte. Det är just det som är grunden för min
              fråga.
            </seg>
            <seg n="3c18292c">
              Nu har Arbetsförmedlingen räknat upp prognoserna för antalet
              personer i fas 3. Man har också räknat upp prognosen för hur bra
              tillväxten av nya jobb på den svenska arbetsmarknaden är. Det
              går bättre än förväntat. Det går mycket bättre än vad man trodde
              för ett år sedan när det gäller tillväxten av nya jobb. Samtidigt
              kommer antalet personer i fas 3 att öka mycket mer än vad man
              trodde för ett år sedan. Det är ett fundamentalt misslyckande.
            </seg>
            <seg n="1ab5b389">
              Munväder och bekymmersrynkor kommer inte att se till att de tiotusentals
              långtidsarbetslösa i fas 3 får jobb. Min fråga kvarstår: Vad tänker
              arbetsmarknadsministern göra?
            </seg>
            <seg n="6d31fbb0">
              Antalet personer i fas 3 ökar i år och beräknas öka även nästa
              år, året därefter och marginellt även 2014 för att därefter plana
              ut på en hög nivå.
            </seg>
            <seg n="2f534b7c">
              Om människor som står långt från arbetsmarknaden inte kan få
              hjälp att komma in och få jobb när vi har en extremt stark tillväxt
              av nya jobb, när ska de då få det? De är inte hjälpta av nytt
              munväder; de behöver konkreta åtgärder. Vad tänker regeringen
              göra?
            </seg>
          </u>
          <note type="speaker" n="e4d3027d">
            Anf. 77 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-4d7d17b71696f107-4" n="881e692c">
            <seg n="eafc35c8">
              Fru talman! Jag tackar Ylva Johansson för frågan. Jag blir bekymrad
              när Ylva Johansson tror att vi beslutsfattare som påverkar mycket
              inte har något som helst inflytande. Jag besökte LO i går på ett
              seminarium och träffade en mängd människor. Vi talade om något
              som betyder mycket för mig, nämligen hur funktionsnedsatta ska
              få en chans att komma in på arbetsmarknaden.
            </seg>
            <seg n="df0de88c">
              Jag är helt övertygad om att alla vi som sitter här kan göra
              mer. Jag är övertygad om att näringslivet kan göra mer, att fackföreningarna
              kan göra mer, att stat, kommun och landsting kan göra mer och
              att den ideella sektorn kan göra mer. Är man så naiv att man tror
              att man kan lösa saker genom att lagstifta fram jobb har man en
              övertro på vad riksdag och regering kan åstadkomma.
            </seg>
            <seg n="ae5c596b">
              Det behövs satsningar, och som jag sade i mitt tidigare inlägg
              kan vi också se att vår politik har gett resultat. Vi ser att
              långtidsarbetslösheten sjunker, att sysselsättningen ökar och
              att fler unga kommer i arbete. Förra året var det 70 000 personer
              som fick en utbildning genom Arbetsförmedlingens försorg.
            </seg>
            <seg n="3e8b1061">
              Man kan alltid göra mer, men ingen ska tro att det är enkelt
              att bestämma vilka personer som ska anställas hos företagen. Det
              krävs mycket påverkan. Tyvärr finns det en hel del fördomar mot
              människor som har varit borta länge från arbetsmarknaden även
              om både interpellanten och jag vet att de vill, kan, är duktiga
              och vill bidra. Det finns fördomar mot personer som har nedsatt
              arbetsförmåga och som har ett funktionshinder och som inte har
              det lika lätt som många av oss andra att komma in på arbetsmarknaden.
            </seg>
            <seg n="99eb1cd7">
              Det jag avsåg i mitt interpellationssvar var att vi kan påverka
              mer. Vi kan ställa frågor på samma sätt som i alla fall jag gör
              när jag är ute och träffar företag. Hur är det med mångfalden
              på företaget? Hur ser det ut med kvinnor och män på ledande befattningar?
              Hur många kvinnor finns det i styrelsen? Det blir pinsamt för
              företagare om de inte medger att de tycker att dessa frågor är
              viktiga.
            </seg>
            <seg n="6c47cd05">
              För några år sedan var det långt ifrån självklart att ta ansvar
              för vår miljö. I dag är det en självklarhet. På samma sätt skulle
              jag vilja att fler företag än Ica och Max såg det som en självklarhet
              att i sina årsredovisningar peka på att man tar ansvar för miljö,
              mångfald, jämställdhet och för att långtidsarbetslösa personer
              med funktionsnedsättningar har en plats på arbetsmarknaden. Det
              finns en mängd olika ekonomiska stöd som vi kan erbjuda företag.
              Det finns stöd som inte används i dag fullt ut. Det finns pengar
              kvar i budgeten. Det krävs dock att någon vågar och vill öppna
              dörren, och där kan vi göra mycket mer. Vi har mycket makt att
              påverka. Tror man inte det har man en naiv inställning.
            </seg>
          </u>
          <note type="speaker" n="112d932b">
            Anf. 78 YLVA JOHANSSON (S):
          </note>
          <u who="ylva_johansson_e8ae63" xml:id="i-42302455d73baa8a-1" n="6f074e6f">
            <seg n="b9fbe360">
              Fru talman! Hillevi Engström tycks tro att hon fortfarande är
              riksdagsledamot och ute och småpratar med aktörerna på arbetsmarknaden.
              Du är ansvarig minister för situationen på arbetsmarknaden, Hillevi
              Engström. Du är ansvarig för en situation där antalet personer
              i fas 3 ökar dramatiskt i år, nästa år, året därefter och året
              därpå, trots att vi har en rekordstark tillväxt av nya jobb på
              arbetsmarknaden. Men det enda du kan bidra med är att vara ute
              och småprata om fördomar med olika arbetsgivare. Du är ansvarig
              och har möjlighet att agera för att människor ska få en reell
              chans till arbete.
            </seg>
            <seg n="96cb5277">
              Kom inte och säg att vi sprider fördomar om människor som är
              långtidsarbetslösa, Hillevi Engström! Det är du själv som brukar
              beskriva långtidsarbetslösa som lågutbildade, svårplacerade och
              gamla. Det är en bild som inte stämmer med verkligheten.
            </seg>
            <seg n="aeda693e">
              Låg utbildningsnivå är visserligen ett problem för att ta sig
              in på arbetsmarknaden, men det är inte genetiskt betingat. Det
              är inget man föds med jo, kanske men det är inte genetiskt betingat.
              Låg utbildningsnivå går att göra något åt. För att göra det måste
              man ha en medveten politik, vilket ni saknar. Det enda du har
              att komma med är att vi ska ut och prata.
            </seg>
            <seg n="8f9ae756">
              Du sitter på alla de instrument som kan påverka arbetsmarknadspolitiken.
              Se till att människor får chans till utbildning! Se till att människor
              får aktiva åtgärder!
            </seg>
            <seg n="913ce40f">
              Jag var på en arbetsförmedling för några månader sedan. Där beskrev
              de för mig att de hade tid att träffa de långtidsarbetslösa i
              jobb- och utvecklingsgarantin en gång per år. Då är det inte så
              konstigt att man inte får jobb.
            </seg>
            <seg n="39a35321">
              Det hjälper inte att vara ute och småprata med olika arbetsgivare.
              Det handlar om att ge resurser till Arbetsförmedlingen så att
              man kan göra individuella bedömningar och anpassade åtgärder.
              Det handlar om att satsa brett på utbildning. Det handlar om att
              se till att det finns konkreta insatser så att människor kommer
              ut på den reguljära arbetsmarknaden och inte göms undan i gratisarbete
              i fas 3.
            </seg>
            <seg n="287adda3">
              60 procent av dem som finns i fas 3 i dag är under 55 år. I Helsingfors
              har nästan en tredjedel, 30 procent, en eftergymnasial utbildning.
              I hela landet är siffran något lägre, 22 procent. Det är människor
              som är anställningsbara men som behöver stöd och hjälp av en aktiv
              arbetsmarknadspolitik. Men du förvägrar dem det, Hillevi Engström,
              och hänvisar till att du och jag ska ut och prata med fackföreningar
              och näringsliv. Det är ynkligt.
            </seg>
            <seg n="67f4023d">
              Kom med åtgärder! Du sitter på ansvaret.
            </seg>
          </u>
          <note n="3df30a32">
            Överläggningen var härmed avslutad.
          </note>
          <note n="0456fab1">
            14 § Svar på interpellation 2010/11:283 om unga funktionshindrades
            rätt till arbetsmarknadsåtgärder
          </note>
          <note type="speaker" n="fd2f0039">
            Anf. 79 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-4d7d17b71696f107-5" n="881e692c">
            <seg n="e3926ef7">
              Fru talman! Kerstin Nilsson har frågat mig om vilka åtgärder
              jag avser att vidta för att unga funktionshindrade ska få rätt
              arbetsmarknadsåtgärder och i rätt tid.
            </seg>
            <seg n="8e0cecb0">
              Arbetslösheten bland unga med funktionsnedsättning som medför
              nedsatt arbetsförmåga är en utmaning som regeringen tar på stort
              allvar. Därför är Arbetsförmedlingens samlade utbud av tjänster,
              metoder och arbetsmarknadspolitiska program tillgängligt för målgruppen.
              Vid behov ska de också få del av arbetslivsinriktad rehabilitering
              och de särskilda stöd som finns för personer med funktionsnedsättning
              som innebär nedsatt arbetsförmåga.
            </seg>
            <seg n="2da2caa8">
              Arbetsförmedlingen har också ett särskilt uppdrag att bedriva
              verksamhet för unga med funktionsnedsättning. Målgruppen för det
              särskilda uppdraget är elever i gymnasieskolan med funktionsnedsättning
              som fyllt 16 år och personer under 30 år som har aktivitetsersättning
              inom socialförsäkringen. De unga med funktionsnedsättning som
              omfattas av det särskilda uppdraget och som därmed inte skrivs
              in i jobbgarantin för ungdomar ska ges samma möjligheter till
              vägledning och coachning som de som skrivs in i garantin.
            </seg>
            <seg n="0b4c1914">
              Övergången från skola till arbetsliv är en kritisk tidpunkt för
              unga med funktionsnedsättning, och övergången kan vara avgörande
              för hur de etableras på arbetsmarknaden. Arbetsförmedlingen samverkar
              därför med skolan för att underlätta övergången från skola till
              arbete för elever med funktionsnedsättning. Inom varje arbetsmarknadsområde
              ska det dessutom finnas en utsedd arbetsförmedlare med kunskaper
              om arbetslivsinriktad rehabilitering som samverkar med bland annat
              skolan, Försäkringskassan och kommunens dagliga verksamhet.
            </seg>
            <seg n="4a9ae262">
              Regeringen kommer också under 2011 att fastställa en ny strategi
              för funktionshinderspolitiken som sträcker sig från 2011 och fem
              år framåt. Ett antal myndigheter, däribland Arbetsförmedlingen,
              har i uppdrag att ta fram förslag på delmål för hur funktionshinderspolitiken
              ska genomföras inom deras respektive områden under perioden 20112016.
            </seg>
            <seg n="c9b599f1">
              Vidare avser regeringen att under 2011 se över de åtgärder och
              insatser som i dag finns för personer med funktionsnedsättning
              som medför nedsatt arbetsförmåga. I översynen ska en analys göras
              av hur insatserna kan bidra till att öka möjligheten för unga
              personer med funktionsnedsättning att få tillträde till arbetsmarknaden.
            </seg>
            <seg n="bee9ea2d">
              Detta är bara några exempel på regeringens satsningar som syftar
              till att bekämpa arbetslösheten bland unga med funktionsnedsättning
              genom aktiva arbetsmarknadspolitiska insatser. Arbetet med att
              skapa goda förutsättningar för dessa personer att få ett arbete
              fortsätter.
            </seg>
            <seg n="20fef2aa">
              Mot bakgrund av detta har jag inte för avsikt att för närvarande
              vidta några ytterligare åtgärder.
            </seg>
          </u>
          <note type="speaker" n="d7c7729c">
            Anf. 80 KERSTIN NILSSON (S):
          </note>
          <u who="kerstin_nilsson_b0911d" xml:id="i-09a0f153ebd531b5-0" n="dfee6db4">
            <seg n="13353c0e">
              Fru talman! Jag vill börja med att tacka arbetsmarknadsminister
              Engström för svaret.
            </seg>
            <seg n="4395f658">
              Min interpellation till ministern gällde vilka åtgärder hon avser
              att vidta för att unga funktionshindrade ska få rätt arbetsmarknadsåtgärder
              och i rätt tid. Ministern beskriver i sitt svar att det under
              2011 kommer att fastställas en ny strategi för funktionshinderspolitiken
              och att regeringen nu kommer att se över de åtgärder och insatser
              som i dag finns.
            </seg>
            <seg n="385c9eee">
              Då måste jag undra varför det inte har gjorts tidigare. Det är
              ingen nyhet för ministern eller hennes företrädare att det finns
              unga människor med funktionsnedsättning funktionsnedsättningar
              som i varierande grad medför nedsatt arbetsförmåga och där det
              finns behov av individuell anpassning i både utbildnings- och
              arbetssituationer. Dessa unga är många, och de blir bara fler
              och fler.
            </seg>
            <seg n="40e1acb7">
              En ung människa med funktionsnedsättning ska självklart få ta
              del av alla de tjänster som Arbetsförmedlingen har att erbjuda.
              Men det är inte alltid klarlagt på vilket sätt en viss funktionsnedsättning
              medför nedsatt arbetsförmåga. Det kanske inte är funktionsnedsättningens
              omfattning eller funktionsnedsättningen i sig som utgör svårigheten
              att få ett arbete. Men klart är att samtliga resurser, ordinära
              och extra resurser, ska sättas in och ska vara kopplade till den
              enskildes behov.
            </seg>
            <seg n="927b9a12">
              Då undrar jag: Kommer den nya strategin att innehålla tydliga
              och specificerade åtgärder? Är ministern beredd att satsa alla
              de åtgärder och resurser som kan behövas för att alla unga som
              har någon form av funktionsproblematik ska kunna få en egen försörjning
              och en plats på arbetsmarknaden?
            </seg>
            <seg n="ecc6850b">
              Jag vill till sist lyfta fram några specifika problem.
            </seg>
            <seg n="06bedbeb">
              Först gäller det kopplingen och övergången mellan skola och Arbetsförmedlingen.
              Vid mina kontakter med arbetsförmedlare som har till uppgift att
              arbeta just med denna övergång har jag fått vetskap om att det
              trots riktlinjer inte fungerar i samspelet mellan skola och Arbetsförmedlingen.
              Det verkar som att det finns ett antal gymnasieskolor som inte
              har anammat värdet av en tidig kontakt med Arbetsförmedlingen
              för att underlätta för den unge. Har den unge då inte föräldrar
              som är ettriga och påstridiga kan det bli en väldigt försenad
              planering.
            </seg>
            <seg n="3d5f6286">
              Det är viktigt för dessa ungdomar att det finns en röd tråd under
              hela utbildningstiden och att en plan finns klar före skolavslutningen.
              Åtgärder som till exempel arbetspraktik ska kunna sättas i gång
              direkt efter terminens slut, i stället för som i dag kanske långt
              in på hösten. Här går dyrbar tid till spillo. När jag pratar om
              dyrbar tid tänker jag på den enskildes möjlighet till en egen
              inkomst och på värden som självförtroende, stolthet och styrka.
            </seg>
            <seg n="6f3b94ba">
              Vilka åtgärder avser ministern att vidta för att samspelet mellan
              skola och Arbetsförmedlingen ska fungera i hela landet?
            </seg>
          </u>
          <note type="speaker" n="b2228291">
            Anf. 81 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-4d7d17b71696f107-6" n="881e692c">
            <seg n="d6fcf258">
              Fru talman! Tack så mycket för kloka synpunkter! Jag delar interpellantens
              synpunkt att det här är ett område som behöver förbättras ytterligare.
              Ansvarig minister för funktionshinderspolitiken är Maria Larsson.
              Planeringen är att den här strategin ska kunna antas av regeringen
              under våren, så den kommer inom ganska kort tid. 17 myndigheter
              har varit delaktiga och tagit fram förslag till delmål i processen.
              Handisam, myndigheten, har erbjudit ett aktivt processtöd och
              inbjudit till gemensamma samlingar för att försöka att verkligen
              göra något mer konkret.
            </seg>
            <seg n="2343bfe4">
              Det här är väldigt viktiga och svåra frågor, och jag har stor
              respekt för dem därmed inte sagt att jag är någon expert. Men
              en viktig uppgift för mig är att säkerställa att samarbetet mellan
              Arbetsförmedlingen och skolan fungerar i hela landet, precis som
              interpellanten påpekar. Det är oerhört väsentligt att den här
              kritiska tiden för en ung person verkligen kan leda till att den
              unge kommer vidare och inte hamnar i ett utanförskap.
            </seg>
            <seg n="e87782da">
              Det vi också aviserar att göra är att tillsätta en utredning
              för att se över alla de stöd som finns. Under årens lopp har det
              blivit många olika stöd med olika inriktningar. Det kan också
              behöva göras förändringar. Vi håller just nu på att bereda direktiv
              till en utredning och ska utse en utredare under våren som ska
              titta på det här. Det är klart att unga är en särskilt prioriterad
              grupp som måste få mer hjälp att komma vidare i arbetet. Handisam
              har fått ett uppdrag av regeringen att jobba med attityder och
              påverkan, som jag också tror är en viktig del.
            </seg>
            <seg n="fb17de8b">
              Återigen: Det är en viktig och svår fråga, och här behöver flera
              politikområden samverka med skolan, funktionshinderspolitiken,
              arbetsmarknadspolitiken och socialpolitiken.
            </seg>
          </u>
          <note type="speaker" n="8156a373">
            Anf. 82 KERSTIN NILSSON (S):
          </note>
          <u who="kerstin_nilsson_b0911d" xml:id="i-09a0f153ebd531b5-1" n="dfee6db4">
            <seg n="3ffc809d">
              Fru talman! Nästa problem jag vill ta upp är det antal resurser
              och förmedlare som Arbetsförmedlingen har i sitt arbete med unga
              som har funktionsnedsättningar. Även här ser det väldigt olika
              ut när det gäller kontakterna mellan den sökande och Arbetsförmedlingen.
              När det dröjer är den vanligaste orsaken att förmedlarna har för
              många sökande och för splittrade arbetsuppgifter för att kunna
              upprätthålla en kontinuerlig kontakt. Trots att dessa duktiga
              handläggare på Arbetsförmedlingen gör sitt yttersta hinner de
              inte med.
            </seg>
            <seg n="ffb8f682">
              När Försäkringskassan tidigare skrev avtal med Arbetsförmedlingen
              om fördjupad samverkan säkrades det att respektive förmedlare
              inte fick ha mer än 30 klienter åt gången, detta för att säkerställa
              att det kunde ske ett aktivt arbete med täta kontakter och uppföljande
              besök ute i arbetsträning och andra åtgärder. I Arbetsförmedlingens
              interna verksamhet när det gäller arbetet med personer med funktionsnedsättning
              är klientantalet på sina håll betydligt större. Då går det inte
              att etablera den regelbundna och djupare kontakt som kan behövas
              för att hjälpa den enskilde på bästa sätt.
            </seg>
            <seg n="6461d078">
              Här undrar jag vilka åtgärder ministern avser att vidta för att
              säkerställa att de unga sökande inte kommer bort i administrativ
              väntetid och att de handläggare på Arbetsförmedlingen som ska
              arbeta med dessa unga också har reella möjligheter att göra detta.
            </seg>
            <seg n="cf4f19e4">
              En annan fundering är vilka arbetsinriktade åtgärder de unga
              som har behov av extra stöd faktiskt erbjuds. Att erbjuda deltagande
              eller placeringar för att fylla lediga platser eller kvoter av
              det som finns till buds utan att individanpassa det för den enskildes
              behov kan inte anses som annat än ett slöseri. Det är slöseri
              med den enskildes och med samhällets både tid och resurser. Alla
              vinner på att rätt åtgärder vidtas från början.
            </seg>
            <seg n="416c133d">
              På vad sätt avser ministern att säkerställa att de medel som
              tillförs Arbetsförmedlingen i dess arbete för denna grupp verkligen
              används rätt och riktigt och på ett för individen skräddarsytt
              sätt?
            </seg>
          </u>
          <note type="speaker" n="7db78e21">
            Anf. 83 YLVA JOHANSSON (S):
          </note>
          <u who="ylva_johansson_e8ae63" xml:id="i-42302455d73baa8a-2" n="6f074e6f">
            <seg n="15a9f09f">
              Fru talman! Ministern säger att hon inte är någon expert, och
              vi tror henne. Men hon är ansvarig minister.
            </seg>
            <seg n="a1aed066">
              Kerstin Nilsson har frågat, inom ditt ansvarsområde, Hillevi
              Engström: På vilket sätt tänker du säkra att Arbetsförmedlingen
              verkligen har möjlighet att ge sina klienter med funktionshinder
              relevant stöd?
            </seg>
            <seg n="86223539">
              Jag skulle vilja fylla på med två frågor inom ditt ansvarsområde.
            </seg>
            <seg n="098a2fcd">
              Är du beredd att ge en möjlighet till utvecklingsanställning
              inom Samhall för unga funktionshindrade? I dag är det så att den
              som får chansen till en tjänst inom Samhall oftast är äldre, och
              man får det först när alla andra möjligheter är uttömda. Jag vet
              att Samhall själv har tagit upp frågan om att kunna erbjuda tidsbegränsade
              utvecklingsanställningar. Är du beredd att pröva den möjligheten?
            </seg>
            <seg n="9f7528c4">
              Det andra gäller kompletterande aktörer inom Arbetsförmedlingen.
              Det har varit ett stort nummer för regeringen att släppa in kompletterande
              aktörer, och man har stolt redovisat hur många de har varit.
            </seg>
            <seg n="c426c9a5">
              Såvitt jag har fått uppgift om rätta mig om jag har fel är det
              noll av dessa aktörer som är specialiserade på att hjälpa människor
              med funktionshinder in på arbetsmarknaden. Tänker ministern göra
              någonting åt det? Är det aktuellt att se till att utnyttja de
              kompletterande aktörer som verkligen skulle kunna bidra med den
              specialistkompetens som behövs för att vissa grupper av funktionshindrade
              ska få relevant stöd och hjälp in på arbetsmarknaden? Svara på
              dessa frågor, tack!
            </seg>
          </u>
          <note type="speaker" n="9a0b0a51">
            Anf. 84 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-4d7d17b71696f107-7" n="881e692c">
            <seg n="520b9334">
              Fru talman! Det gläder mig, Ylva Johansson, att Socialdemokraterna
              verkar ha ändrat inställning lite grann och ser mer positivt på
              kompletterande aktörer. Jag tror att detta är viktigt.
            </seg>
            <seg n="61cdf9c6">
              Vi fattade i riksdagen för ett år sedan beslut om en lagstiftning
              för valfrihetssystem i arbetsförmedlingstjänster. Jag ser framför
              mig jag hoppas inom en snar framtid att fler personer ska kunna
              välja en arbetsförmedlingstjänst som är lite mer specialiserad
              på just det som individen behöver. Jag tror att det är rätt väg
              att gå. Det kan handla om att man har en speciell yrkesbakgrund.
              Man kanske har speciella svårigheter. Man kanske har en speciell
              bakgrund att man kommer från ett annat land eller så. Man får
              då möjlighet att välja den arbetsförmedlingstjänst som passar
              en bäst och som man tror kan hjälpa en vidare på bästa sätt.
            </seg>
            <seg n="edf1ad0c">
              Det är mycket som görs för unga personer med funktionsnedsättning.
              Men ännu mer kan göras. Detta är en oerhört viktig fråga för mig
              att följa noga hur arbetsförmedlingsresurserna för unga med funktionshinder
              ser ut. Jag har i mina samtal med Arbetsförmedlingens ledning
              hitintills inte fått några signaler om önskemål om ytterligare
              resurser för denna grupp; det vill jag vara tydlig med att påpeka.
            </seg>
            <seg n="61579768">
              Ylva Johansson frågar mig om utvecklingsanställning inom Samhall.
              Det är någonting som vi överväger, men där jag inte kan lämna
              något besked i dag. Denna grupp unga är en grupp som är prioriterad
              och som har varit prioriterad hos Arbetsförmedlingen under lång
              tid. Därför är det väsentligt att man ägnar denna grupp stor möda
              och kraft.
            </seg>
            <seg n="e48b3f8d">
              Detta är viktigt också av skälet att man inte kan göra allt åt
              alla. Det är också av detta skäl som vi hade en interpellationsdebatt
              tidigare om ungdomar. Eftersom ungdomar tidigt kommer i jobb skulle
              det vara fel att lägga resurserna på dem som lättare kan få ett
              jobb på egen hand. Resurserna ska i första hand gå till de prioriterade
              grupperna. Det är personer med funktionsnedsättning som medför
              nedsatt arbetsförmåga. Det är personer som är utrikes födda och
              personer som saknar en bra skolunderbyggnad. Det är dem vi måste
              prioritera först och främst.
            </seg>
            <seg n="1a783431">
              Denna grupp är en grupp som ligger mig oerhört varmt om hjärtat.
              Här kan vi definitivt göra mer. Jag nämnde i mitt interpellationssvar
              några av de frågor och förslag som är på gång. Men ännu mer kommer
              att göras för denna grupp.
            </seg>
          </u>
          <note type="speaker" n="b7312908">
            Anf. 85 KERSTIN NILSSON (S):
          </note>
          <u who="kerstin_nilsson_b0911d" xml:id="i-09a0f153ebd531b5-2" n="dfee6db4">
            <seg n="f83f1541">
              Fru talman! Jag tror nästan att Hillevi Engström svarade på de
              flesta av mina frågor, men kanske inte riktigt på det sätt som
              jag hade önskat.
            </seg>
            <seg n="64ca746f">
              Hillevi Engström har tidigare talat om att det är viktigt att
              gå ut i verksamheterna och träffa företagare och sökande på alla
              sätt. Men då undrar jag om Engström inte har pratat med de arbetsförmedlare
              som beskriver en annan verklighet än den som generaldirektören
              beskriver när vi får hennes synpunkter.
            </seg>
          </u>
          <note type="speaker" n="6cb8de49">
            Anf. 86 YLVA JOHANSSON (S):
          </note>
          <u who="ylva_johansson_e8ae63" xml:id="i-42302455d73baa8a-3" n="6f074e6f">
            <seg n="b7a323c3">
              Fru talman! Det är bra att ministern säger att människor ska
              kunna välja en specifik tjänst med den typ av kompetens de behöver
              för att få hjälp ut på arbetsmarknaden. Men för att det ska vara
              möjligt måste aktörer med denna specifika kompetens vara upphandlade
              och kontrakterade. Såvitt jag vet är det inte så. Såvitt jag vet
              är det noll aktörer säg emot mig om jag har fel som har specifik
              kompetens inom något område som gäller funktionshinder. Då ska
              vi komma ihåg att det också krävs flera olika typer av kompetens
              gentemot människor med olika typer av funktionshinder.
            </seg>
            <seg n="52824505">
              Vi har en situation där antalet unga med funktionshinder som
              hänvisas till förtidspension har ökat med ungefär 100 procent
              under en tioårsperiod. Socialförsäkringsministern har beskrivit
              detta som en katastrof. Det är klart att det måste leda till åtgärder
              om denna situation är en katastrof.
            </seg>
            <seg n="1cc2b6b2">
              Jag kan försäkra ministern om att det är många funktionshindrade
              som är rätt trötta på välvillighet och som inte nöjer sig med
              att ligga varmt vid ministerns hjärta. De vill ha ett eget riktigt
              jobb. De vill försörja sig med eget arbete, och de vill att arbetsmarknadsministern
              vidtar de åtgärder som hon kan göra för att det ska vara möjligt.
            </seg>
          </u>
          <note n="3df30a32">
            Överläggningen var härmed avslutad.
          </note>
          <note n="d3189379">
            15 § Svar på interpellation 2010/11:286 om regeringens agerande
            i EU
          </note>
          <note type="speaker" n="b0c8a998">
            Anf. 87 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-23fa83661e7fec62-0" n="881e692c" next="i-4062d91d5940a03a-0">
            <seg n="c2685595">
              Fru talman! Patrik Björck har ställt tre frågor till mig om regeringens
              agerande i EU.
            </seg>
            <seg n="5fb92786">
              Patrik Björck har frågat mig om jag i fortsättningen avser att
              följa de beslut som fattas i EU-nämnden.
            </seg>
            <seg n="34e16dac">
              Patrik Björck har också frågat mig om jag avser att ta initiativ
              till att bryta den tystnad och passivitet som kännetecknar den
              svenska regeringens agerande när det gäller arbetsmarknadsfrågor
              i EU.
            </seg>
            <seg n="d20a5fda">
              Patrik Björck har slutligen frågat mig om jag avser att ta några
              initiativ för att skydda den svenska arbetsmarknadsmodellen genom
              att verka för att arbetsmarknadens parters autonomi och ingångna
              avtal på arbetsmarknaden respekteras och att alla former av social
              dumpning motverkas.
            </seg>
            <seg n="ca838185">
              Vad gäller Patrik Björcks första fråga är mitt svar att jag har
              agerat i enlighet med utfallet av samrådet med EU-nämnden.
            </seg>
          </u>
          <note n="ae767b4c">
            Vid EU-nämndens sammanträde den 4 mars i år var jag i nämnden
            för att söka stöd i frågan om antagande av rådets slutsatser.
            Slutsatserna innehåller politisk vägledning på sysselsättningsområdet
            inom ramen för Europa 2020-strategins genomförande.
          </note>
          <u who="hillevi_engstrom_c4534d" xml:id="i-4062d91d5940a03a-0" n="881e692c" prev="i-23fa83661e7fec62-0">
            <seg n="83ea38d1">
              En majoritet i EU-nämnden var av följande uppfattning: För att
              regeringen ska kunna acceptera rådets slutsatser måste dessa innehålla
              tydliga skrivningar som klargör att arbetsmarknadens parters autonomi
              och ingångna avtal på arbetsmarknaden respekteras och att alla
              former av social dumpning ska motverkas.
            </seg>
            <seg n="cadd84b3">
              Mot bakgrund av samrådet i EU-nämnden tog jag på rådsmötet upp
              vikten av att motverka alla former av så kallad social dumpning.
              Jag betonade också i sammanhanget arbetsmarknadens parters autonomi
              och att ingångna avtal på arbetsmarknaden ska respekteras.
            </seg>
            <seg n="009301dc">
              Eftersom rådets slutsatser saknade skrivningar om vikten av att
              motverka så kallad social dumpning och tillräckligt tydliga skrivningar
              gällande arbetsmarknadens parters autonomi, inklusive respekten
              för ingångna avtal, valde jag att markera den inställning som
              var följden av samrådet i EU-nämnden genom att lägga ned Sveriges
              röst.
            </seg>
            <seg n="f7420439">
              Vad gäller Patrik Björcks andra fråga delar jag inte hans uppfattning.
            </seg>
            <seg n="b01e0f63">
              Regeringens utgångspunkt i alla EU-förhandlingar är att värna
              om den svenska arbetsmarknadsmodellen, och regeringen driver aktivt
              denna ståndpunkt.
            </seg>
            <seg n="ec39677f">
              Rådets slutsatser, som Sverige alltså inte ställde sig bakom,
              ligger inom ramen för det europeiska sysselsättningspolitiska
              samarbetet. Inom detta samarbete har och kommer regeringen fortsättningsvis
              att betona vikten av att arbetet sker med respekt för medlemsländernas
              olika utgångspunkter och nationell praxis, i synnerhet vad gäller
              arbetsmarknadens parters roll.
            </seg>
            <seg n="31a39d4f">
              EU:s samarbete på sysselsättningsområdet är viktigt och värdefullt.
              Den så kallade öppna samordningsmetoden är central i detta arbete.
              Sverige liksom andra medlemsstater ska leva upp till sina åtaganden
              att genom sin nationella politik bidra till Europas bästa och
              se till att de gemensamma målsättningar som Sverige är med att
              utforma uppnås. Regeringen välkomnar detta arbetssätt och har
              deltagit och kommer fortsatt aktivt att delta i samarbetet. Syftet
              är att medlemsstaterna ska utbyta erfarenheter för att stimulera
              ökad sysselsättning och ett ökat arbetskraftsutbud. Regeringen
              ser ingen anledning att ändra denna hållning.
            </seg>
            <seg n="4eab26a6">
              Det är den öppna samordningsmetoden som är och ska vara det främsta
              instrument som vi har för att uppmuntra medlemsländerna att genomföra
              nödvändiga reformer för ett ökat deltagande bland kvinnor och
              män och ett minskat utanförskap.
            </seg>
            <seg n="cbaa3fd5">
              Jag vill därför att Sverige även fortsättningsvis ska vara en
              stark röst när det gäller frågor som är viktiga för oss, såsom
              arbetslinjen och frågor som rör parternas roll och den svenska
              modellen.
            </seg>
            <seg n="a793f630">
              Vad gäller Patrik Björcks tredje och sista fråga vill jag på
              nytt understryka att regeringens utgångspunkt i alla EU-förhandlingar
              är att värna om den svenska arbetsmarknadsmodellen. Detta kommer
              vi fortsatt att driva kraftfullt i alla relevanta sammanhang.
            </seg>
            <seg n="2791d0ec">
              Den svenska modellen innebär bland annat att riksdag och regering
              har överlämnat åt parterna på arbetsmarknaden att i kollektivavtal
              reglera villkor och löner. Det betyder också att parternas självständighet
              och ingångna avtal ska respekteras.
            </seg>
            <seg n="7cb6b007">
              Patrik Björcks fråga förvånar mig. Eftersom vi värnar om den
              svenska arbetsmarknadsmodellen respekterar vi också parternas
              självständighet och ingångna avtal.
            </seg>
            <seg n="75b65007">
              Vad gäller frågan om så kallad social dumpning, vilken kopplas
              till gränsöverskridande arbete, vill jag först slå fast att det
              är självklart att arbetstagare som arbetar i Sverige ska ha rimliga
              arbetsvillkor, men vi vet att det inte alltid ser ut så i verkligheten.
            </seg>
            <seg n="6efeca2f">
              Det är bra med rörlighet inom EU, men det får självklart inte
              leda till att oseriösa aktörer bryter mot lagar och kollektivavtal.
            </seg>
            <seg n="ef984946">
              Vi stöder därför EU-kommissionens arbete som syftar till att
              förbättra tillämpningen av utstationeringsdirektivet för att förhindra
              att oseriösa aktörer missbrukar regelverket.
            </seg>
            <seg n="1e240f36">
              Med detta sagt, vill jag understryka att regeringen anser att
              rörlighet över gränserna och öppenhet är viktiga drivkrafter för
              ekonomisk utveckling. Kvinnor och män måste därför ges möjlighet
              att röra sig fritt på Europas arbetsmarknader.
            </seg>
          </u>
          <note type="speaker" n="b44f55e3">
            Anf. 88 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-3cb545ee3ee76ef4-0" n="f387fc06">
            <seg n="762531d4">
              Fru talman! Tack för svaret, arbetsmarknadsministern! Låt mig
              ge en kort bakgrund till detta. Under ett antal år har vi på den
              svenska arbetsmarknaden sett hur det ena hotet efter det andra
              har avlöst varandra när det gäller att sätta svensk arbetsmarknadsmodell
              och anställningsvillkor för svenska arbetstagare på spel. Det
              har också utsatt seriösa svenska företagare för en illojal och
              allvarlig konkurrens som riskerar att skada svenskt näringsliv
              och svenskt samhälle allvarligt och därmed naturligtvis också,
              fru talman, den svenska välfärdsmodellen och det moderna Sverige
              såsom vi känner det.
            </seg>
            <seg n="7a528844">
              Det här är inte vilken fråga som helst som man kan vifta bort
              eller låtsas som om den är någon sorts bagatell. Vi har en allvarlig
              och akut situation på den svenska arbetsmarknaden som dagligen
              åskådliggörs i våra medier. Det kan vara byggnadsarbetare som
              bor under slavliknande förhållanden, arbetar för väldigt låga
              löner och under farliga arbetsvillkor. Det kan vara åkare på våra
              vägar som inte bara utgör en trafikfara utan också utgör en illojal
              konkurrens för alla de hederliga företagare och deras anställda
              som slås ut från marknaden.
            </seg>
            <seg n="c8c48273">
              Det är mot den bakgrunden som vi i överläggningar i arbetsmarknadsutskottet
              försökte få regeringen att ta de här frågorna på allvar. Vi hade
              en förhandling med regeringen där regeringen vägrade att godta
              krav på att man skulle motverka social dumpning och verka för
              den svenska arbetsmarknadsmodellen och att svenska kollektivavtal
              skulle gälla. Det ville inte regeringen gå med på. Vid de överläggningarna
              vägrade regeringen att uppmärksamma de här allvarliga problemen.
            </seg>
            <seg n="f9a9124e">
              Sedan kom arbetsmarknadsministern till EU-nämnden, och det är
              starten till den här frågan. Vid förhandlingar i EU-nämnden vägrade
              ministern att se det här allvarliga problemet för svenskt samhälle,
              svensk arbetsmarknad, svenska företagare och svenska löntagare.
              Ministern vägrade att gå med på detta men blev ändå nedröstad
              i EU-nämnden och tvingades, mot sin vilja, att föra fram, som
              hon säger i svaret här, i EU att man vill motverka social dumpning.
            </seg>
            <seg n="794205f9">
              Det här är oerhört allvarligt. Vi får rapporter från EU-världen
              om att regeringen inte agerar utan är just så passiv och tyst
              som jag säger. Men även om det är så att arbetsmarknadsministern
              har slagits med näbbar och klor mot social dumpning och för ett
              skydd för de svenska kollektivavtalen och hederliga svenska företagare,
              kan vän av ordning fundera på varför hon i så fall gjorde det
              så motvilligt och om motviljan att agera i de här frågorna också
              kan vara ett svar på frågan varför resultatet är så klent.
            </seg>
            <seg n="56ea1e31">
              Om det är så som ministern säger, att ministern har agerat och
              att regeringen inte är tyst och passiv, kan man fråga sig varför
              det inte någonstans någon gång finns några resultat från regeringens
              agerande i Bryssel att visa upp. Det är noll och ingenting. Det
              är ett allvarligt problem. Jag skulle vilja ha svar från ministern
              på frågan om varför man inte kan få några resultat. Är det motviljan
              mot att se det här allvarliga samhällsproblemet som gör att regeringen
              inte kan leverera ett enda resultat en enda gång vid något sammanträde
              i Bryssel?
            </seg>
          </u>
          <note type="speaker" n="f85cafda">
            Anf. 89 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-4d7d17b71696f107-8" n="881e692c">
            <seg n="b8478ea9">
              Fru talman! Tack för frågan! Det råder ingen åsiktsskillnad mellan
              regeringen och oppositionen när det gäller vikten av att värna
              den svenska arbetsmarknadsmodellen. Vår bedömning är att Lissabonfördraget
              också ytterligare förstärker arbetsmarknadsparternas roll och
              medlemsstaternas primära ansvar för arbetsmarknadsfrågor. Denna
              åsikt har även LO givit uttryck för i sitt remissvar när det gäller
              Lissabonfördraget.
            </seg>
            <seg n="10249b65">
              Vi delar därmed inte oppositionens oro för att de initiativ som
              har tagits på EU-nivå för att bekämpa den ekonomiska krisen skulle
              kunna inverka på vår rätt att organisera arbetsmarknaden efter
              svensk modell. Detta har också statsministern redogjort för i
              EU-nämnden.
            </seg>
            <seg n="b01e0f63">
              Regeringens utgångspunkt i alla EU-förhandlingar är att värna
              om den svenska arbetsmarknadsmodellen, och regeringen driver aktivt
              denna ståndpunkt.
            </seg>
            <seg n="79634de9">
              Förhandlingarna om rådets slutsatser var inget undantag. Regeringen
              fick under förhandlingen gehör för många av sina viktiga synpunkter
              som efter vad jag förstår också delas av oppositionen. Att tydliga
              skrivningar skrevs in om främjandet av kvinnors deltagande på
              arbetsmarknaden liksom behovet av satsningar på utbildningar var
              därför positivt. Dessutom framgår det tydligt att parternas roll
              ska respekteras. Men det var en förhandling, och i en förhandling
              är det ett givande och tagande. Jag vill i det här sammanhanget
              också understryka att regeringen anser att de olika lönebildningsmodellerna
              inte får missbrukas så att de leder till social dumpning.
            </seg>
            <seg n="4d9c0e68">
              Våra önskemål har inte i alla delar kunnat tillgodoses i förhandlingarna
              om slutsatserna som förs mellan 27 medlemsstater. Rådets slutsatser,
              som jag och mina kolleger skulle ta ställning till på rådsmötet,
              var alltså ett resultat av kompromisser från alla inblandade parter.
            </seg>
            <seg n="6b13ab0b">
              I enlighet med samrådet med EU-nämnden tog Sverige ställning
              för tydliga skrivningar till skydd för den svenska modellen, och
              följaktligen kunde Sverige inte stödja rådets slutsatser eftersom
              de saknade skrivningar om vikten av att motverka så kallad social
              dumpning och tillräckligt tydliga skrivningar gällande arbetsmarknadens
              parters autonomi inklusive respekten för ingångna avtal.
            </seg>
          </u>
          <note type="speaker" n="846e8cc8">
            Anf. 90 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-3cb545ee3ee76ef4-1" n="f387fc06">
            <seg n="9ac5840a">
              Fru talman! Jag tyckte att ministern var mig svaret skyldig på
              min fråga. Om jag har fel och arbetsmarknadsministern uttrycker
              regeringens stora, kraftfulla agerande i de här frågorna, var
              finns då resultaten? Varför kan man aldrig leverera någonting
              när man kommer tillbaka från Bryssel? Eller är det så, som vi
              hör från EU-systemet, att den svenska regeringen inte agerar över
              huvud taget när den kommer ned till Bryssel? Faktum är att den
              misstanken inte är särskilt långsökt.
            </seg>
            <seg n="6f113674">
              Först i arbetsmarknadsutskottet och sedan i EU-nämnden var man
              tvungen att förtydliga för ministern att för att vi ska kunna
              acceptera rådsslutsatserna måste dessa innehålla tydliga skrivningar
              som klargör att arbetsmarknadens parters autonomi och ingångna
              avtal på arbetsmarknaden ska respekteras och att alla former av
              social dumpning ska motverkas. Om vi är överens om att detta är
              viktigt, varför uppstod det först en konflikt på hemmaplan där
              arbetsmarknadsministern och regeringen vägrade att gå med på de
              här skrivningarna? Det är fakta. Om man sedan följde EU-nämndens
              utslag och slogs för de här skrivningarna, varför blir det då
              aldrig några resultat? Jag tycker att det är viktigt att bena
              upp de här frågorna. Det finns naturligtvis en stark misstänksamhet
              från den svenska arbetsmarknadens parter att regeringen pratar
              med dubbel tunga och inte är riktigt ärlig på den här punkten.
              Det finns anledning att reda ut det.
            </seg>
            <seg n="d6bd8473">
              Nu lyfter arbetsmarknadsministern upp det samråd som varit med
              statsministern. Då vill jag påpeka att det är oerhört viktigt
              det kan arbetsmarknadsministern ta med till regeringen att regeringen
              kommer till en ny ståndpunkt, en annan än den man tidigare haft
              i den här debatten, och att vi från Socialdemokraterna och övriga
              oppositionen förväntar oss ett tydligt ställningstagande av regeringen
              och Anders Borg när man kommer till EU-nämnden för att samråda
              inför Ekofin. Vi förväntar oss att få ett tydligt ställningstagande
              från regeringen att det inte finns någon som helst möjlighet att
              Sverige skulle kunna drabbas av ingrepp i den svenska lönebildningen
              med tanke på det lagpaket som ska antas.
            </seg>
            <seg n="6e1cfae8">
              Man har från regeringens sida sagt att man inte tror att det
              finns någon sådan risk, men man vägrar ändå att ha som ståndpunkt
              att hävda tydliga undantag och se till att vi får garantier för
              att Sverige inte ska drabbas av någon inblandning i lönebildningen.
              Det skulle kunna vara ett besked från arbetsmarknadsministern
              här i dag att regeringen nu lite grann går från ord till handling
              och är beredd att stödja oss socialdemokrater när vi vill slå
              vakt om svensk lönebildning, svensk arbetsmarknadsmodell, hederliga
              företagare, svenska löntagare. Då skulle man denna gång inte behöva
              släpas till beslut, som man blev i det andra fallet som vi diskuterat
              med arbetsmarknadsministern då man inte ville gå med på att social
              dumpning var ett problem. Nu skulle regeringen faktiskt kunna
              vara med på banan och själv ta initiativ till att få garantier,
              inför det möte som Anders Borg ska ha med Ekofin.
            </seg>
            <seg n="88333bc0">
              Om regeringen nu slåss så hårt i Bryssel, var finns då resultaten?
              Jag tycker att det vore spännande att få en redogörelse av hur
              arbetsmarknadsministern har flyttat fram dessa frågor bland sina
              kolleger i Bryssel.
            </seg>
          </u>
          <note type="speaker" n="b38cfde4">
            Anf. 91 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-4d7d17b71696f107-9" n="881e692c">
            <seg n="0c87e5d4">
              Fru talman! Som jag tidigare nämnde har våra önskemål inte i
              alla delar kunnat tillgodoses i förhandlingen mellan EU:s 27 medlemsstater.
            </seg>
            <seg n="664aca7c">
              Jag delar inte Patrik Björcks påstående att regeringen skulle
              vara passiv i arbetsmarknadsfrågor i EU. Tvärtom vill jag med
              bestämdhet understryka att vi har samma uppfattning när det gäller
              parternas autonomi och den svenska modellen, att värna den inom
              EU. Sverige har under såväl denna regering som tidigare regeringar
              varit en aktiv och pådrivande part för att få på plats en väl
              fungerande gemensam tillväxt- och sysselsättningsstrategi inom
              EU. Inte minst återspeglas delar av den svenska strategin i den
              förnyade europeiska tillväxt- och sysselsättningsstrategin, Europa
              2020-strategin.
            </seg>
            <seg n="4e927cad">
              Jag vill också på nytt understryka att samarbetet inom EU på
              sysselsättningsområdet är viktigt och värdefullt. Sverige kommer
              även fortsättningsvis att ta en aktiv roll i detta arbete. Regeringen
              ser ingen anledning att ändra denna hållning. I det ligger den
              svenska kollektivavtalsmodellen och Sveriges tradition av samförstånd
              mellan parterna. Det är en modell som har gynnat Sverige, och
              jag tycker att den ska fortsätta. Det tycker också den övriga
              regeringen. Det har jag hela tiden värnat och med bestämdhet understrukit.
            </seg>
            <seg n="80e82b79">
              Vidare vill jag understryka att regeringens utgångspunkt i alla
              EU-förhandlingar är att värna den modellen. Statsministern har
              också vid återrapporteringen i kammaren och vid Europeiska rådet
              understrukit vikten av respekt för arbetsmarknadens parters självständighet.
              Jag kan inte nog understryka detta, och jag hoppas att interpellanten
              kan förstå att det är en allvarlig synpunkt som regeringen har.
              Det gäller en ansvarsfull lönebildning och stark konkurrenskraft.
              Vi kan se att Sverige har en lysande ekonomisk tillväxt just nu,
              med goda tillväxttal. Vi har en ökad sysselsättning och en sjunkande
              arbetslöshet.
            </seg>
            <seg n="43e526a0">
              Regeringen kommer inte heller att acceptera att beslutskompetens
              om lönebildningen överförs till EU. Ingen annan än riksdagen kan
              fatta beslut om svensk finans- och skattepolitik och utformningen
              av välfärds- och trygghetssystemen. Låt mig i detta sammanhang
              påminna om vad fördraget säger, nämligen att unionen ska erkänna
              och främja arbetsmarknadsparternas betydelse och därvid ta hänsyn
              till skillnader i de nationella systemen. Den ska underlätta dialogen
              mellan arbetsmarknadens parter med respekt för deras självständighet.
              Detta är viktigt att understryka.
            </seg>
          </u>
          <note type="speaker" n="b3ab81f5">
            Anf. 92 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-3cb545ee3ee76ef4-2" n="f387fc06">
            <seg n="2377254f">
              Fru talman! Arbetsmarknadsministern säger att vårt önskemål inte
              i alla delar tillgodosetts i förhandlingarna i Europeiska rådet.
              Det må vara hänt, men den här debatten handlar egentligen om vad
              som är regeringens önskemål. Det är där det råder stor tveksamhet
              om ifall regeringen är ärlig i sitt uppsåt. När regeringen inte
              vill ta ord som att motverka social dumpning i sin mun medverkar
              inte regeringen till att undanröja de tvivel som finns på regeringens
              ärliga uppsåt. Det är ett stort problem för Sverige som land,
              för den modell för svensk arbetsmarknad och välfärd som vi känner.
              Det är ett stort problem att vi inte vet vad som är regeringens
              önskemål i förhandlingarna i Europeiska rådet.
            </seg>
            <seg n="431c8226">
              Om det nu är så att regeringen har de tankar som arbetsmarknadsministern
              ger uttryck för har arbetsmarknadsministern, som talar för regeringen
              här i dag, ett gyllene tillfälle att ge oss garantier inför Ekofinmötet,
              att säga att det kommer att finnas garantier för Sverige som innebär
              att det här inte kan påverka vår lönebildning.
            </seg>
            <seg n="0e47c7cf">
              Detta är, som jag inledde debatten med, en oerhört stor, viktig
              och växande fråga som kommer att följa oss i många år. Det kommer
              nya hot mot svensk lönebildning, nya hot mot svenska företagare
              och nya hot mot svenska löntagare. Det ser man i stort sett varje
              dag när man slår upp tidningen. Företag blir utkonkurrerade med
              illojal konkurrens, och utsatta människor utnyttjas till slavlöner.
              Det är ett enormt samhällsproblem. Det hotar den enskilde och
              samhället, och vi skulle gemensamt behöva kraftsamla oss mot det.
            </seg>
          </u>
          <note type="speaker" n="808cf1d3">
            Anf. 93 Arbetsmarknadsminister HILLEVI ENGSTRÖM (M):
          </note>
          <u who="hillevi_engstrom_c4534d" xml:id="i-23fa83661e7fec62-1" n="881e692c" next="i-4062d91d5940a03a-1">
            <seg n="251d70b7">
              Fru talman! Jag tackar Patrik Björck för interpellationen. Det
              är en viktig fråga. Det är också viktigt att, i den mån det finns
              någon som tvivlar på regeringens politik i den här frågan, ytterligare
              betona och understryka att det är regeringens ärliga uppsåt, för
              att använda Patrik Björcks ord, att värna den svenska arbetsmarknadsmodellen.
              Det är en modell som tjänat Sverige väl. Parterna tar ansvar för
              lönebildningen. Vi har få konfliktdagar och en arbetsmarknad som
              fungerar. Jag delar Patrik Björcks uppfattning att vi inte ska
              ha oseriösa aktörer, att vi inte ska ha lönedumpning, att vi inte
              ska ha usla villkor. Det är jag den första att understryka.
            </seg>
            <seg n="785461c6">
              Det är också viktigt att poängtera att de fackliga parterna var
              positiva till Lissabonfördraget, för det stärker rättigheterna
              för parterna. Det är viktigt för att kunna värna den svenska modellen.
              Och det är viktigt att kunna besluta om dessa frågor på nationell
              nivå. Vi har alltså inga åsiktsskillnader i detta, utan jag ser
              att vi från riksdagens samtliga partier kan driva dessa frågor
              med kraft och värna den svenska avtalsmodellen.
            </seg>
          </u>
          <note n="3df30a32">
            Överläggningen var härmed avslutad.
          </note>
          <note n="231de824">
            16 § Hänvisning av ärende till utskott
          </note>
          <note n="9e21a825">
            Föredrogs och hänvisades
          </note>
          <note n="6f1dbca5">
            17 § Anmälan om inkomna faktapromemorior om förslag från Europeiska
            kommissionen
          </note>
          <note n="8f25eb0e">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u who="hillevi_engstrom_c4534d" xml:id="i-4062d91d5940a03a-1" n="881e692c" prev="i-23fa83661e7fec62-1">
            <seg n="cc7835be">
              KOM(2011)12
            </seg>
          </u>
          <note n="1a605863">
            18 § Förnyad bordläggning
          </note>
          <note n="a1e0fd7f">
            Föredrogs och bordlades åter
          </note>
          <note n="394c1588">
            19 § Bordläggning
          </note>
          <note n="d902f140">
            Anmäldes och bordlades
          </note>
          <note n="0dd18914">
            20 § Anmälan om interpellationer
          </note>
          <note n="e74a065b">
            Anmäldes att följande interpellationer framställts
          </note>
          <note n="a118b9fe">
            den 1 april
          </note>
          <note n="5ab3cbcb">
            Jonas Sjöstedt
          </note>
          <note n="9c8d26dc">
            den 4 april
          </note>
          <note n="bc8fcb0e">
            Åsa Romson
          </note>
          <note n="bc8fcb0e">
            Åsa Romson
          </note>
          <note n="77888767">
            Interpellationerna redovisas i bilaga som fogats till riksdagens
            snabbprotokoll tisdagen den 12 april.
          </note>
          <note n="7fe0152e">
            21 § Anmälan om frågor för skriftliga svar
          </note>
          <note n="eadab3c2">
            Anmäldes att följande frågor för skriftliga svar framställts
          </note>
          <note n="a118b9fe">
            den 1 april
          </note>
          <note n="2df111e9">
            Josefin Brink
          </note>
          <note n="5d310f5a">
            Leif Pettersson
          </note>
          <note n="4ab0f178">
            Christina Karlsson
          </note>
          <note n="b3bce450">
            Lennart Axelsson
          </note>
          <note n="b3bce450">
            Lennart Axelsson
          </note>
          <note n="47d9c9df">
            Laila Olsen
          </note>
          <note n="9c8d26dc">
            den 4 april
          </note>
          <note n="bb75c326">
            Meeri Wasberg
          </note>
          <note n="793dca89">
            Jens Holm
          </note>
          <note n="d230e370">
            Frågorna redovisas i bilaga som fogats till riksdagens snabbprotokoll
            tisdagen den 12 april.
          </note>
          <note n="e697a7be">
            22 § Anmälan om skriftliga svar på frågor
          </note>
          <note n="8919bfeb">
            Anmäldes att skriftliga svar på följande frågor inkommit
          </note>
          <note n="9c8d26dc">
            den 4 april
          </note>
          <note n="021ec414">
            Kent Härstedt
          </note>
          <note n="f9bf75c2">
            Carina Hägg
          </note>
          <note n="f9bf75c2">
            Carina Hägg
          </note>
          <note n="f9bf75c2">
            Carina Hägg
          </note>
          <note n="7f19896d">
            Svaren redovisas i bilaga som fogats till riksdagens snabbprotokoll
            tisdagen den 12 april.
          </note>
          <note n="73891aa9">
            23 § Kammaren åtskildes kl. 19.38.
          </note>
          <note n="a6aff3d2">
            Förhandlingarna leddes
          </note>
          <note n="059a187b">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
