<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--92</head>
          <docDate when="2010-04-27">2010-04-27</docDate>
        </div>
      </front>
      <body>
        <div>
          <note n="7bc97415">
            ﻿
          </note>
          <note n="1a58f7c1">
            Riksdagens protokoll
          </note>
          <note n="5f6687fd">
            2010/11:92
          </note>
          <note type="date" n="db459d8b">
            Onsdagen den 27 april
          </note>
          <note n="b6a26fe5">
            Kl. 09:00 - 21:28
          </note>
          <note n="7a62e24b">
            1 § Anmälan om ordförande i civilutskottet
          </note>
          <note n="d469c1c9">
            Andre vice talmannen anmälde att Veronica Palm (S) valts till
            ordförande i civilutskottet från och med den 26 april.
          </note>
          <note n="e2a4a0a4">
            2 § Anmälan om fördröjda svar på interpellationer
          </note>
          <note n="95e1bb65">
            Till riksdagen hade inkommit följande skrivelser:
          </note>
          <note n="8ec04ca0">
            Interpellation 2010/11:315
          </note>
          <note n="a75df239">
            Interpellation 2010/11:315 Flygledartjänsterna
          </note>
          <note n="3e733776">
            Interpellationen kommer att besvaras tisdagen den 7 juni 2011.
          </note>
          <note n="f9430f03">
            Skälet till dröjsmålet är planerade nationella och utrikes resor.
          </note>
          <note n="d4ab1807">
            Fredrik Ahlén
          </note>
          <note n="10fa44c4">
            Interpellation 2010/11:321
          </note>
          <note n="20c1060e">
            Interpellation 2010/11:321 Kvinnors asylskäl
          </note>
          <note n="1d1a4dc6">
            Interpellationen kommer att besvaras fredagen den 20 maj 2011.
          </note>
          <note n="8d0c2074">
            Skälet till dröjsmålet är tjänsteresa.
          </note>
          <note n="d3c9fd6e">
            Tobias Billström
          </note>
          <note n="09f619b1">
            3 § Hänvisning av ärende till utskott
          </note>
          <note n="aad7fdbc">
            Föredrogs och hänvisades
          </note>
          <note n="90084569">
            4 § Förnyad bordläggning
          </note>
          <note n="f227d355">
            Föredrogs och bordlades åter
          </note>
          <note n="604293ba">
            5 § Stiftelsen Riksbankens Jubileumsfonds verksamhet 2010
          </note>
          <note n="d3344023">
            Föredrogs
          </note>
          <note n="e87f7d34">
            Andre vice talmannen konstaterade att ingen talare var anmäld.
          </note>
          <note n="cb530570">
            6 § Vissa mineralpolitiska frågor
          </note>
          <note n="d3344023">
            Föredrogs
          </note>
          <note type="speaker" n="3e8336dd">
            Anf. 1 KARIN ÅSTRÖM (S):
          </note>
          <u who="karin_astrom_a1d5e2" xml:id="i-d3c865e10445464b-0" n="7dd07705">
            <seg n="0bfee17a">
              Herr talman! Vi ska nu behandla motionsbetänkandet om mineralpolitiken
              som i år innehåller 26 motionsyrkanden från allmänna motionstiden.
            </seg>
            <seg n="0e00a586">
              Vi har under denna period också fått information av bergmästare
              Åsa Persson, och vi har kunnat ta del av riksdagens utredningstjänsts
              Måns Hectors utredning i frågan.
            </seg>
            <seg n="a7c35b2e">
              Först vill jag slå fast, i likhet med alla partier, hur oerhört
              viktig gruvnäringen har varit och är för Sverige som framgångsrik
              industrination. Den har på olika sätt starkt bidragit till att
              bygga upp vårt välstånd.
            </seg>
            <seg n="939b1801">
              Den svenska mineralindustrin omsätter tillsammans med stål- och
              metallverken 220 miljarder kronor och sysselsätter i dag hela
              60 000 människor. Mineralnäringen svarar för ca 19 procent av
              den svenska nettoexporten.
            </seg>
            <seg n="86d51355">
              Järn, koppar, silver, sällsynta jordartsmetaller med flera är
              helt nödvändiga förutsättningar för det framtida samhället som
              bygger på långsiktigt hållbar klimatsmart grön energiteknik med
              till exempel vindkraft, solceller, lågenergilampor, katalysatorer
              i bilar etcetera. Datorer, mobiltelefoner, Iphoner och många nya
              tekniska uppfinningar innehåller just dessa så kallade sällsynta
              jordartsmetaller. Det finns en oerhört stor efterfrågan ute i
              världen på alla dessa mineraler. Här kan Sverige vara ett föregångsland.
              Detta tror jag att alla partier i riksdagen är överens om.
            </seg>
            <seg n="6b744931">
              Herr talman! Det är extra speciellt för mig från Norrbotten att
              äntra talarstolen och tala om gruvnäringen. Det är lätt att fokusera
              på allt det fantastiskt positiva som händer med alla nya fyndigheter
              som upptäcks ute i våra skogsmarker. Det är ju det mest expansiva
              tillväxtområdet vi talar om. Det finns dock en akilleshäl i den
              gruvtillväxt vi nu har, och den vill jag passa på att ta upp i
              detta sammanhang.
            </seg>
            <seg n="9eb5a29a">
              Vi vet att det här sätter en enorm press på många gruvsamhällen,
              som de måste hantera. Det handlar om samhällsflytt, uppbyggnad
              av bostäder, samhällsservice och en beredskap för att forma det
              moderna samhället för framtiden. Detta förstärks dessutom mycket
              påtagligt av den redan kända och inom kort akuta kompetensbristen.
              Inom loppet av tio år kommer hälften av de nu verksamma inom gruvnäringen
              att pensioneras parallellt med att näringens tillväxt förväntas
              skapa 5 000 nya jobb.
            </seg>
            <seg n="43bbde63">
              Samtidigt har vi en hög arbetslöshet. Nästan 400 000 människor
              i Sverige saknar yrkeskompetens för att kunna ta den typ av nya
              jobb som kommer. En positiv utveckling för hela Sverige hotas
              alltså på grund av regeringens oförmåga att satsa på utbildningar
              och kompetensutveckling inom bland annat den här extremt växande
              näringen.
            </seg>
            <seg n="6713a015">
              Herr talman! Jag ska kommentera våra ställningstaganden i detta
              betänkande vad avser minerallagen. Den senaste genomgripande förändringen
              av lagen gjordes 2005, och den var ganska omfattande. Jag fanns
              inte med i mineraldebatten då, men jag har läst på och har förstått
              att förändringarna var omfattande. Sedan dess har vi haft fem
              år av ganska intensiv tillväxt.
            </seg>
            <seg n="4c44411d">
              Vi tycker att det är rimligt att genomföra en översyn av minerallagstiftningen
              med fokus på hur kommuner, markägare och andra intressenter får
              information om själva den tidiga prospekteringsfasen hur tydlig,
              effektiv och informativ den är, hur tidigt den ges och på vilket
              sätt man ska ge denna. Det är dessa frågor som jag mött hos många
              människor i de bygder jag besökt där prospekteringar pågår.
            </seg>
            <seg n="87a1fe9c">
              Vi anser också att det är rimligt att avvakta den pågående beredningen
              av Miljöprocessutredningens förslag och även de synpunkter som
              kommer fram av de presenterade förslagen från SGU om en ny svensk
              mineralpolitik. I ett nästa steg kan det här för vår del innebära
              förslag om förändringar i minerallagstiftningen, exempelvis i
              hur vi ser på det kommunala vetot vid prospekteringar. Först vill
              vi dock se vad man kommer fram till.
            </seg>
            <seg n="26f12242">
              Herr talman! När det gäller mineralpolitik är det ofta frågor
              om uran som debatteras flitigast i denna kammare. I dag kommer
              vi säkert också ägna en del tid åt naturgasen.
            </seg>
            <seg n="dbeb2a17">
              Många människor känner oro för uran. Det är den mest kända farliga
              mineral vi har i vår berggrund, och vi vet alla att det kan ge
              stora negativa konsekvenser för miljö, människor och djur. Vi
              har alla gripits av de tragiska händelserna i Japan med kärnkraftverket
              i Fukushima.
            </seg>
            <seg n="1e3d254b">
              Vi har verkligen lyssnat till människors oro. Något som gör oss
              ännu mer oroade är att det inte finns en tydlig gemensam hållning
              från regeringsföreträdarna när det gäller vad man tycker om uran.
              Ska det tillåtas att brytas eller ej?
            </seg>
            <seg n="f4f261a4">
              Reinfeldts uttalande och positiva hållning till såväl kärnkraft
              som urangruvor är väl känd. Även Folkpartiets klara inställning
              är känd. Men hur är det med Centern och KD? Har ni också fogat
              in er i en gemensam regeringsståndpunkt när det gäller urangruvor?
            </seg>
            <seg n="120689fd">
              Herr talman! Vi har alltid sagt nej till urangruvor, även när
              vi satt i regering. Nu tar vi ytterligare ett steg tillsammans
              med Vänstern och Miljöpartiet för att tydliggöra vårt ställningstagande.
              Vi anser att regeringen ska återkomma till riksdagen med ett generellt
              förslag som innebär att uranbrytning förbjuds i Sverige.
            </seg>
            <seg n="bd8ea297">
              Herr talman! Vi har mottagit 18 000 namnunderskrifter från dem
              som vill ha en förändring av minerallagen som ger kommuner, länsstyrelser
              eller markägare vetorätt mot utvinning av naturgas. Till största
              delen är det från människor i Skåne där Shell har prospekterat
              naturgas, men man har nu avbrutit detta.
            </seg>
            <seg n="d1ae086e">
              Vi tycker, som jag sade tidigare, att det är till fyllest med
              den översyn som nu ska göras av minerallagstiftningen, den svenska
              mineralstrategi som ska tas fram och det förslag som kommer från
              regeringen om Miljöprocessutredningen. Det är, som sagt, möjligt
              att vi längre fram tar en annan ställning till att förändra i
              minerallagen.
            </seg>
            <seg n="94bb6e47">
              Jag vill också poängtera att vi tycker, liksom tidigare, att
              naturgas ska ses som en parentes i svensk historia och att vi
              inte ska ha en storskalig utvinning av fossilenergi. Det går i
              rakt motsatt riktning mot våra högt ställda mål om förnybar energi.
            </seg>
          </u>
          <note n="5be78c2c">
            Med det, herr talman, yrkar jag bifall till reservation 2.
          </note>
          <note type="speaker" n="9f9e169f">
            Anf. 2 LISE NORDIN (MP):
          </note>
          <u who="lise_nordin_4160b2" xml:id="i-3675886042fed7a6-0" n="019f3c48">
            <seg n="79bbf86f">
              Herr talman! Dagens debatt om mineralpolitik handlar om att klargöra
              partiernas politiska ståndpunkt i dessa viktiga frågor. Frågor
              om mineralpolitik regleras av en omfattande lagstiftning och en
              omfattande tillståndsprövning. Eftersom olika aktörer har gjort
              olika tolkningar av konsekvenserna av regelverket blir dagens
              debatt en fråga om att ge klarhet i vad regelverket faktiskt innebär
              för exempelvis utvinning av uran och fossilgas. Som politiker
              har vi uppgiften att ha en politisk åsikt, inte försöka tolka
              vad vi tror att regelverket innebär. I frågor om mineralpolitik
              finns en tydlig konflikt exempelvis mellan utländska företags
              rätt att utvinna mineral i Sverige och de människor som bor på
              orter där utvinning riskerar att ske. Det går inte att ge båda
              vad de vill, och där är politikens uppgift att bestämma vad som
              är prioriterat. För Miljöpartiet är en långsiktig energipolitik
              som tar hänsyn till människor och miljö det prioriterade.
            </seg>
            <seg n="b8a5cfee">
              Huruvida uranbrytning och fossilgasutvinning kan bli aktuella
              i Sverige går inte att tydligt utläsa i det regelverk som i dag
              omfattar dessa verksamheter. Svaret kan enbart ges av de partier
              som får majoritet i dessa frågor. Därför är det nödvändigt att
              partierna i dag deklarerar sina ståndpunkter om vilken åsikt de
              har i viktiga frågor, som uranbrytning och fossilgasutvinning.
            </seg>
            <seg n="04805c46">
              I denna kammare sade närings- och energiminister Maud Olofsson
              tidigare i år att hon inte ser framför sig någon storskalig utvinning
              av fossilgas i Sverige. Detta är ett mycket oklart besked till
              oroliga medborgare i bland annat Skåne om huruvida hotet om fossilgasutvinning
              kan återkomma. Centerpartiet är det parti som längst haft inflytande
              över svensk energipolitik. Återkommande har varit oviljan att
              sätta ned foten om vad den politiska ståndpunkten är ofta har
              man sagt att man inte vill välja. Men jag tror att alla inblandade
              parter, såsom företag, kommuner och oroliga medborgare, vill veta
              vad partiet som innehar energiministerposten har för åsikt.
            </seg>
            <seg n="05148f6d">
              Utvinning av fossilgas skulle vara mycket hämmande för den pågående
              utvecklingen av förnybar energi. Shells fossilgasprojekt i Skåne
              som nyss lades på is är ett exempel på detta. Hotet om utvinning
              av fossilgas kan räcka för att avskräcka från investeringar i
              förnybar energi. Med tanke på den oerhört allvarliga faran för
              klimatförändringar vore det omoraliskt att godkänna utvinning
              av fossilgas. Om man är säker på att man inte vill ha fossilgasutvinning
              är det enda rimliga att rösta för att den förbjuds.
            </seg>
            <seg n="216baf17">
              Jag yrkar därför bifall till reservation 4 där vi föreslår ett
              tydligt förbud mot utvinning av fossila bränslen som kol, olja
              och fossilgas.
            </seg>
            <seg n="71334bdc">
              Herr talman! Regeringens ståndpunkt i frågan om uranbrytning
              har om möjligt varit ännu mer otydlig. När vi i denna kammare
              diskuterade frågan om uranbrytning för bara två veckor sedan varierade
              regeringspartiernas ståndpunkter, från Moderaternas Hans Rothenbergs
              åsikt att Sverige inte ska importera uran när vi kan ha det någorlunda
              närproducerat i Sverige till Centerpartiets Helena Lindahls uttalande
              att man är emot uranbrytning.
            </seg>
            <seg n="7db227c4">
              I Sverige finns i dag över hundra tillstånd att provborra efter
              uran. Brytning av uran liknar inte brytning av något annat mineral.
              Försöken med svensk uranbrytning upphörde i Skövde för över 40
              år sedan efter att grundvattnet förgiftats och de lokala protesterna
              blev för starka. Sedan dess har Sverige importerat allt uran vi
              använder till svensk kärnkraft. Vi importerar från bland annat
              Kazakstan, Australien, Kanada och Namibia. Vad jag vet finns inte
              ett enda exempel i världen där uran bryts där det finns en ekonomiskt
              eller demokratiskt stark befolkning. Det visar med all tydlighet
              att uranbrytning är en smutsig verksamhet som inte är önskvärd
              för något samhälle.
            </seg>
            <seg n="57cbfb94">
              Även i Sverige är budskapet tydligt när de hotade kommunerna
              säger nej till uranbrytning.
            </seg>
            <seg n="64620bc7">
              Men flera företag, de flesta utländska, investerar i dag miljontals
              kronor i att prospektera efter uran i Sverige. Detta gör de därför
              att de bedömer att dagens regelverk ger möjlighet att få bryta
              uran i Sverige.
            </seg>
            <seg n="0bc5e6a1">
              Detta hot om framtida uranbrytning har lagt en död hand över
              många orter och skapat en stor oro. Många markägare är oroliga
              för att priserna på deras fastigheter ska sjunka, och oron och
              osäkerheten i sig kan få stora konsekvenser för berörda kommuner
              och medborgare. Flera kommuner har avvaktat med satsningar på
              exempelvis ekoturism eftersom man inte vet om det riskerar att
              bli någon uranbrytning. Bland annat Hudiksvalls kommun diskuterade
              för ett tag sedan att göra en satsning på fisketurism men beslutade
              att lägga de planerna på is efter att ett företag fick tillåtelse
              att söka efter uran vid den aktuella sjön.
            </seg>
            <seg n="6ecaf20a">
              Situationen i de berörda orterna i landet visar att det inte
              räcker att kommunerna har veto mot brytningen. Prospekteringen
              i sig ger enorma konsekvenser. Det duger inte att regeringen försöker
              lugna oroliga medborgare i de berörda orterna med att man bedömer
              att uranbrytning inte kommer att bli aktuell. Minerallagen ger
              en annan bild. I detta betänkande fastslås: Minerallagen är inriktad
              på exploatering av de mineral som kräver särskild hantering. Det
              ger en tydlig signal om vad dagens lagstiftning ger för inriktning
              för uranbrytningen. Det blir därför osäkert om miljöbalken räcker
              för att garantera frånvaro av miljövidrig uranbrytning.
            </seg>
            <seg n="94b01737">
              Det duger inte att gömma sig bakom juridiken när vi nu diskuterar
              betänkandet om mineralpolitik. Det duger inte längre att regeringspartierna
              ger olika besked om uranbrytningens framtid beroende på vem som
              frågar eller i vilken ort man befinner sig. Senast i går, på årsdagen
              av Tjernobylolyckan, uttalade flera centerpartister runt om i
              landet att man vill se ett förbud mot uranbrytning. För att deras
              ord ska bli trovärdiga krävs att Centerpartiet är konsekvent vid
              dagens omröstning och röstar för ett förbud mot uranbrytning.
              Att ge olika besked skapar onödig oro hos människor i de berörda
              orterna och falska förhoppningar hos de utländska företag som
              i dag tror att de kan bryta uran i Sverige. British Columbia i
              Kanada beslutade nyligen att förbjuda uranbrytning just för att
              ge tydliga spelregler för alla inblandade. Det är en bättre näringspolitik.
            </seg>
            <seg n="91d84f24">
              Jag yrkar bifall till reservation 2 från Socialdemokraterna,
              Miljöpartiet och Vänsterpartiet som föreslår just att uranbrytning
              förbjuds. Om inte borgerliga ledamöter vid omröstningen i dag
              stöder den kan jag inte tolka det på annat sätt än att man vill
              tillåta uranbrytning.
            </seg>
            <seg n="fa9c6c51">
              De utländska företag som söker uran och de berörda kommunerna
              kommer förhoppningsvis i dag att få besked om vad som är regeringens
              ståndpunkt i frågorna om uranbrytning och fossilgasutvinning.
            </seg>
            <seg n="6b259eb6">
              Herr talman! Jag står bakom alla Miljöpartiets reservationer
              men yrkar för tids vinnande bifall till reservationerna 2 och
              4.
            </seg>
          </u>
          <note type="speaker" n="223f599a">
            Anf. 3 KENT PERSSON (V):
          </note>
          <u who="kent_persson_8dd737" xml:id="i-8e0c43a26d17a05a-0" n="17a7b40a">
            <seg n="f8c4a5e0">
              Herr talman! För nästan ett år sedan debatterade vi här i kammaren
              mineralpolitiken. Det känns som att jag skulle kunna upprepa det
              anförande som jag höll då. Inget speciellt och inget nytt har
              hänt mer än Fukushima, som än en gång har påvisat riskerna med
              kärnkraft och kärnkraftshantering. Men jag ska ändå säga några
              ord kring de motioner som finns sedan allmänna motionstiden.
            </seg>
            <seg n="d6002171">
              Gruvnäringen i Sverige har varit och är viktig för Sveriges utveckling
              till en framgångsrik industrination. Mycket av vår ekonomiska
              tillväxt kommer just från gruvnäringen. Kunskapen och den tekniska
              utvecklingen av gruvnäringen bygger på en tusenårig kunskapsutveckling
              och tekniska landvinningar som gör att gruvnäringen än i dag står
              sig väl i en internationell jämförelse både tekniskt och inte
              minst miljömässigt.
            </seg>
            <seg n="ca02debf">
              Den ekonomiska tillväxten i Asien och kanske framför allt i Indien
              och Kina har gjort att efterfrågan på mineraler har ökat kraftigt.
              Det har inneburit att de svenska mineralerna, inte minst de sällsynta
              jordartsmetallerna, har blivit ekonomiskt intressanta igen. Därmed
              har också prospektering av olika mineraler ökat kraftigt i Sverige.
            </seg>
            <seg n="86f5e9cf">
              Det är viktigt att ha en bred och gedigen kunskap när det gäller
              vilka mineraler vi i Sverige har tillgång till. Därför är det
              viktigt med prospektering och att prospekteringen sker på ett
              miljömässigt bra sätt. I fråga om prospektering handlar det om
              att tala om vad man prospekterar efter. Förstahandsvalet är viktigt,
              och då kommer vi in på frågan om uran, som jag återkommer till.
            </seg>
            <seg n="906ba673">
              För att göra en liten återblick: I går var det 25 år sedan som
              Tjernobylolyckan inträffade. Än en gång har diskussionen om kärnkraften
              kommit upp på agendan inte minst med tanke på vad som har hänt
              i Japan. Därför blir frågan om prospektering och brytning av uran
              viktig, särskilt eftersom den är direkt kopplad till en utbyggnad
              av kärnkraften.
            </seg>
            <seg n="5c1d64a3">
              Vi ska veta att uran är ett radioaktivt grundämne. Varje steg
              i kedjan brytning, omvandling, anrikning, drift och slutförvar
              är förenat med stora miljörisker och utmaningar, och många av
              dem har vi ännu inte klarat av.
            </seg>
            <seg n="9fbb4ebe">
              IAEA, Internationella atomenergiorganet, bedömer att det kan
              finnas en kapacitetsökning för kärnkraften fram till 2030 på 4080
              procent, beroende på hur man räknar. Mot den bakgrunden blir givetvis
              det svenska uranet intressant.
            </seg>
            <seg n="d5c4c02e">
              Uranbrytning är inget nytt i Sverige. Det har förekommit tidigare.
              Under perioden 19651969 utvanns ungefär 200 ton uran i en gruva
              i Ranstad på södra Billingen. Av den brytningen uppstod en 2 kilometer
              lång sänka, ungefär 100 meter bred och 10 meter djup. Mer än en
              miljon ton lakrester har lagts upp på ett 25 hektar stort markområde.
              Lakresterna innehåller arsenik, som är ganska otrevligt, kadmium
              med mera. Även om man täcker deponin med morän eller annat material
              kommer området att vara obeboeligt för lång tid framöver.
            </seg>
            <seg n="472ae77e">
              Att påstå att miljöriskerna i samband med uranbrytning är försumbara
              är för mig obegripligt.
            </seg>
            <seg n="f9084095">
              Vänsterpartiet menar att det behövs en översyn av minerallagen
              som innebär ett ökat kommunalt inflytande när det gäller prospektering
              och provborrning. Det är rimligt att det finns ett kommunalt veto,
              precis som i fråga om vindkraften.
            </seg>
            <seg n="60bb316a">
              Vi har också tillsammans med Miljöpartiet och Socialdemokraterna
              klart deklarerat att under en rödgrön regering kommer uranbrytning
              i Sverige aldrig att tillåtas. Det är viktigt att tala om det
              för folk, att ta folks oro och de risker som finns på allvar.
            </seg>
            <seg n="86be1b34">
              Varför är det viktigt att skriva in detta i minerallagen? Jag
              vill påminna ledamöterna om att det för något år sedan gavs tillstånd
              till prospektering i ett område som är synnerligen väl värt att
              bevara. Det var ett Natura 2000-område uppe i Laponia. Det var
              anmärkningsvärt att Bergsstaten gav tillstånd till prospektering.
              Därför är det viktigt att det i minerallagen förs in ett förbud
              mot prospektering.
            </seg>
            <seg n="1693a51d">
              Herr talman! Sverige ska vara ett föregångsland när det gäller
              omställningen från ett fossilberoende samhälle till ett samhälle
              där energiproduktionen bygger på förnybara energikällor. I ett
              sådant samhälle finns inte plats för vare sig kol, olja, fossilgas
              eller kärnkraft.
            </seg>
            <seg n="cb0a8574">
              I regeringens vårproposition kan man läsa följande: Klimatförändringarna
              är en av vår tids största utmaningar. Det är så sant. Men trots
              det gav regeringen Eon tillstånd att bygga ut fossilgasnätet mellan
              Gislaved och Jönköping. Det kan jag inte tolka på annat sätt än
              att det är ett brott mot de vallöften som de borgerliga partierna
              gav inför valet 2010.
            </seg>
            <seg n="bf804ab2">
              Andreas Carlgren sade under en valdebatt i Sveriges Radio i augusti
              2010 att vi vare sig vill ha naturgas eller mer olja. Det är väldigt
              klart och tydligt. Men trots det beslutade regeringen att ge tillstånd
              till en utbyggnad av naturgasnät.
            </seg>
            <seg n="038cc546">
              Den beslutade gasledningen kommer att ha en drifttid på ca 40
              år och innebära import av naturgas och därmed öka utsläppen av
              koldioxid i Sverige. Att man från bland annat LRF är upprörd över
              beslutet är förståeligt, då det troligtvis kommer att tränga ut
              den svenska biogassatsningen eller åtminstone försvåra utbyggnaden.
            </seg>
            <seg n="72c1719f">
              I samband med planerna på en utbyggnad av fossilgasnätet yttrade
              sig Naturvårdsverket i frågan. I sitt yttrande avstyrkte man ansökan
              om en utbyggnad, vilket regeringen inte lyssnade till. Slutsatsen,
              herr talman, blir att svensk klimatpolitik under den borgerliga
              regeringen inte är trovärdig.
            </seg>
            <seg n="0595fc58">
              Vänsterpartiet anser att minerallagen bör ändras så att det tydligt
              framgår att prospektering och utvinning av kol, olja och fossilgas
              förbjuds.
            </seg>
            <seg n="1297e546">
              Därmed yrkar jag bifall till reservationerna 2 och 4, men jag
              står givetvis bakom även reservation 3.
            </seg>
            <seg n="a5c43279">
              Jag vill avslutningsvis säga: Uranbrytning i Sverige är inte
              en ny fråga, som jag sade tidigare. Men uranbrytningen tidigare
              var inte i första hand till för en kärnkraftssatsning, utan den
              var till för en satsning på att utveckla atomvapen i Sverige.
              Det var därför man öppnade brytningen nere i Ranstad. Det ingick
              som en del i att utveckla ett atomvapenprogram. R4 i Marviken
              skulle vara den reaktor som skulle se till att vi fick det nödvändiga
              materialet.
            </seg>
            <seg n="11a8f8d7">
              När vi pratar om kärnkraft och uranbrytning ska vi komma ihåg
              att vi också pratar om kärnvapen. Kärnkraften är en biprodukt
              till kärnvapen. Därför behöver vi förbjuda brytning av och prospektering
              efter uran.
            </seg>
          </u>
          <note type="speaker" n="12804762">
            Anf. 4 HELENA LINDAHL (C):
          </note>
          <u who="helena_lindahl_7452bc" xml:id="i-96480ce26a2a2d9b-0" n="b4fb5e0e">
            <seg n="b92ce667">
              Herr talman och alla ni som lyssnar och eventuellt ser detta
              på tv! Jag skulle vilja säga som Karin Åström: Även jag är väldigt
              glad över att jag kommer från norra Sverige och från ett gruvlän,
              Västerbotten. Även om vi inte är lika aktiva som ni i Norrbotten
              håller vi fanan högt.
            </seg>
            <seg n="70e2bd80">
              Det är otroligt positivt vad gruvnäringen har gjort för många
              samhällen. Det var du, Karin, inne på, och jag kommer in på det
              mer senare.
            </seg>
            <seg n="9a704c45">
              Under de senaste åren har efterfrågan på mineraler och metaller
              i världen ökat mycket och i takt med det naturligtvis också priserna.
              Det kanske är en av orsakerna till att vi har många prospektörer
              det är mer lönsamt. Kombinationen av en stark ekonomisk tillväxt
              i världen och snabb industrialisering och urbanisering i länder
              som Kina, Indien och Brasilien har ökat efterfrågan enormt.
            </seg>
            <seg n="5b856e5c">
              Om ni har läst samma papper som jag har läst har ni kunnat se
              att Kina redan är världens största metallkonsument. Visste ni
              det? Kopparkonsumtionen har till exempel ökat från 12 till 40
              procent av världsproduktionen under de senaste tio åren.
            </seg>
            <seg n="4709b5c6">
              Världens befolkning växer. Allt fler flyttar in till städerna,
              och fler får en högre levnadsstandard. Människor i andra delar
              av världen vill ha samma möjligheter som vi som sitter här inne
              och även andra har. Man vill ha en mobiltelefon. Man kanske vill
              ha en platt-tv. Det kräver en hel del mineraler och metaller.
            </seg>
            <seg n="d1613152">
              Dragkampen om de här kommer att fortsätta. Till exempel utvinns
              i dag sällsynta jordartsmetaller till, tror jag, 95 procent i
              Kina. De ingår i en del produkter. Det handlar om solceller, vindkraft
              och lågenergilampor, sådant som vi är många som behöver.
            </seg>
            <seg n="538287cc">
              En utmaning för EU-länderna är att vi använder 2530 procent av
              den globala produktionen av metaller, men vi utvinner egentligen
              bara 3 procent. Det är ett problem. Här måste vi vidta åtgärder
              för att öka tillgången på råvaror. Här kan Sverige spela en stor
              roll med sin mineralrika berggrund. Men det handlar också om att
              ta till vara det vi redan har, det vill säga att återvinna det
              vi har använt, att vara mer resurseffektiva.
            </seg>
            <seg n="97615648">
              Som jag sade är järn, koppar, silver och sällsynta jordartsmetaller
              viktiga ingredienser för energi- och miljöteknik. Utan dem blir
              det svårt att tillverka sådant som för många av oss är en viktig
              del av vardagen, som mobiltelefoner och datorer, som jag nämnde.
              En del av de här metallerna utvinns inte i Europa. Däremot finns
              de i den svenska berggrunden. Genom att, om jag har lärt mig rätt,
              borra lite djupare kan vi också komma åt en del av de jordartsmetaller
              som är så viktiga.
            </seg>
            <seg n="8978fa95">
              Allteftersom den globala efterfrågan på råvaror ökar kommer det
              att krävas ansträngningar för att få ut resurser genom återvinning.
              Det är också någonting som EU tar på allvar. Och i 2020-strategin
              har kommissionen lagt fram en färdplan för ett resurseffektivt
              Europa rent generellt.
            </seg>
            <seg n="a997fac5">
              EU har också tagit fram ett råvaruinitiativ. Vi har, som sagt,
              ett stort importberoende när det gäller många metaller, och det
              har man uppmärksammat. Vad gör vi då? Jo, då har man uppmanat
              medlemsländerna att ta fram en mineralstrategi. Och detta kommer
              Sverige att göra. Sveriges geologiska undersökning, det vill säga
              myndigheten SGU, har tagit fram riktlinjer för det.
            </seg>
            <seg n="d0102627">
              Här ingår det naturligtvis att titta på utökad potential för
              Sverige som gruvnation. Men det har också att göra med utbildning,
              som någon nämnde här. Det finns ju också en omvänd problematik,
              att det inte finns tillräckligt många utbildade som kan ta de
              jobb som numera erbjuds inom den expansiva gruvnäringen.
            </seg>
            <seg n="5fe81573">
              Vi behöver även bygga ut infrastruktur. När jag ändå står här
              i talarstolen och är från Västerbotten måste jag ni får förlåta
              mig, mina kamrater nämna satsningen på Norrbotniabanan. Det är
              också en viktig infrastrukturbit när det gäller järnvägen att
              bygga för att vi ska kunna få en bra export som är konkurrenskraftig,
              effektiv och mer miljövänlig.
            </seg>
            <seg n="5bc9749c">
              I Sverige har vi tack vare mycket generösa prospekteringsmöjligheter
              också kunnat få en rätt bra kartläggning av berggrunden och mineralfyndigheterna.
              Som tidigare nämndes omsätter den svenska mineralindustrin hundratals
              miljarder, och den sysselsätter ungefär 60 000 personer, det vill
              säga att den bidrar till en femtedel av Sveriges nettoexportvärde.
            </seg>
            <seg n="c3a6b326">
              Som norrlänning är jag oerhört glad över gruvnäringens utveckling
              i norra Sverige. I Västerbotten och Norrbotten spelar gruvnäringen
              en oerhört stor roll och bidrar till arbetstillfällen i områden
              som många gånger är relativt glest befolkade. Det ger ett uppsving
              på landsbygden då huspriserna ökar, kringverksamhet och företag
              skapas, och fler flyttar till orten. Jag är också medveten om
              att det kan vara problem med att man inte får tag i rätt typ av
              arbetskraft. Men generellt är det ett lyft för vår del av världen.
            </seg>
            <seg n="78dac60b">
              Gruv- och prospekteringsföretag expanderar oerhört mycket. Som
              jag tidigare har nämnt beror det på ökad efterfrågan och på ökade
              råvarupriser. I dag finns det, i produktion, tio gruvor i Sverige.
              Antalet gruvor förväntas fördubblas inom de kommande tio åren,
              och när det gäller prospektering är det ett hundratal företag
              från olika delar av världen som har prospekteringstillstånd och
              är aktiva.
            </seg>
            <seg n="257ef8ae">
              Sedan skulle jag vilja komma in på det kommunala vetot, som också
              har blivit omnämnt i dag, när det gäller uranbrytning. Sedan drygt
              30 år tillbaka finns det en kommunal vetorätt när det gäller uranbrytning.
              Det var också tillkomsten av den här lagen som stoppade ett uranbrytningsprojekt
              på 70-talet. Sedan dess har ingen uranbrytning skett i Sverige.
            </seg>
            <seg n="ea00c492">
              Ända sedan den här tiden har det varit mycket opinion mot uranbrytning
              på platser där bygder har hotats. Men med hjälp av det kommunala
              vetot stoppades planerna på den storskaliga uranbrytningen i Ranstad.
              Det är enda gången som det kommunala vetot har använts, men det
              visar också tydligt att det är tillräckligt effektivt. Det tror
              jag fortfarande, i kombination med en stark miljölagstiftning.
            </seg>
            <seg n="6c00539a">
              Sedan gäller det prospektering av uran. Centerpartiet och alliansregeringen
              vill inte förbjuda uranprospektering. I ärlighetens namn förstår
              jag faktiskt inte riktigt hur det skulle gå till. När man tar
              upp en borrkärna kan man inte på förhand bestämma exakt vilka
              mineraler som ska finnas i borrkärnan. Det tycker jag är en svår
              ekvation. Och om man förbjuder det kanske företag säger att de
              söker efter någonting annat och ändå hittar uran, även om de inte
              har angett det som huvudmål, för med uran följer också en mängd
              andra mineraler.
            </seg>
            <seg n="57b9f4b0">
              För sex år sedan sågs minerallagen över. Det är en minerallag
              som är viktig, för det ska tydligt anges hur vi ska använda våra
              resurser och även få mer kunskap om vad som finns i berggrunden.
              Orsaken till att man såg över minerallagen 2005 var bland annat
              att det fanns en stark opinion för äganderätten. Många markägare
              tyckte inte att det här respekterades av de prospekterande och
              exploaterande företagen. Det bestämdes då att företagen skulle
              betala ett slags mineralersättning till markägarna och att företagen
              måste upprätta arbetsplaner som kommuniceras med berörda markägare.
            </seg>
            <seg n="51b0d7bb">
              Jag ringde häromdagen en av de prospekteringsansvariga på Boliden
              och frågade om han tyckte att minerallagen fungerade. Han sade
              att han var mycket nöjd. Av de tusentals markägare som de kontaktar
              årligen är det bara, enligt honom, en handfull som är missnöjda.
            </seg>
            <seg n="af23d819">
              Nu ligger det också ett förslag på bordet om att vi återigen
              ska göra en översyn av minerallagen för att ytterligare kunna
              stärka informationen till markägare och kommuner för att de tidigt
              ska kunna komma in i processen och ha större möjligheter att påverka.
              Det är för att det kanske inte riktigt alltid har funkat. Jag
              ska inte peka ut några företag, men det kanske inte alltid har
              funkat med framför allt vissa utländska företag. Därför är förslaget
              att man ska stärka den här kommunikationsbiten ytterligare.
            </seg>
            <seg n="df000574">
              Jag vill också säga att jag yrkar bifall till förslaget i betänkandet
              och avslag på motionerna.
            </seg>
            <seg n="0a3988f7">
              Jag är jättestolt över Sverige som gruvnation. Jag tycker att
              vi i den här talarstolen också ska passa på att framhäva de framgångar
              som vi faktiskt har och vår betydelse globalt när det gäller den
              här näringen. Jag tycker ibland att vi koncentrerar oss på mindre
              saker, för att vi ska ha en politisk debatt, naturligtvis, men
              jag tycker också att det är viktigt att framhäva det som är bra
              och positivt.
            </seg>
            <seg n="7378994a">
              Avslutningsvis vill jag säga att jag som tillhör ett folkrörelseparti,
              Centerpartiet, är väldigt glad över det kommunala vetot. Det ger
              nämligen möjlighet för våra lokala politiker att fatta beslut
              där människor finns, och det är jag väldigt stolt över.
            </seg>
          </u>
          <note n="2c4c0791">
            I detta anförande instämde Anders Flanking (C).
          </note>
          <note type="speaker" n="2def4ff5">
            Anf. 5 LISE NORDIN (MP) replik:
          </note>
          <u who="lise_nordin_4160b2" xml:id="i-3675886042fed7a6-1" n="019f3c48">
            <seg n="a7afaf36">
              Herr talman! Jag lyssnade noga på vad Helena Lindahl sade, men
              jag hörde väldigt lite politik. Det var snarare en omvärldsanalys
              av vad vi använder mineraler till. Visst kan en sådan analys vara
              intressant, men den här debatten syftar till att klargöra var
              de politiska partierna står i den här frågan. Jag tycker fortfarande
              att det är oklart vad Centerpartiets åsikt är vad gäller uranbrytning
              i Sverige.
            </seg>
            <seg n="14368296">
              Jag vet att många centerpartister runt om i landet jobbar väldigt
              uppskattat i kommunerna mot uranbrytning. Det är ett väldigt viktigt
              arbete, men för att det arbetet ska bli trovärdigt tycker jag
              att det i dag är dags för ett klargörande från Centerpartiet i
              riksdagen hur man kommer att rösta i frågan om förbud mot uranbrytning.
            </seg>
            <seg n="ddcd4552">
              Om man inte vill stödja det förslag som Miljöpartiet, Socialdemokraterna
              och Vänsterpartiet har lagt fram om att förbjuda uranbrytning
              tror jag att väldigt många runt om i landet skulle vilja veta
              varför man inte önskar stödja ett sådant förslag ett förslag som
              visar väldigt tydligt vad man vill politiskt.
            </seg>
          </u>
          <note type="speaker" n="e03a148d">
            Anf. 6 HELENA LINDAHL (C) replik:
          </note>
          <u who="helena_lindahl_7452bc" xml:id="i-96480ce26a2a2d9b-1" n="b4fb5e0e">
            <seg n="cb326b6a">
              Herr talman! Jag tyckte att det var på sin plats att prata om
              gruvnäringen ur en positiv synvinkel, för jag visste att den här
              debatten skulle komma i alla fall.
            </seg>
            <seg n="583cfc2a">
              Det kommunala vetot, tillsammans med den starka miljölagstiftning
              vi har, har fungerat i 30 år. Om jag ska vara rent ärlig tycker
              jag att det är mycket märkligt att vi ser tre företrädare från
              oppositionen som tycker att kommunerna i dag inte är kapabla att
              fatta dessa beslut. I 30 års tid har kommunerna varit kapabla
              att fatta dessa beslut, och det har inte skett någon uranbrytning.
              Men helt plötsligt är man inte det.
            </seg>
            <seg n="e44a8c29">
              Det är ett riktigt underbetyg till våra lokala politiker, för
              i kommunen har ju politikerna möjlighet att skriva motioner i
              fullmäktige och på det sättet också fatta beslut för kommunen.
              Det ger väl om något en tydlig signal till eventuella prospektörer.
            </seg>
          </u>
          <note type="speaker" n="5f714ae5">
            Anf. 7 LISE NORDIN (MP) replik:
          </note>
          <u who="lise_nordin_4160b2" xml:id="i-3675886042fed7a6-2" n="019f3c48">
            <seg n="a99d3d71">
              Herr talman! Vad de lokala politikerna i de berörda orterna vill
              är att få stöd från riksdagen. I Skövde och flera andra kommuner
              i Skaraborg, som i dag är det område som är mest hotat och har
              störst yta inrutat för uranbrytning, ber de om stöd från riksdagen.
              De säger att de inte vill ha vare sig uranbrytning eller prospektering.
              Där är samtliga partier överens.
            </seg>
            <seg n="80af16c6">
              I de här orterna handlar det inte om en konflikt mellan partierna,
              utan det handlar om att stärka lagstiftningen. Som Helena Lindahl
              säger har kommunerna i dag mycket riktigt ett veto mot brytningen.
              Men man har inte ett veto mot prospekteringen, och det som är
              problemet är just prospekteringen. Den skapar en stor oro, och
              på så vis har inte kommunerna det lokala inflytande som Centerpartiet
              här uttrycker en önskan om.
            </seg>
            <seg n="24b41083">
              Om man vill ha ett förbud mot uranbrytning går det alldeles utmärkt
              att rösta för ett sådant förslag i dag. Jag vet att bland annat
              det centerpartistiska kommunalrådet i Skövde säger att dagens
              situation inte räcker till. Det skapar alltför stora osäkerheter
              om vad som kommer att hända med våra markområden.
            </seg>
            <seg n="5771a2c6">
              Vi vet också i den här kammaren att läget i dag ser annorlunda
              ut än vad det gjorde för 30 år sedan. Trycket att bryta uran ökar
              i Sverige, och därför duger det inte längre att säga att vi med
              dagens lagstiftning hittills har sluppit uranbrytning.
            </seg>
            <seg n="4430f9c6">
              Vi ser att det finns ett behov av att diskutera om lagstiftningen
              bör ändras om vi nu inte vill ha uranbrytning i Sverige, vilket
              Miljöpartiet inte vill ha. Vad vill Centerpartiet politiskt i
              den här frågan?
            </seg>
          </u>
          <note type="speaker" n="b62d5d82">
            Anf. 8 HELENA LINDAHL (C) replik:
          </note>
          <u who="helena_lindahl_7452bc" xml:id="i-96480ce26a2a2d9b-2" n="b4fb5e0e">
            <seg n="e31d202b">
              Herr talman! Jag vill först och främst säga att jag har full
              förståelse för att människor är oroliga. Men jag tror inte att
              man behöver vara orolig, för vi har redan en bra lagstiftning.
              Den infördes för 30 år sedan, när det fanns ett hot om en stor
              brytning som man redan hade påbörjat. Det satte man stopp för
              med det kommunala vetot. Vi har inte haft någon brytning av uran
              på 30 år, och då undrar jag varför man ska oroa människor med
              att vi ska börja bryta nu.
            </seg>
            <seg n="c3c209ab">
              Jag är som centerpartist väldigt stolt över att kunna ge politikerna
              lokalt möjligheten att själva få besluta. Det handlar om den lokala
              kraften. Ska vi direkt när det bränner till komma med pekpinnen
              och säga att vi har litat på er i 30 år, men tyvärr gör vi inte
              det längre?
            </seg>
            <seg n="1f4051fd">
              Jag tycker inte att det är acceptabelt. Först ska man göra på
              ett sätt, men sedan när man inte riktigt tror att kommunerna klarar
              av det så ska man ta tillbaka stafettpinnen. Men vi har redan
              en stark lagstiftning. Det finns inte så mycket mer att tillägga
              där. Det har inte brutits uran i Sverige. Det bryts ingen uran
              i Sverige nu heller.
            </seg>
            <seg n="b94aae34">
              Jag förstår att Miljöpartiet gärna vill ha den här debatten.
              Den är viktig när det gäller kärnkraft och annat, men jag tycker
              inte att man ska skrämma upp människor i onödan, för vi har ingen
              uranbrytning i dag.
            </seg>
          </u>
          <note type="speaker" n="a5382dcd">
            Anf. 9 KENT PERSSON (V) replik:
          </note>
          <u who="kent_persson_8dd737" xml:id="i-8e0c43a26d17a05a-1" n="17a7b40a">
            <seg n="3af172b5">
              Herr talman! Tack, Helena Lindahl, för ditt anförande! Jag delar
              din uppfattning om gruvnäringens vikt här i Sverige. Men det är
              inte det vi ska debattera, utan vi ska klargöra våra ståndpunkter.
              Det intressanta är ju att diskutera det som skiljer oss åt och
              varför.
            </seg>
            <seg n="2be4f4ad">
              Helena Lindahl sade att hon är glad över det kommunala vetot.
              Jag antar att hon då menar det kommunala vetot mot brytning av
              uran. Men vi har ju också kommunalt veto när det gäller vindkraften.
              Där litar Centerpartiet tydligen inte på kommunpolitikerna och
              den lagstiftning som finns med det kommunala planmonopolet, utan
              där ska vi vara inne med pekpinnar.
            </seg>
            <seg n="aefd75a1">
              Därför håller det inte att diskutera uranprospektering utifrån
              det perspektivet. Det är Bergsstaten som ger tillstånd till prospektering.
              Den lagstiftning som vi har är bra på många sätt, men den är inte
              tillräckligt bra. När det gäller Laponia, Natura 2000-området,
              gav nämligen Bergsstaten tillstånd till prospektering efter uran.
              Det visar med all tydlighet på att lagstiftningen inte är tillräckligt
              stark om man ska ta hänsyn till de miljöaspekter som finns. Dessutom
              öppnar också EU med sin lagstiftning upp möjligheter för utökad
              prospektering i Natura 2000-områden, och det finns anledning att
              känna oro.
            </seg>
            <seg n="0a292cba">
              Nu finns det alltså en möjlighet för Centerpartiet här i riksdagen
              att rösta för ett stärkt kommunalt inflytande när det gäller prospektering.
              Ta människors oro på allvar! Ge kommunerna de möjligheter som
              ett kommunalt veto skulle innebära!
            </seg>
            <seg n="9c49603b">
              När det gäller prospektering efter uran är det alltså förstahandsansökan
              som vi är emot. Att man hittar uran vid prospektering efter andra
              mineraler ja, så är det.
            </seg>
          </u>
          <note type="speaker" n="06434215">
            Anf. 10 HELENA LINDAHL (C) replik:
          </note>
          <u who="helena_lindahl_7452bc" xml:id="i-96480ce26a2a2d9b-3" n="b4fb5e0e">
            <seg n="e8e19f86">
              Herr talman! Jag tänker inte ens kommentera det kommunala vetot
              när det gäller vindkraften, för det är inte det vi debatterar
              i dag. Vi kan möjligen ta det efteråt.
            </seg>
            <seg n="49f98061">
              Jag måste upprepa mig och säga att jag har tilltro till de lokala
              politikerna. Jag tror inte att vi behöver komma in med pekpinnar
              i det här läget. Jag tycker att man från oppositionens sida skapar
              en överdriven oro hos människor. Jag tar på allvar att människor
              kanske är oroliga. Människor är rädda för vad som ska hända. Man
              ser framför sig att det ska brytas väldigt mycket och vad som
              då händer med bygden och så vidare. Men i 30 års tid har man inte
              haft anledning att vara rädd, för det har inte brutits någonting.
            </seg>
            <seg n="caa89cf8">
              När det gäller prospektering, Kent Persson, ser jag det som en
              svårighet att förbjuda prospektering av uran. Sverige har en av
              de bästa geologiska kartläggningarna av mineral i berggrund i
              världen. Ska man då ta bort detta? Det finns ju andra fördelar
              med att kartlägga vad som finns i marken.
            </seg>
            <seg n="309eb10c">
              Jag vill inte vara raljant, men jag undrar bara hur man ska undvika
              uranet. Även om man söker efter något annat följer specifika mineraler
              med uran. Letar man efter dem kommer kanske även uranet upp i
              borrkärnan. Då har man ändå hittat uran och kan avläsa hur mycket
              uran som kanske kan finnas där.
            </seg>
            <seg n="55d3aca5">
              Jag tror att det där är jättesvårt och tror därför inte på ett
              förbud mot uranprospektering. Jag tror att det är omöjligt, och
              jag skulle vilja veta hur en sådan prospektering skulle gå till
              i praktiken, Kent Persson.
            </seg>
          </u>
          <note type="speaker" n="8218b39c">
            Anf. 11 KENT PERSSON (V) replik:
          </note>
          <u who="kent_persson_8dd737" xml:id="i-8e0c43a26d17a05a-2" n="17a7b40a">
            <seg n="4e41dc86">
              Herr talman! Jag trodde att jag var väldigt tydlig: När man gör
              en ansökan om att prospektera efter någonting så talar man också
              om vad man ska prospektera efter, alltså en förstahandsansökan.
              Går man då in och säger att det är uran, vilket man har gjort
              vid över hundra tillfällen och fått tillstånd, så är det just
              uran man prospekterar efter.
            </seg>
            <seg n="dcf75154">
              Vi säger att vi ska ge kommunalt inflytande över den prospekteringen.
              Annars kan det gå som när det gäller Laponia, att man får en prospektering
              i ett Natura 2000-område. Tycker Helena Lindahl att det är en
              positiv utveckling?
            </seg>
            <seg n="1e2bfe96">
              När det gäller kommunala pekpinnar måste jag ändå hänvisa till
              att det inte var några problem med pekpinnar när regeringen införde
              den möjligheten för kommunerna när det gäller vindkraft. Det finns
              ju lagstiftning där, planmonopol och så vidare, som gör att kommunerna
              på ett väldigt bra sätt kan säga ja eller nej till vindkraftsparker.
              Likheten finns, helt klart. Man måste ta människors oro på allvar.
              Därför säger vi också klart och tydligt från De rödgrönas sida
              nej till gruvbrytning av uran i Sverige. Det har skett i Sverige
              tidigare.
            </seg>
            <seg n="34420434">
              Efterfrågan på uran ökar ju i världen, vilket gör att det svenska
              uranet är prisvärt i dag. Vi vet också att Euratomfördraget är
              ett fördrag mellan EU-länderna som också ska tillförsäkra tillgång
              till uran om det blir en bristsituation, även till den svenska.
            </seg>
            <seg n="22eaee02">
              Jag vill också påminna om att Sverige tillsammans med Tyskland
              och tre andra länder har tagit upp frågan om en översyn av det
              här fördraget för att få till stånd en bättre ordning än den som
              gäller i dag. Det kan ju inte ha skett.
            </seg>
          </u>
          <note type="speaker" n="c76a3a3b">
            Anf. 12 HELENA LINDAHL (C) replik:
          </note>
          <u who="helena_lindahl_7452bc" xml:id="i-96480ce26a2a2d9b-4" n="b4fb5e0e">
            <seg n="bb15dc6b">
              Herr talman! Egentligen tycker jag att vi maler runt samma frågeställningar.
              Vi är helt enkelt inte överens om det kommunala vetot. Det är
              så det är. Vi tycker att det är en tillräckligt stark lagstiftning
              och att kommunpolitikerna själva får bestämma över det som händer
              i deras kommuner. Det tillsammans med miljölagstiftningen, som
              faktiskt är väldigt tuff, är gott nog. Det har det varit i 30
              år. Jag tycker att det är så tråkigt att oppositionen ska försöka
              ge sken av någonting annat. Det är bara att skrämma upp människor,
              och det tycker inte jag är seriöst.
            </seg>
            <seg n="e2208af2">
              Visst är det så, Kent Persson, att man när det gäller uranprospektering
              får ange vad man söker efter. Men som jag sade tidigare följer
              det ju med andra mineraler som ofta är förekommande tillsammans
              med uran. Om man säger att man söker det i stället kommer man
              ändå att kunna ha koll på uranet. Det ni föreslår blir ju tandlöst.
            </seg>
            <seg n="979aff27">
              Helt kort vill jag också påminna om att vi har gjort stora satsningar
              på alternativ energi. Vi satsar väldigt stort för att vi ska komma
              ur ett beroende som vi har haft när det gäller vattenkraft och
              kärnkraft. Jag tycker att världens mest ambitiösa klimatpolitik
              också torde tala för sig själv.
            </seg>
          </u>
          <note type="speaker" n="b24aed0b">
            Anf. 13 KARIN ÅSTRÖM (S) replik:
          </note>
          <u who="karin_astrom_a1d5e2" xml:id="i-d3c865e10445464b-1" n="7dd07705">
            <seg n="ea698a0c">
              Herr talman! Jag skulle vilja börja i den ända där Helena Lindahl
              pratade positivt om bland annat tillväxten i gruvnäringen. Där
              har vi faktiskt, som jag sade, en akilleshäl som börjar bli väldigt
              allvarlig när det gäller att vi verkligen ska få en tillväxt i
              gruvnäringen. Vi ser att 5 000 nya jobb kommer inom en ganska
              snar framtid men att vi har arbetskraftsbrist på en mängd områden
              som är kringnäringar till gruvdriften.
            </seg>
            <seg n="2f0a57c2">
              Vi ser att vi har en arbetslöshet på över 8 procent. Inte minst
              i din och min region har vi oerhört hög arbetslöshet, där man
              inte har resurser till att kompetensutveckla eller yrkesmatcha
              in till Sveriges största tillväxtnäring just nu. Det skulle jag
              vilja höra lite mer om. Vad har ni för politik på området? I den
              budgetproposition som har lämnats nu kan vi inte hitta någonting
              som går i den riktningen att man skulle ta bort den här akilleshälen.
            </seg>
            <seg n="d8e1c010">
              Jag skulle också vilja fundera lite grann kring Centerpartiets
              inställning till uranbrytning. Då var vi där igen. Jag säger som
              jag har gjort tidigare år, att jag tycker att det är oerhört märkligt
              att Centerpartiet här i riksdagen kan tala om att man inte är
              för uranbrytning. Ni sitter faktiskt i regeringsställning och
              har att ta ansvar för en regeringspolitik. Vi vet vad Reinfeldt
              tycker, det är ganska känt, både om att kärnkraft ska byggas och,
              som han säger, att det är logiskt att man därmed också har uranbrytning.
            </seg>
            <seg n="fe2b5a58">
              Det här blir väldigt tudelat och tveeggat. Utifrån er ståndpunkt
              i den här frågan blir det också väldigt otydligt och väldigt oroande
              för människor ute i bygden. Ge oss nu besked! Vad tycker ni som
              regeringsföreträdande parti om uranbrytning? Ska uran brytas eller
              ej?
            </seg>
          </u>
          <note type="speaker" n="9827d328">
            Anf. 14 HELENA LINDAHL (C) replik:
          </note>
          <u who="helena_lindahl_7452bc" xml:id="i-96480ce26a2a2d9b-5" n="b4fb5e0e">
            <seg n="ca42a559">
              Herr talman! Jag skulle vilja börja med uranbrytningsfrågan.
              Karin Åström tycker att det är oerhört märkligt att Centerpartiet
              säger att man är emot uranbrytning. Ändå agerar man annorlunda,
              påstår Karin Åström.
            </seg>
            <seg n="60d6b4f9">
              Jag tycker väl inte att det har varit okänt för någon vilken
              inställning Centerpartiet har haft de senaste 30 åren. Vi tyckte
              så då, och vi tycker likadant nu.
            </seg>
            <seg n="d13ec8a4">
              Däremot har vi två skilda åsikter när det gäller förtroendet
              för våra kommunpolitiker. Det måste jag säga, Karin Åström, förvånar
              mig mest av allt. Kanske inte när det gäller Vänsterpartiet och
              Miljöpartiet lika mycket som Socialdemokraterna som har en folkrörelsebakgrund
              där man verkligen har satsat väldigt mycket kraft på den lokala
              förankringen.
            </seg>
            <seg n="4c79e15b">
              Helt plötsligt duger inte det längre utan nu ska man säga att
              staten ska komma med sin pekpinne för vi tror inte att ni kan
              fatta rätt beslut. Det måste jag säga återigen: Vilket underbetyg
              till era lokala politiker!
            </seg>
            <seg n="37f03e8d">
              Jag har varit gruppledare i Skellefteå kommun där Socialdemokraterna
              har egen majoritet. Ska ni säga till dem att ni inte litar på
              dem? Eller ska vi säga till människor i Arvidsjaur: Nej, vi litar
              inte på er lokalpolitiker för nu vet pappa staten bäst. Det tycker
              jag är en väldigt tråkig inställning. Det förvånar mig väldigt
              mycket.
            </seg>
            <seg n="5b09d8be">
              När det gäller akilleshälen, att det behövs fler som utbildar
              sig inom gruvnäringen och att arbetslösheten samtidigt är stor,
              håller jag med Karin Åström. I mineralstrategin, som också myndigheten
              SGU har lagt fram riktlinjer för, finns det stora satsningar på
              utbildning. Det är klart att det kommer att ta tid. Vi måste förstås
              satsa på snabbare yrkesutbildningar, men sedan finns det också
              ett långsiktigt problem.
            </seg>
            <seg n="fb04f075">
              I dag är intresset för geologi inte jättestort. Det ingår inte
              som ett naturvetenskapligt ämne. Det är en sak som man bör titta
              närmare på, om det inte görs redan. Jag är lite osäker på det.
              Att fler blir intresserade redan från gymnasieåldern tror jag
              är oerhört viktigt. Men att regeringen inte skulle ta detta på
              allvar finner jag föga troligt. Det gör man. Det är bara det att
              jag som du kan konstatera att det inte finns tillräckligt många
              sökande. Det får man acceptera och göra någonting åt.
            </seg>
          </u>
          <note type="speaker" n="f97a4594">
            Anf. 15 KARIN ÅSTRÖM (S) replik:
          </note>
          <u who="karin_astrom_a1d5e2" xml:id="i-d3c865e10445464b-2" n="7dd07705">
            <seg n="7248082b">
              Herr talman! Jag ska börja med uranet. Jag måste säga att vi
              verkligen värnar de lokala politikerna och människor ute i bygden.
              Men man måste ju ge dem rätt verktyg. Man måste också som regeringsföreträdande
              parti ge dem tydliga besked och ett samlat besked om hur man ser
              på uranbrytning. Det är faktiskt så att ni skiljer er åt som regeringsföreträdare.
              Det är självklart att det blir väldigt oroligt ute i våra bygder
              och att de lokala politikerna har svårt att veta vad regeringen
              egentligen tycker.
            </seg>
            <seg n="b8218333">
              Sedan kan jag också tycka att det på något sätt är väldigt logiskt
              för oss, för vi har alltid sagt nej till uranbrytning, att på
              grund av inställningen och den tveeggade otydligheten i regeringen
              gå med Vänstern och Miljöpartiet i kravet att man ska titta närmare
              på möjligheten att i minerallagen förbjuda uranbrytning. Det är
              vårt svar på er otydlighet i den frågan.
            </seg>
            <seg n="8b7b58b4">
              Sedan kan jag inte annat än säga: Men, Lindahl, vi talar faktiskt
              om massarbetslöshet ute i våra bygder. Över 8 procent är arbetslösa.
              2530 procent av ungdomarna går alltså arbetslösa utan att ens
              en gång ha utbildningar att söka. De får inte ens från staten
              eller från regeringen en signal om att detta är en näring som
              är intressant. Där finns jobb.
            </seg>
            <seg n="2ae456dd">
              Ni har ju ingen politik just på det området. Inte heller finns
              något att läsa om det i vårpropositionen. Är det meningen att
              marknaden själv ska lösa kompetensbehovet och yrkesmatchningen
              in till den expansiva gruvnäringen eller hur har ni tänkt?
            </seg>
          </u>
          <note type="speaker" n="7edad965">
            Anf. 16 HELENA LINDAHL (C) replik:
          </note>
          <u who="helena_lindahl_7452bc" xml:id="i-96480ce26a2a2d9b-6" n="b4fb5e0e">
            <seg n="a43fed41">
              Herr talman! Jag kan säga till Karin Åström att regeringen tar
              detta på allvar. Att vi är en gruvnation som vi vill utveckla
              är vi på det klara med. Jag tror att du inte behöver oroa dig
              för att vi inte ska vidta några åtgärder. Det återkommer jag gärna
              till.
            </seg>
            <seg n="71c973a3">
              Sedan måste jag avslutningsvis ändå säga om uranbrytningen att
              det är märkligt att Karin Åström och Socialdemokraterna ger ett
              sådant underbetyg till våra lokalpolitiker. Jag tycker att det
              redan i betänkandet finns en otydlighet från er sida.
            </seg>
            <seg n="ec553d4c">
              Å ena sidan vill ni stärka det kommunala vetot och det kommunala
              inflytandet. Å andra sidan vill ni ge regeringen i uppdrag att
              återkomma med ett lagförslag om hur man förbjuder uranbrytning.
              De två bitarna går inte ihop. Hur kan man stärka det kommunala
              inflytandet om man samtidigt säger att uranbrytning ska förbjudas?
              Det är lite märkligt.
            </seg>
            <seg n="4f290699">
              Vidare: Är det otydligt att låta lokalpolitiker fatta beslut
              om sådant som rör dem själva och deras omgivning? Det tycker inte
              jag. Det är lokal demokrati i bästa bemärkelse och det kommer
              Centerpartiet också fortsättningsvis att stödja.
            </seg>
          </u>
          <note type="speaker" n="b21de0d3">
            Anf. 17 MATS ODELL (KD):
          </note>
          <u who="mats_odell_60393f" xml:id="i-d917f278bac542eb-0" n="10220049">
            <seg n="e2b7571f">
              Herr talman! Det är en viktig och intressant debatt som vi i
              dag har om mineralpolitiken. Den svenska basindustrin bygger ju
              på att förädla naturtillgångar som skog och det som finns på och
              i marken. Exportinkomsterna från den industrin har en helt avgörande
              betydelse för den svenska välfärdsutvecklingen och för folkhushållet.
            </seg>
            <seg n="17d149b8">
              För stora delar av de mer glest befolkade delarna av landet är,
              som vi här hört från flera talare, den här basindustrin också
              avgörande för att kunna utveckla dessa bygder.
            </seg>
            <seg n="2db5d6ff">
              I grunden tror jag att vi som här i dag debatterar basnäringarna
              nu handlar det om gruvindustrin som är helt beroende av regionalpolitiken
              i grunden är ganska överens om att skapa långsiktigt goda förutsättningar
              för näringen. Vi vet att den är väldigt konjunkturkänslig. Det
              såg vi under finanskrisen.
            </seg>
            <seg n="0285608c">
              Det är klart att det när efterfrågan viker och man stänger ned
              verksamheter och varslar människor behövs mindre av metaller och
              mineraler. Men nu möter branschen en väldigt stark och, som det
              verkar, ihållig efterfrågan. Det avspeglas i antalet ansökningar
              om undersökningstillstånd till exempel.
            </seg>
            <seg n="d794091f">
              Världsmarknadspriset på guld har exploderat. Det är också en
              mycket stor efterfrågan på järn, koppar och zink och på olja,
              men det är någonting som vi inte hittar på den här sidan av Kölen,
              så det behöver vi inte här i dag bekymra oss om.
            </seg>
            <seg n="6f25bd53">
              Mindre känt men inte mindre viktigt är, som tagits upp här i
              dag, den ökade efterfrågan på så kallade sällsynta jordartsmetaller
              som används exempelvis i specialmagneter i hybrid- och elbilar
              och i vindkraftverk samt i solceller och mobiltelefoner. Kina
              står för en väldigt stor del av de här tillgångarna. Vi har här
              i dag hört andra talare berätta om hur man nu i ökad utsträckning
              också använder sådant här för eget bruk. Det behövs alltså fler
              leverantörer. Det fina är då att vi faktiskt kan bidra här.
            </seg>
            <seg n="829ed0a9">
              Ska vi hjälpa till och samtidigt skapa bättre förutsättningar
              för kvalificerade jobb i eftersatta områden, eller ska vi sätta
              käppar i hjulen? Svaret är inte helt givet. Jag tycker att det
              finns vissa illavarslande tecken i en del av de 26 motioner som
              jag kommer att yrka avslag på.
            </seg>
            <seg n="7cdbe89b">
              Jag vill ändå lägga tonvikten på den blocköverskridande överenskommelsen
              mellan Socialdemokraterna och allianspartierna när det gäller
              synen på de mineralpolitiska frågorna. Här har vi ett gemensamt
              ansvar för allt utom en sak som nu i debatten tydliggjorts, nämligen
              uranbrytningen. I övrigt har vi en överenskommelse som också bygger
              på att vi tillsammans ser över minerallagen.
            </seg>
            <seg n="364231e5">
              Prospektering och utvinning enligt minerallagen måste enligt
              miljöbalken från 1999 kompletteras med mycket stränga miljöhänsyn.
              I vissa motioner står det att minerallagen bör omarbetas. Det
              har gjorts i omgångar, exempelvis år 2005 när riksdagen beslutade
              om omfattande ändringar för att förbättra kontakterna mellan prospektör,
              gruvnäring och markägare.
            </seg>
            <seg n="e58f14da">
              Man införde då en mineralersättning från koncessionshavaren till
              markägarna för att uppnå en bättre balans mellan exploatörer och
              markägare. Så sent som i mars i år tillkallade regeringen en särskild
              utredare som ska föreslå en ordning för vinstdelning vid expropriation
              eller, som det heter, andra förfoganden.
            </seg>
            <seg n="e2179762">
              Icke desto mindre har vi i utskottet kommit fram till att regeringen
              bör göra en översyn av minerallagen som, som vi skriver, syftar
              till att markägare och kommuner med ökad tydlighet och effektivitet
              ska få tidig information om vad en prospektering avser och hur
              den ska genomföras. För att den kommunala demokratin, som vi nu
              har diskuterat, ska kunna fungera, är det också viktigt att man
              får tidig information så att beslut kan fattas.
            </seg>
            <seg n="450064e4">
              Den blocköverskridande överenskommelsen gäller även uranprospektering.
              Den vänder sig, som vi hört, Vänsterpartiet och Miljöpartiet emot.
              När det gäller uranprospekteringen, som flera varit inne på, yrkar
              jag avslag på de aktuella motionerna då med utskottets motivering
              och hänvisning till den översyn av minerallagen som utskottet
              har tagit initiativ till.
            </seg>
            <seg n="d7a9ebab">
              Jag vill påminna om att ett förbud mot uranprospektering skulle
              skada näringen långt mer än man i förstone kanske tänker sig.
              Ett undersökningstillstånd som beviljas för uran gäller också
              för övriga mineraler utom olja, gasformiga kolväten och diamant,
              varför prospektering som i någon utsträckning omfattar uran också
              ökar möjligheterna att finna andra brytvärda mineraler så varför
              inte till exempel de sällsynta jordartsmetallerna?
            </seg>
            <seg n="b7926993">
              Som utskottet tidigare har debatterat och som Helena Lindahl
              här i dag har konstaterat skulle en vetorätt mot uranprospektering
              i praktiken sakna betydelse eftersom det är oundvikligt att finna
              uran när man söker efter andra mineraler. Socialdemokraterna har
              insett detta, dock inte Vänsterpartiet och Miljöpartiet.
            </seg>
            <seg n="1ae62f13">
              Socialdemokraterna vill, som vi här i dag hört Karin Åström säga,
              förbjuda uranbrytning. Naturligtvis är det en i grunden möjlig
              hållning men kanske ändå en moraliskt lite svår inställning att
              ha för ett land som för sin elförsörjning i hög grad är beroende
              av kärnkraft.
            </seg>
            <seg n="eb5c49e6">
              En pragmatiker skulle naturligtvis kunna hänvisa till att uranbrytning
              är föga lönsam i vårt land. Halten av uran i den svenska berggrunden
              är väsentligt lägre än i de länder som numera producerar och exporterar
              uran. Därmed är det i praktiken ganska riskfritt att tillåta uranprospektering
              och uranbrytning.
            </seg>
            <seg n="6e6b3c43">
              Men man ska kanske ändå inte resonera så. Vi kan inte hävda att
              det är okej att vara starkt beroende av kärnkraft och samtidigt
              vägra uranutvinning i den mån det är rimliga villkor och uran
              på ett miljömässigt rimligt sätt skulle kunna utvinnas inom vårt
              lands gränser.
            </seg>
            <seg n="6c45d6d4">
              Däremot är det, tycker jag, vår skyldighet att omgärda en, låt
              vara osannolik, uranbrytning med de absolut strängaste miljöreglerna.
              Prospektering får inte ske utan tillstånd som utfärdas enligt
              minerallagen och kärntekniklagen. En miljökonsekvensbeskrivning
              ska också ingå i en ansökan. Enligt myndigheternas bedömning är
              det tillräckligt starka villkor för en säker hantering.
            </seg>
            <seg n="aaafb5f2">
              Med detta, herr talman, yrkar jag alltså avslag på samtliga motioner.
            </seg>
          </u>
          <note type="speaker" n="157e4a5d">
            Anf. 18 KENT PERSSON (V) replik:
          </note>
          <u who="kent_persson_8dd737" xml:id="i-8e0c43a26d17a05a-3" n="17a7b40a">
            <seg n="7363bf03">
              Herr talman! Jag vill tacka dig, Mats Odell, för ditt anförande.
              Jag förstår att du är beredd på en replik efter det på många sätt,
              tycker jag, ganska utmanade anförandet.
            </seg>
            <seg n="8c0240da">
              Det finns en stor skillnad mellan Vänsterpartiet och Kristdemokraterna.
              Vänsterpartiet vill avveckla kärnkraften, medan Kristdemokraterna
              har svängt och ser framför sig en utbyggnad. Mot den bakgrunden
              förstår jag att frågan om uranprospektering och uranbrytning kommer
              i en helt annan dager. Däri ligger den stora skillnaden.
            </seg>
            <seg n="49576e42">
              Vänsterpartiet vill alltså avveckla kärnkraften. Vi ser inget
              behov av uranbrytning och därmed inte heller av prospektering.
              Då blir motsatsen logisk. Eftersom Kristdemokraterna är för vill
              man också ha uranprospektering och uranbrytning; det hänger liksom
              ihop.
            </seg>
            <seg n="19c3182b">
              Att ett förbud mot prospektering allvarligt skulle skada svensk
              gruvnäring är ett häpnadsväckande påstående. När du går in med
              en ansökan talar du också om vilken förstahandsprospektering det
              handlar om. Är det uran då är det uran, inget annat. Att man sedan
              hittar andra mineraler i sammanhanget är en självklarhet. Det
              är likadant om du går in och letar efter andra mineraler; då kan
              du hitta uran. Det säger vi ingenting om.
            </seg>
            <seg n="b58aad13">
              Det är alltså en väldig skillnad, och det är det som är poängen
              när vi säger att vi vill ha ett förbud om det nu är ett kommunalt
              veto när det gäller prospektering. Vi ger människorna verktygen
              så att de kan upprätthålla den kommunala demokratin också när
              det gäller prospektering av uran. Det är förstahandsansökan efter
              uran, och jag har svårt att förstå och se att det på ett allvarligt
              sätt skulle skada svensk gruvnäring om man fick kommunalt veto
              på detta.
            </seg>
          </u>
          <note type="speaker" n="ad980c47">
            Anf. 19 MATS ODELL (KD) replik:
          </note>
          <u who="mats_odell_60393f" xml:id="i-d917f278bac542eb-1" n="10220049">
            <seg n="5f121bb7">
              Herr talman! Jag förstår och respekterar Kent Perssons ståndpunkt
              i denna fråga, men jag delar den inte. Det är ganska enkelt: Vi
              har redogjort för att det vore oklokt att förbjuda prospektering.
              Jag är glad att vi nu har en överenskommelse där också Socialdemokraterna
              är med i denna hållning.
            </seg>
            <seg n="8c78cb52">
              Sedan kommer frågan om brytning av uran. Det är en helt annan
              fråga. Det mesta talar för att det inte kommer att brytas någon
              uran. Detta är av rent ekonomiska skäl och av det skälet att det
              är lokala politiker, valda på de orter där detta kan bli aktuellt,
              som ska fatta dessa beslut. Det tycker jag är en bra ordning.
              Det är en subsidiaritetsprincip att föra ned besluten så nära
              de berörda människorna som möjligt.
            </seg>
            <seg n="087357a8">
              Jag tror att Kent Persson lever i en ganska idyllisk värld. Det
              går bra att sortera undan allt som verkar jobbigt och svårt att
              hantera, men vad är då kvar? Jag vet inte om Kent Persson lyssnade
              på Ekot i morse om kolkraften, hur den nu utvecklas och hur mycket
              koldioxid som släpps ut. Det går bra att tänka bort hälften av
              svensk elproduktion, men vad ska då komma i stället?
            </seg>
            <seg n="cbc56298">
              Det handlar ändå om att ta ansvar för försörjningen för de väldigt
              många medborgare som arbetar inom de svenska basnäringarna ute
              i Bergslagen, i Västerbotten, i Norrbotten och runt om i hela
              vårt land. De inser att elektricitet producerad på ett miljömässigt
              riktigt och koldioxidfritt sätt, där man ställer väldigt höga
              krav på säkerhet och miljö, är någonting vi för närvarande kommer
              att fortsätta med. Det gäller tills det finns bättre alternativ.
            </seg>
            <seg n="d5becfb9">
              Jag tror att alla här inne ser fram emot den dag vi har tillgång
              till elektricitet som produceras på ett på alla vis glädjande
              sätt inga gruvor, inga utsläpp, ingenting förutom sol och vind
              som flödar, och vi kan ta det lugnt men vi är inte där än, Kent
              Persson.
            </seg>
          </u>
          <note type="speaker" n="d2d236c9">
            Anf. 20 KENT PERSSON (V) replik:
          </note>
          <u who="kent_persson_8dd737" xml:id="i-8e0c43a26d17a05a-4" n="17a7b40a">
            <seg n="166c9d0d">
              Herr talman! Vi är inte där. Det är lätt att stå här i talarstolen
              och raljera, men jag tycker att också Mats Odell ska vara ärlig.
              Jag hoppas verkligen att du har läst den överenskommelse vi har
              med Socialdemokraterna och Miljöpartiet när det gäller energipolitiken,
              Mats Odell. Vi säger att kärnkraften ska ersättas i den takt vi
              kan införa förnybar energi. Det är ganska klart och tydligt.
            </seg>
            <seg n="d4b0c3cc">
              Nej, det är nog på det sättet att uran inte skulle vara brytvärt
              i Sverige så som det ser ut i dag. Å andra sidan gör de bedömningar
              som görs av kärnkraftsutvecklingen, framför allt ifrån regeringen
              som öppnar upp för att ersätta befintliga reaktorer med nya och
              mer kraftfulla, att frågorna om uranbrytning kommer i en helt
              annan dager än tidigare. Vi har haft uranbrytning i Sverige tidigare.
              Det är förenat med enorma miljörisker. Det är bara att åka ned
              till södra Billingen och se hur det ser ut där i dag, fortfarande,
              efter så lång tid. Det är mer än 40 år sedan denna brytning skedde.
            </seg>
            <seg n="1e6c2577">
              Det finns alltså all anledning att ge kommunerna även det verktyg
              de bör ha när det gäller prospektering. Det är Bergsstaten som
              ger tillstånd i dag, och de har gett tillstånd i Natura 2000-området
              Laponia. Det kom år 2006. Jag hade en interpellationsdebatt med
              Maud Olofsson om det vid ett tillfälle. Det finns, menar jag,
              anledning att se över minerallagen, stärka den och ge kommunerna
              det inflytande vi båda två tycker att de borde ha när det gäller
              industriell verksamhet.
            </seg>
          </u>
          <note type="speaker" n="f02ef6f0">
            Anf. 21 MATS ODELL (KD) replik:
          </note>
          <u who="mats_odell_60393f" xml:id="i-d917f278bac542eb-2" n="10220049">
            <seg n="dda461df">
              Herr talman! Jag vill börja där Kent Persson slutade. Vi kommer
              att se över minerallagen, och det kommer att ske med samverkan
              över blockgränsen, där vi ska titta på förutsättningarna. Var
              det kommer att sluta vet inte jag, men en sak är säker: Det kommer
              icke att brytas någon uran i Sverige utan att de lokala medborgarna
              runt om platserna genom sina valda ombud har sagt ja till detta
              och att man har uppfyllt de absolut strängast tänkbara miljökraven.
            </seg>
            <seg n="fdbc22c7">
              Vi kan åka runt och titta på industriell verksamhet, inte minst
              gruvverksamhet, och titta på hur det ser ut med de restprodukter
              som kommer. Det är inte så trevligt heller när man bryter järnmalm
              och annat, men här måste vi ändå vara medvetna om att vårt land
              är helt beroende av att vi exploaterar de naturtillgångar som
              finns och gör detta på ett ansvarsfullt och miljöriktigt sätt.
              Där tror jag att Kent Persson och jag har samma ambitioner, nämligen
              att det ska ske på ett långsiktigt hållbart sätt.
            </seg>
          </u>
          <note type="speaker" n="60a37fbc">
            Anf. 22 KARIN ÅSTRÖM (S) replik:
          </note>
          <u who="karin_astrom_a1d5e2" xml:id="i-d3c865e10445464b-3" n="7dd07705">
            <seg n="c0007a13">
              Herr talman! Jag börjar med den fantastiska tillväxten i gruvnäringen.
              Jag tänker ställa ungefär samma frågor till Odell, som också är
              vår ordförande i näringsutskottet, som jag gjorde till Centerpartiet
              tidigare.
            </seg>
            <seg n="8558db26">
              Vi vet som sagt att det är en enorm tillväxt. Man räknar med
              att 5 000 nya jobb ska komma. Vi vet också att vi har en tickande
              bomb i form av den arbetslöshet som växer ganska dramatiskt i
              Sverige. Vi vet även att det inte finns några förslag om yrkesutbildningar
              inom detta område; det föreligger ingenting i den vägen som har
              kommit från regeringen.
            </seg>
            <seg n="9b11d441">
              Jag skulle alltså vilja veta lite mer vad regeringen och ni som
              företräder regeringen har för politik på detta område. Hur ska
              man lösa denna akilleshäl, som är ett av de största hoten mot
              att vi ska få denna tillväxt i gruvsektorn? Är det marknaden själv
              som ska lösa allting, eller vad har ni för förslag?
            </seg>
            <seg n="011fc1c4">
              När det gäller uranbrytning trodde jag först att det var så att
              Mats Odell och KD som regeringsföreträdare sade ungefär samma
              sak som Reinfeldt och den tolkning jag har gjort utifrån honom.
              Han säger nämligen ja till kärnkraft och självklart ja till uranbrytning
              i Sverige, eftersom vi ska bygga ut kärnkraft.
            </seg>
            <seg n="7c831866">
              Nu blev jag dock lite tveksam när jag satt och lyssnade på vad
              du egentligen sade, Mats Odell. Du säger å ena sidan att vi ska
              bryta uran och att det känns logiskt, men å andra sidan kanske
              vi inte ska göra det. Jag skulle alltså vilja ha ett lite mer
              tydligt svar och ett lite mer rakt svar på frågan: Ja eller nej
              till uranbrytning?
            </seg>
          </u>
          <note type="speaker" n="dbadda27">
            Anf. 23 MATS ODELL (KD) replik:
          </note>
          <u who="mats_odell_60393f" xml:id="i-d917f278bac542eb-3" n="10220049">
            <seg n="c7d9a568">
              Herr talman! Låt mig börja i slutet. Ja, det ska vara tillåtet
              att bryta uran i Sverige. Om man kan få med sig den lokala befolkningen,
              om man kan få med sig de tillståndsgivande myndigheterna och om
              man uppfyller de mycket stränga miljökrav som finns i miljöbalken
              ska det vara tillåtet.
            </seg>
            <seg n="f88fc3d9">
              Sedan kommer punkt nummer två: Sannolikheten för att detta ska
              inträffa i nuvarande marknadsläge när det gäller prisvärt uran
              för de reaktorägare som efterfrågar uran är låg. Det ser mörkt
              ut för att det ska ske i Sverige, om jag uttrycker mig på det
              sättet. Det är slutsatsen. Det ska dock vara tillåtet. Det ska
              avgöras av befolkningen runt de platser som är aktuella, och man
              ska uppfylla de miljökrav som finns.
            </seg>
            <seg n="7d681b5e">
              Vi gläds åt den stora efterfrågan på svenska metaller och mineraler.
              Det sker nu en väldigt snabb tillväxt av arbetstillfällen, som
              Karin Åström mycket riktigt påpekar. Hur ska man då matcha de
              arbetslösa så att de blir anställningsbara inom dessa sammanhang?
            </seg>
            <seg n="cec7efcf">
              Detta är en uppgift som regeringen tar på allra största allvar.
              Vi har satsat väldigt mycket i en arbetsmarknadspolitik som handlar
              om att göra människor anställningsbara. Vi har gett jättemycket
              nya resurser till högskolor, universitet och vidareutbildning.
              Vi har en stor satsning på yrkeshögskolan, någonting som Socialdemokraterna
              har motsatt sig under decennier.
            </seg>
            <seg n="cd5ddb4a">
              Vi öppnar upp för att vidareutbilda unga människor som inte vill
              gå en akademisk väg. Varför har Socialdemokraterna under alla
              dessa år nedprioriterat dessa mer manuella yrken? Det är nu som
              den här regeringen har satt i gång ett stort arbete. Yrkeshögskolan
              är en fantastisk succé så här långt. Nya sådana utbildningslinjer
              växer fram överallt. Jag är övertygad om att den matchning och
              den satsning som görs för att göra unga människor anställningsbara
              kommer att lyckas.
            </seg>
          </u>
          <note type="speaker" n="3d3520ed">
            Anf. 24 KARIN ÅSTRÖM (S) replik:
          </note>
          <u who="karin_astrom_a1d5e2" xml:id="i-d3c865e10445464b-4" n="7dd07705">
            <seg n="500de2ab">
              Herr talman! Tack, Mats Odell, det var ett väldigt tydligt besked
              när det gäller att ni säger ja till uranbrytning. Det stärker
              min och Socialdemokraternas inställning i den reservation vi har
              lämnat då det gäller uranbrytning. Vi har alltid sagt nej till
              uranbrytning. Det har inte heller varit populärt att prospektera
              i uranbrytning tidigare. Det stärker oss i uppfattningen att vi
              ska förbjuda uranbrytning i Sverige.
            </seg>
            <seg n="0772229f">
              Jag måste gå över till det som jag tycker är akilleshälen i den
              här frågan, och det handlar om hur vi ska få arbetskraft till
              den växande mineralsektorn. Även om Odell säger att regeringen
              har gjort väldigt mycket säger statistiken någonting helt annat.
              Det är tvärtom så att vi har, och nu säger jag det, massarbetslöshet
              i Sverige. År 2006 då ni pratade om massarbetslöshet handlade
              det om 6 procent. I dag har vi över 8 procents arbetslöshet. Det
              finns alltså inte rätt typ av yrkesutbildningar, särskilt inte
              till den näring som växer mest i Sverige. Ni har ingen politik
              på det området. Ni avskaffade branschprogrammen på detta viktiga
              område. Hade de funnits kvar i dag hade branschen tillsammans
              med universiteten och en mängd människor förutsett den här akilleshälen,
              och man hade i ett tidigare skede kunnat gå in och göra de rätta
              insatserna.
            </seg>
            <seg n="547f8e5d">
              Ni saknar helt politik när det gäller arbetskraftsbristen och
              yrkesutbildningen till den här näringen.
            </seg>
          </u>
          <note type="speaker" n="1ec8d346">
            Anf. 25 MATS ODELL (KD) replik:
          </note>
          <u who="mats_odell_60393f" xml:id="i-d917f278bac542eb-4" n="10220049">
            <seg n="7231f3f5">
              Herr talman! Jag vet inte om Karin Åström har studerat de prognoser
              som finns för sysselsättningsutvecklingen i Sverige. Vi hörde
              i går på nyheterna att det har tillkommit 100 000 fler sysselsatta
              på ett år i Sverige. Vi har i Sverige den snabbaste jobbtillväxten
              i den industrialiserade världen för närvarande. Den stora utmaningen
              kommer att vara precis det som Karin Åström tar upp, nämligen
              att få unga människor anställningsbara. Vi ser att arbetslösheten
              kommer att sjunka i en mycket rask takt. Det är första gången
              som vi inte har en jobblös tillväxt. Vi har en mycket stark tillväxt,
              och vi har en mycket stark sysselsättningstillväxt. Det är den
              politik som den här regeringen har fört som nu ger resultat.
            </seg>
            <seg n="cf3ac133">
              Jag håller med om att det som måste ske är att se till att det
              inom de branscher och näringar där det finns flaskhalsar utbildas
              människor. Där har vi yrkeshögskolan och de stora satsningarna
              på eftergymnasial utbildning och fortsättningsutbildning för människor
              som vill gå vidare och ta mer kvalificerade jobb. Hela problemet
              handlar egentligen om att få in människor, nyanlända människor
              som kommer till Sverige och unga människor, på arbetsmarknaden
              väldigt fort, om vi inte ska få en uppbromsning av den mycket
              goda utveckling som vi ser för närvarande.
            </seg>
            <seg n="4857808c">
              Jag tar på allvar det Karin Åström säger, att gruvnäringen är
              en näring där vi måste hitta möjligheter för att bättre få tag
              på människor. Jag hörde av en kollega att en truckförare i gruvorna
              i Norrbotten tjänar 32 000 kronor i månaden, och man är ofta 19
              år när man får det jobbet. Vilket incitament finns det då att
              studera vidare? kan man fråga sig.
            </seg>
            <seg n="c244c6ba">
              Det finns många aspekter att ta hänsyn till när vi har en sådan
              oerhörd efterfrågan inom en bransch där man betalar mycket för
              olika jobb. Det känns kanske inte så angeläget att sätta sig på
              skolbänken om man redan innan man fyller 20 år kan få en lön som
              många har som slutlön.
            </seg>
          </u>
          <note type="speaker" n="4b7596ab">
            Anf. 26 JOHAN JOHANSSON (M):
          </note>
          <u who="johan_johansson_241f8c" xml:id="i-b5543f5d5c846067-0" n="75eea67e">
            <seg n="6d703421">
              Herr talman! Behovet av mineraler och metaller är stort och växande
              i hela vår globaliserade värld. Som redan har nämnts från talarstolen
              svarar mineralnäringen för nära 19 procent av det svenska nettoexportvärdet.
              Mineralråvaror finns i telefoner, bildskärmar, fordon och maskiner,
              bara för att ge några exempel. Mineraler påverkar både vår vardag
              och vår levnadsstandard.
            </seg>
            <seg n="678d52c5">
              Jag har ägnat tid i påsk till att besöka aktörer inom mineralnäringen
              och även till att försöka förstå de konsekvenser gruvdrift kan
              få för enskilda medborgare som bor i anslutning till gruvor som
              är i drift och expanderar.
            </seg>
            <seg n="4212e3fd">
              I mitt hemlän Norrbotten är Boliden i slutfasen av sitt stora
              investeringsprogram i koppargruvan Aitik. LKAB fortsätter sitt
              tillväxtprogram och siktar på att gå från 27 miljoner ton till
              40 miljoner tons årlig produktion av färdiga produkter år 2015.
              Tre nya gruvor är på väg att öppnas i LKAB:s regi Gruvberget,
              Mertainen och Leveäniemi.
            </seg>
            <seg n="e4aaa512">
              Dessutom har LKAB en satsning på att tillvarata de sällsynta
              jordartsmetaller som nu finns i deras sandmagasin. LKAB tror att
              det årliga produktvärdet på dessa jordartsmetaller kan uppgå till
              9 miljarder kronor under ett antal år framöver.
            </seg>
            <seg n="279b6a10">
              Northland Resources är i full gång med sitt investeringsprogram
              på 5 miljarder kronor för att få i gång gruvdrift i Kaunisvaara,
              Pajala. Där håller man just nu på att avtäcka myran för att få
              fram berget. Avalon Minerals ansökte i veckan hos miljödomstolen
              om att få starta upp en koppar- och en magnetitgruva i Viscaria.
              Flera gruvprojekt är på gång, inte bara i Norrbotten utan i hela
              Sverige.
            </seg>
            <seg n="4744e89f">
              Herr talman! Hur kan det då komma sig att en sådan gruvboom inträffar
              just nu? Självklart spelar de rådande råvarupriserna in och den
              prognostiserade efterfrågan framöver. Men det får inte glömmas
              bort att Sverige är en relativt ny aktör och att storskaliga prospekteringar
              just precis bara har inletts.
            </seg>
            <seg n="445ecac7">
              En viktig förklaring till att vi har sådan aktivitet i dag är
              att riksdagen 1992 ställde sig bakom den borgerliga regeringens
              förslag om att prospektering inte längre skulle äga rum i statlig
              regi eller med statliga medel. Ett viktigt motiv var att statens
              roll på det näringspolitiska området skulle vara att skapa generellt
              goda förutsättningar för företagande, inte att ge ett särskilt
              stöd till prospektering. Att staten sedan 1993 inte längre gör
              anspråk på kronandel ökade även det intresset för prospektering,
              och ett stort antal svenska såväl som utländska prospektörer har
              funnit det intressant och lönsamt att leta mineraler i Sverige.
              En rad nya fyndigheter leder nu till gruvor, vilket är oerhört
              positivt.
            </seg>
            <seg n="6aa33d3c">
              Storskaliga prospekteringar i Sverige är således ett ganska nytt
              fenomen, och vi har fortfarande förhållandevis liten kunskap om
              vad som finns i backen. Därför är det viktigt att hålla antalet
              prospekteringar på en hög nivå.
            </seg>
            <seg n="cc1d0535">
              Som tidigare nämnts i talarstolen har lagstiftningen på det mineralpolitiska
              området som ambition att tillgodose och möta flera olika intressen.
              Avvägningen gäller miljöhänsyn, markägarens intressen, närboendes
              intressen, statens möjligheter till skatteintäkter, medborgarnas
              möjlighet till arbete och naturligtvis gruvföretagens, prospektörens
              och mineralnäringens intressen.
            </seg>
            <seg n="1851821a">
              Samhällsintresset av att kommersiellt intressanta mineralfyndigheter
              kan brytas och tas till vara har bedömts så starkt att grundlagens
              förutsättningar för ingrepp i markägarnas äganderätt anses vara
              uppfyllda.
            </seg>
            <seg n="6fb87862">
              Fungerar då den här avvägningen optimalt? Svaret är nog att de
              senaste årens prospekteringar och i gångsättningar av nya gruvor
              har visat att det finns en förbättringspotential och förbättringsmöjligheter
              även för minerallagen. Ett tydligt sådant förbättringsområde handlar
              om att enskilda markägare, närboende samt kommuner bör få tillgång
              till nödvändig information om prospektörens eller gruvföretagets
              planer och åtgärder som påverkar dem och deras mark.
            </seg>
            <seg n="94f853a8">
              Varför är det då så viktigt? Jo, därför att om de mineralresurser
              som vi har ska kunna tas till vara på ett långsiktigt hållbart
              sätt är det nödvändigt att markägarens och de närboendes funderingar
              samt oro kring prospekteringen och gruvbrytningen tas på allvar.
              Därför känns det bra med en översyn av minerallagen i syfte att
              markägare och kommuner ska få tydlig och tidig information om
              vad en prospektering avser och hur den ska genomföras.
            </seg>
            <seg n="609b6dee">
              Herr talman! Att upprätthålla en hög nivå på antalet prospekteringar
              är viktigt, dels eftersom prospekteringarna ger kunskap om vad
              som finns i marken, dels eftersom det finns ett samband mellan
              prospekteringsaktivitet och framtida gruvor.
            </seg>
            <seg n="18985574">
              Att begränsa möjligheterna till prospektering, som vissa motionärer
              förespråkar, är dumt både ur ett kunskapsperspektiv och ur ett
              samhällsperspektiv. Resultatet skulle bli mindre och kanske även
              sämre kunskap om hur vår berggrund är beskaffad. Resultatet skulle
              även bli minskad samhällsnytta i form av uteblivna mineraler,
              som behövs i så många olika produkter, samt naturligtvis minskade
              arbetstillfällen i mineralnäringen samt de näringar som är beroende
              av mineralen.
            </seg>
            <seg n="83544058">
              Uran är anledningen till att vissa motionärer vill begränsa möjligheten
              till prospektering. Jag förstår oron men upplever den som obefogad
              då det redan finns särskilda bestämmelser kring uran. I dag har
              kommuner möjlighet att yttra sig när undersökningstillstånd ges
              för att söka alunskiffer, en bergart som uran är vanligt förekommande
              i. Dessutom finns det kommunala vetot mot uranbrytning.
            </seg>
            <seg n="cb8066d8">
              Att införa förbud mot prospektering av uran skulle med stor sannolikhet
              leda till minskad prospekteringsaktivitet totalt sett, då prospektören
              riskerar att bryta mot lagen varje gång en provborrning sker.
              Vad säger att man hittar eller inte hittar just uran? Hittar man
              uran, ska man då anmäla det till en myndighet och ta det straff
              som blir när man har brutit mot lagen? Eller kommer man att stampa
              igen hålet och låtsas som att man inte hittade någonting? Problematiken
              med ett förbud kan bli stor.
            </seg>
            <seg n="a41b2313">
              Herr talman! Efterfrågan på mineraler är stor och växande, inte
              minst inom den högteknologiska energisektorn och miljösektorn.
              Sverige är ett land som har goda möjligheter att vidareutveckla
              industrin. Vi har nya fyndigheter, lång erfarenhet, hygglig infrastruktur,
              stort miljömedvetande och en bra lagstiftning.
            </seg>
            <seg n="1d5e2396">
              Jag vill avsluta med att yrka bifall till utskottets förslag.
            </seg>
          </u>
          <note type="speaker" n="66cd6df4">
            Anf. 27 LISE NORDIN (MP) replik:
          </note>
          <u who="lise_nordin_4160b2" xml:id="i-3675886042fed7a6-3" n="019f3c48">
            <seg n="8906f21d">
              Herr talman! Jag vill börja med att hälsa Johan Johansson välkommen
              till våra debatter i näringsutskottet.
            </seg>
            <seg n="af1c5dd3">
              Jag konstaterar att regeringspartierna inte tycks vilja diskutera
              de negativa miljö- och hälsorisker som uranbrytning innebär utan
              i de flesta av sina inlägg har fokuserat på näringspolitik. Näringspolitiken
              är jätteviktig. Jag vill därför fråga Johan Johansson hur han
              ser på dagens situation med uranbrytning och den osäkerhet som
              regelverket i dag innebär.
            </seg>
            <seg n="6bec8670">
              Situationen är den att vi har flera företag, de flesta utländska,
              som i dag investerar miljontals kronor i att söka efter uran.
              Samtidigt säger regeringspartierna här i dag att man bedömer att
              det inte kommer att bli någon uranbrytning i Sverige. Det är dubbla
              signaler om vad som gäller. Jag tror att det vore en mer ansvarig
              näringspolitik att ge tydliga spelregler till dessa företag och
              besked om huruvida man bedömer att uranbrytning kan bli aktuell
              eller inte.
            </seg>
            <seg n="1916196c">
              Johan Johansson sade att man ser positivt på att göra en översyn
              som syftar till att ge bättre information till markägarna. När
              jag talar med markägare som är berörda efterfrågar de inte mer
              information utan fler verktyg för att säga nej till uranprospektering
              på sin mark. Ett sådant verktyg är just att ge kommunerna möjlighet
              att säga nej till prospektering av uran.
            </seg>
            <seg n="be1f27ee">
              När markägarna på Billingen under juldagarna fick information
              om att provborrning skulle ske på deras mark blev reaktionen:
              Inte nu igen! De har i flera generationer kämpat mot detta; det
              är ingen ny kamp. Den har förts väldigt länge, och vad som efterfrågas
              är just verktyg.
            </seg>
            <seg n="ec598fde">
              Jag vill därför fråga Johan Johansson hur han ser på de dubbla
              signalerna som dagens situation ger både till de markägare som
              i dag kämpar mot uranbrytning och till de utländska företag som
              i god tro hoppas att de ska kunna bryta uran i Sverige.
            </seg>
          </u>
          <note type="speaker" n="a3fe72d9">
            Anf. 28 JOHAN JOHANSSON (M) replik:
          </note>
          <u who="johan_johansson_241f8c" xml:id="i-b5543f5d5c846067-1" n="75eea67e">
            <seg n="17e4690c">
              Herr talman! Jag får börja med att tacka Lise Nordin för att
              jag är välkommen.
            </seg>
            <seg n="ecf5d64e">
              Lise Nordin sade tidigare att hon är emot miljövidrig uranbrytning,
              och där tror jag att de flesta av oss har den gemensamma ståndpunkten
              att vi är emot miljövidrig uranbrytning. Och jag vill anknyta
              till vad Mats Odell sade tidigare. Uppfyller man de miljökrav
              som finns bör det finnas goda skäl för att det ska vara tillåtet
              att bryta uran i Sverige, förutsatt att de boende på orten är
              för uranbrytning. Det var min första ståndpunkt.
            </seg>
            <seg n="33557362">
              När det sedan gäller uran finns den största kända fyndigheten
              i Billingen 300 gram per ton gråberg, 0,03 procent. Branschen
              gör bedömningen att 0,1 procent är den lägsta nivån för att det
              ska vara ekonomiskt möjligt att bryta den. Många uranfyndigheter
              i andra länder är enstaka procenttal och upp till 20 procent.
            </seg>
            <seg n="0801298e">
              Det är ytterst tveksamt att det är ekonomiskt möjligt att bryta
              uran i Sverige, särskilt med de höga miljökrav vi har.
            </seg>
          </u>
          <note type="speaker" n="a1387c4e">
            Anf. 29 LISE NORDIN (MP) replik:
          </note>
          <u who="lise_nordin_4160b2" xml:id="i-3675886042fed7a6-4" n="019f3c48">
            <seg n="20a762a3">
              Herr talman! Jag ser det som ganska irrelevant att vi i denna
              kammare som politiker gör bedömningen av huruvida det kommer att
              vara ekonomiskt lönsamt att bryta uran. Det är en bedömning som
              de företag som i dag prospekterar lämpligen gör, och de gör uppenbarligen
              bedömningen att det kan bli ekonomiskt lönsamt att bryta uran
              i Sverige. Den uppkomna situationen måste vi politiker ta ställning
              till.
            </seg>
            <seg n="fe256502">
              Jag tror inte att brytning av uran kan ske på ett acceptabelt
              sätt ur miljö- och hälsoperspektiv. Och som jag sade i mitt anförande
              ser vi att det tydligaste beviset på det är att det runt om i
              världen i dag bryts uran enbart i områden med en svag befolkning,
              en svag befolkning både ekonomiskt och demokratiskt.
            </seg>
            <seg n="ee340caf">
              Jag vill också lyfta fram de problem som prospekteringen leder
              till. Regeringspartierna här säger att man är nöjd med dagens
              situation att kommunerna kan säga nej till brytning. Jag drar
              slutsatsen att man med det menar att de här orterna helt enkelt
              får leva med hotet om prospektering. Men bara hotet om prospektering
              har i dag redan fått stora konsekvenser. Bland annat har ett flertal
              kommuner runt om i landet lagt satsningar på ekoturism på is,
              därför att prospekteringen leder till så stor osäkerhet och därför
              att kommunerna inte har verktyg hela vägen att bestämma vad som
              ska hända på sin mark. Jag och Miljöpartiet tycker att det är
              en oansvarig näringspolitik att ge så dubbla besked.
            </seg>
          </u>
          <note type="speaker" n="6cd6089d">
            Anf. 30 JOHAN JOHANSSON (M) replik:
          </note>
          <u who="johan_johansson_241f8c" xml:id="i-b5543f5d5c846067-2" n="75eea67e">
            <seg n="45508413">
              Herr talman! Jag kommer från Boden, en av de kommuner där man
              faktiskt söker uran, och debatten i Boden har varit ytterst tyst
              kring det här. Jag vet inte om det är så annorlunda i andra delar
              av Sverige, men i Boden har det varit förhållandevis tyst och
              lugnt.
            </seg>
            <seg n="d50c1de8">
              Att införa ett prospekteringsförbud för uran kan få effekten
              att det söks mindre totalt sett. Vi får mindre kunskap om vad
              som finns i marken, och det vore negativt för näringen och framtida
              gruvbrytningar.
            </seg>
          </u>
          <note type="speaker" n="e71073d1">
            Anf. 31 KARIN ÅSTRÖM (S) replik:
          </note>
          <u who="karin_astrom_a1d5e2" xml:id="i-d3c865e10445464b-5" n="7dd07705">
            <seg n="0c331eca">
              Herr talman! Jag passar också på att välkomna Johansson in i
              debatten. Det ska bli trevligt.
            </seg>
            <seg n="c0746a04">
              Jag tar upp samma spår som jag har haft tidigare eftersom jag
              tycker att de är de två intressanta spåren i betänkandet.
            </seg>
            <seg n="323f06df">
              Först är det frågan om den rådande arbetskraftsbristen i Norrbotten.
              Den är redan påtaglig i gruvnäringen. Där ser jag ingen politik
              från regeringens sida för att lösa bristen på arbetskraft och
              yrkesutbildning riktad till gruvnäringen. Vad har ni för politik?
              Jag vill höra dig resonera i frågan. Tycker regeringen och dina
              kamrater i näringsutskottet att det är marknaden själv som ska
              lösa problemet?
            </seg>
            <seg n="74bf45bc">
              Det sägs att det är tyst och lugnt i Boden. När det moderata
              kommunalrådet Olle Lindström för ett antal år sedan satt i regeringsställning
              i Boden och det påbörjades prospektering var det inte särdeles
              lugnt. Då var det mycket tidningsskriverier och många påringningar
              till oss. I samma veva sade Reinfeldt att om det ska finnas kärnkraft
              är det logiskt att öppna för urangruvor. Samma dag som Reinfeldt
              sade det var kamraten Olle Lindström i Boden ute och sade att
              Boden minsann ska öppna för gruvbrytning.
            </seg>
          </u>
          <note type="speaker" n="14635588">
            Anf. 32 JOHAN JOHANSSON (M) replik:
          </note>
          <u who="johan_johansson_241f8c" xml:id="i-b5543f5d5c846067-3" n="75eea67e">
            <seg n="d6ee8e45">
              Herr talman! Under veckan har jag besökt fyra gruvor i Norrbotten
              och pratat om deras problem och utmaningar. Naturligtvis pratade
              de om personalförsörjningen. Det verkar som att marknadsmekanismen
              har löst frågan på ett bra sätt.
            </seg>
            <seg n="89e09ffa">
              I Aitik frågade jag vad gruvarbetare tjänar som börjar köra truck.
              Jag fick svaret att de tjänar 27 00028 000 under introduktionsutbildningen,
              som är fem veckor och därtill sex månader. Den siffran är inklusive
              jourtillägg. Men när halvårsutbildningen är klar går de upp till
              32 000 i månaden vid 19 år.
            </seg>
            <seg n="91bf1edb">
              Gruvorna har en stor attraktionskraft och drar folk till sig.
              Det här kan göra att flyttlassen börjar vända och går i motsatt
              riktning. I Pajala kan det bli upp till 3 000 nya invånare på
              några år. Flyttlassen kan gå i motsatt riktning.
            </seg>
            <seg n="e9e9d3ba">
              Jag är inte särskilt oroad för mineralnäringen utan snarare oroad
              för vilka konsekvenser det här får för övriga näringar och för
              kommunerna på orterna. Hur ska man locka folk att jobba i kommunen
              med sådana lönelägen? Det finns exempel från Gällivare kommun
              där poliser har börjat jobba som truckförare eftersom lönediffen
              är så stor. Det finns all anledning att tänka till i fråga om
              hur man ska hantera frågorna på dessa orter.
            </seg>
          </u>
          <note type="speaker" n="92c319da">
            Anf. 33 KARIN ÅSTRÖM (S) replik:
          </note>
          <u who="karin_astrom_a1d5e2" xml:id="i-d3c865e10445464b-6" n="7dd07705">
            <seg n="2b535ff3">
              Herr talman! Jag fortsätter där jag avslutade min förra replik.
            </seg>
            <seg n="6b92b734">
              Det moderata kommunalrådet Olle Lindström sade ja till att bryta
              uran i Boden. Nu har det varit val däremellan och det har blivit
              en socialdemokratisk regering i Boden. Det socialdemokratiska
              partiet säger i kommunfullmäktigesammanhang helt klart nej till
              uranbrytning. Det var en av deras viktigaste valfrågor i Boden.
            </seg>
            <seg n="74b497da">
              Just nu är det lugnt i opinionen i Boden eftersom man är trygg
              med den socialdemokratiska kommunledningen. Man vet var de står
              i uranbrytningsfrågan.
            </seg>
            <seg n="5d18396f">
              Det sker en överflyttning av arbetskraft från offentlig sektor.
              Det är särskilt unga tjejer som går över till att jobba i Aitik.
              Det är bra arbetstider, heltid och bra lön. Men totalt sett är
              gruvsamhällen lite annorlunda än övriga industrisamhällen. Man
              lever i ett mer symbiotiskt förhållande med hela offentliga sektorn.
              Man är på ett helt annat sätt så enormt beroende av andra kringnäringar.
              Därför måste arbetskraftsbristen ses i en helhet. Om inte regeringen
              riktar sitt fokus och utbildningar i yrken där det är brist på
              arbetskraft mot den näringen kommer ingenting att hända. Då kommer
              arbetskraften att tömmas i andra näringar och gå över till gruvnäringen.
              Det är en akilleshäl för gruvsamhällena och gruvnäringens fortsatta
              tillväxt.
            </seg>
          </u>
          <note type="speaker" n="39315e21">
            Anf. 34 JOHAN JOHANSSON (M) replik:
          </note>
          <u who="johan_johansson_241f8c" xml:id="i-b5543f5d5c846067-4" n="75eea67e">
            <seg n="15b205e7">
              Herr talman! Jag tänkte börja där Karin Åström slutade, nämligen
              utbildningsfrågan. Det är ett problem med kompetensförsörjning
              av framför allt ingenjörer till gruvorna. Det gäller särskilt
              om man vill att de ska ha branschkunskap. Vilket incitament har
              du som 1921-åring att lämna ditt gruvarbete, sätta dig fem år
              på Luleå tekniska universitet, få studieskulder och sedan gå tillbaka
              till gruvan? Många väljer att köra truck. Det är skevheter som
              måste hanteras. Jag tror att det kan göras. Det finns stor gruvforskning
              på Luleå tekniska universitet, på KTH och även i Uleåborg.
            </seg>
            <seg n="99d9b873">
              Jag går tillbaka till Boden och uranfrågan. Det har varit en
              ytterst lugn diskussion om uranprospektering. Socialdemokraterna
              torgförde inte någonting i valrörelsen. Däremot gjorde Miljöpartiet
              det lokalt. Det är märkligt att Socialdemokraterna nu till och
              med pratar om uranbrytningsförbud. Det ska vara helt okej att
              transportera uran över Atlanten, med de risker det innebär, för
              att mata ett svenskt kärnkraftverk. Är det ansvarsfull politik?
            </seg>
          </u>
          <note type="speaker" n="5cc10d74">
            Anf. 35 EVA FLYBORG (FP):
          </note>
          <u who="eva_flyborg_45b8be" xml:id="i-f7ff03571881e715-0" n="ea35d875">
            <seg n="8eee4720">
              Herr talman! Lagstiftningen på det mineralpolitiska området visar
              att flera olika intressen ska tillgodoses samtidigt. Avvägningen
              gäller markägarens intressen, statens intressen av dels sysselsättning
              och skatteinkomster, dels miljöhänsyn, samt näringslivets egna
              intressen. Samhällsintresset av att mineral kan brytas och tas
              till vara har bedömts vara ett så starkt allmänt intresse att
              grundlagens förutsättningar för ingrepp i markägarnas rätt är
              uppfyllda.
            </seg>
            <seg n="e6dfb81e">
              Under 2010 har företagen enligt ansökningarna till SGU i första
              hand letat efter guld. Därnäst kommer järn, koppar och zink. Dessutom
              finns ett ökat intresse för sällsynta så kallade jordartsmetaller,
              som vi har hört om tidigare i debatten. Dessa metaller används
              ofta i ny teknik, till exempel katalysatorer, specialmagneter
              i hybrid- och elbilar, vindkraftverk och solceller. Kina har dominerat
              utvinningen av och den globala handeln med dessa metaller. Den
              snabba tillväxten i Kina resulterar dock i att en ökande inhemsk
              efterfrågan i Kina minskar exportutbudet, vilket gör att det behövs
              fler leverantörer för övriga världen. Detta bidrar i sin tur till
              det växande intresset för prospektering efter dessa metaller i
              Sverige.
            </seg>
            <seg n="b1e77f48">
              Herr talman! Sverige har stor potential för fynd och utvinning
              av malmer och kritiska mineral. Betydelsen av och tillgången till
              råvaror står högt på den politiska dagordningen över hela världen
              så också i Sverige. Några av de största industriinvesteringarna
              i vårt land görs i dag inom gruvnäringen. Detta bidrar till nya
              jobb, tillväxt och utveckling. Men det måste ske med hänsyn tagen
              till människor och natur.
            </seg>
            <seg n="cfe7833d">
              Därför anser utskottet att det är angeläget att det genomförs
              en översyn av minerallagen som syftar till att markägare och kommuner
              med ökad tydlighet och effektivitet får tidig information om vad
              en prospektering avser och hur den ska genomföras. Riksdagen bör
              därför genom ett tillkännagivande i dag ställa sig bakom det utskottet
              gemensamt har anfört.
            </seg>
            <seg n="e57bccf9">
              Utnyttjande av naturresurser ställer krav på varsamhet mot miljön
              och människors hälsa. Minerallagen ska därför värna det allmänna
              intresset av att värdefulla mineral kan tas till vara på ett effektivt
              och ändamålsenligt sätt. Att exploateringen av dessa mineralresurser
              sker på ett hållbart sätt säkerställs bland annat genom att verksamheterna
              är föremål för prövning enligt gällande miljölagstiftning.
            </seg>
            <seg n="4a3b78ef">
              Miljöbalken och minerallagen ska tillämpas parallellt. Det är
              viktigt att komma ihåg. Som vi har hört av utskottets redovisningar
              är det inte bergmästarens uppgift att miljöpröva de undersökningsmetoder
              en prospektör har för avsikt att använda, utan denna prövning
              ligger på miljödomstol, länsstyrelser eller kommuner.
            </seg>
            <seg n="6f2a3336">
              Uran förekommer naturligt i jordskorpan och är ofta associerat
              med andra metaller såsom järn, koppar, guld och de här sällsynta
              jordartsmetallerna. Strålningsegenskaperna i berggrunden används
              i samband med prospektering. Uran kan sägas visa vägen till andra
              fyndigheter som en modern skattkarta.
            </seg>
            <seg n="6dc42407">
              Innan undersökningsarbete får påbörjas måste prospektören upprätta
              en arbetsplan som sakägarna har rätt att invända mot. Om invändning
              har framställts får tillståndshavaren begära att bergmästaren
              prövar om arbetsplanen kan fastställas. Hur det har utfallit är
              en av de saker som näringsminister Maud Olofsson så småningom
              kommer att följa upp.
            </seg>
            <seg n="bdf5f5b2">
              Prospektörerna måste också betala ersättning till markägare och
              innehavare av särskild rätt för intrång till följd av undersökningsarbetet.
              Innan arbetena påbörjas ska prospektörerna ställa säkerhet för
              denna ersättning.
            </seg>
            <seg n="ad760baa">
              I Sverige får uranbrytning över huvud taget inte ske utan tillstånd
              utfärdade enligt minerallagen, miljöbalken och kärntekniklagen.
              En miljökonsekvensbeskrivning ska bifogas en ansökan enligt samtliga
              tre lagar. Dessutom finns det kommunala vetot, och regeringen
              måste ge sitt tillstånd. Vi har inte bara hängslen och livrem
              på oss. Vi har också gummistövlar, sydväst, regnkappa och gummiraka.
            </seg>
            <seg n="b579926d">
              Näringsutskottet har vid flera tillfällen under de senaste åren
              tagit ställning till motioner om ökat lokalt inflytande i samband
              med prospektering efter uran. Utskottet har bland annat konstaterat
              att prospektering som omfattar uran är värdefull då den kan öka
              möjligheten att finna andra brytvärda mineraler.
            </seg>
            <seg n="d63adecd">
              Vidare har man påpekat att en vetorätt mot uranprospektering
              i praktiken skulle vara utan betydelse då det ofta är oundvikligt
              att finna uran då man söker efter andra mineraler.
            </seg>
            <seg n="2dc076ca">
              Herr talman! Jag tycker att det är bra att flera här i debatten
              har använt tiden till att tala om gruvnäringen och mineralernas
              viktighet. Historiskt har vi i Sverige ofta använt oss av våra
              gruvor för att panta ut oss. Det gällde inte minst när vi pantade
              ut Älvsborgs fästning som danskarna tog 1570. Sverige betalade
              150 000 silvermynt i lösen. Det var på den tiden då hela omsättningen
              var 450 000.
            </seg>
            <seg n="e2b5f1c8">
              Det är väl få saker som förknippas så starkt med Sverige som
              Falu rödfärg och en röd liten stuga. Falu rödfärg kommer från
              Falu koppargruva. Av röd järnoxid, vatten och rågmjöl får man
              Falu rödfärg som flera av oss säkert har använt.
            </seg>
            <seg n="7e8a34bd">
              Det är två exempel på hur gruvnäringen genom historien har satt
              sin prägel på Sverige.
            </seg>
            <seg n="002eed05">
              Herr talman! Sverige är en gammal och kompetent gruvnation. Den
              svenska gruvindustrin är en framtidsbransch där modern teknik
              samsas med en ansvarsfull politik. De mycket högt ställda miljö-
              och säkerhetskraven gör också att gruvdrift passar Sverige väl.
            </seg>
          </u>
          <note n="bd5aae67">
            Jag yrkar bifall till förslaget i betänkandet och avslag på motionerna.
          </note>
          <note type="speaker" n="ce1970d7">
            Anf. 36 KENT PERSSON (V) replik:
          </note>
          <u who="kent_persson_8dd737" xml:id="i-8e0c43a26d17a05a-5" n="17a7b40a">
            <seg n="fbf9f572">
              Herr talman! Jag har ett par kommentarer när det gäller prospektering.
              Prospektörerna gör ju inte detta för att kartlägga den svenska
              berggrunden. De gör det givetvis för att de söker efter uran och
              för att se om den är brytvärd. Det är syftet. Vi ska inte vara
              naiva när det gäller prospektering efter uran.
            </seg>
            <seg n="87430df7">
              Jag ska gå in på ett annat spår och diskutera naturgas och regeringens
              beslut att ge Eon tillstånd att bygga ett naturgasnät mellan Gislaved
              och Jönköping. Hur rimmar det med regeringens ambition när det
              gäller klimatpolitiken, att vi ska vara ledande i omställningen
              till förnybart? Miljöministern har klart och tydligt i valrörelsen
              talat om att naturgas och olja inte hör hemma i den svenska energimixen.
              Vad är Folkpartiets inställning? Bryter inte det tillstånd som
              regeringen har givit Eon mot den uppfattning man säger sig ha?
            </seg>
          </u>
          <note type="speaker" n="6ec8f32f">
            Anf. 37 EVA FLYBORG (FP) replik:
          </note>
          <u who="eva_flyborg_45b8be" xml:id="i-f7ff03571881e715-1" n="ea35d875">
            <seg n="7eac3bbc">
              Herr talman! Jag känner inte till det enskilda beslutet. Såvitt
              jag förstår är det en ganska kort sträcka.
            </seg>
            <seg n="ebf26da8">
              Regeringen bygger inte ut något. Det ska man heller inte göra.
              Om det däremot finns skäl som talar för att man ska komplettera
              ett redan befintligt nät eller bygga ut ett nät i samband med
              att man ställer om från naturgas till biogas är vi nog överens
              om att det är bra. De som är för biogas är också för att gasen
              kan transporteras i en ledning. De ledningarna transporterar naturgas
              i dag. Det finns alltså en tydlig koppling mellan dessa två.
            </seg>
            <seg n="d631eb31">
              När naturgas eller fossilgas, som man kanske skulle benämna det
              ersätter sådant som är värre, till exempel olja eller kol, är
              det bra att man går åt rätt håll. Om man i ett tredje steg kan
              gå över helt eller delvis till biogas har man vunnit bra mycket
              mer.
            </seg>
            <seg n="c00d607e">
              I Sverige finns det sedan tidigare ett nät som har byggts ut.
              Vänsterpartiet var ju en del av det regeringsunderlag som tillät
              den stora satsningen. Det kanske vi ska komma ihåg i den fortsatta
              debatten.
            </seg>
          </u>
          <note type="speaker" n="ae90c0c4">
            Anf. 38 KENT PERSSON (V) replik:
          </note>
          <u who="kent_persson_8dd737" xml:id="i-8e0c43a26d17a05a-6" n="17a7b40a">
            <seg n="522a8463">
              Herr talman! Nu är det ju ni som sitter i regeringsställning
              och har möjlighet att påverka energipolitiken till något bättre
              än det kanske var tidigare.
            </seg>
            <seg n="7666895c">
              Det är lite märkligt att gå omvägen och satsa på naturgas, eller
              fossilgas, för att sedan gå över till biogas. En organisation
              som LRF ser ett hot mot biogasutvecklingen. Det tar resurser från
              en satsning på biogas. Det hotet måste man ta på allvar. Naturvårdsverket
              har klart och tydligt sagt nej till ett byggande av naturgasnät.
              Ändå säger regeringen ja.
            </seg>
            <seg n="dd2f54f0">
              Jag förstår att Eva Flyborg kanske inte känner till exemplet.
              Det har skett i skymundan. Det har inte ens legat på regeringens
              hemsida. Det är Energimarknadsinspektionen som har informerat
              om beslutet.
            </seg>
            <seg n="05fa3750">
              Min slutsats är att regeringen skäms lite över detta. Man vet
              att det strider mot den politik som man säger sig ha och som man
              har gått till val på. Man vet att det kommer att uppmärksammas
              av miljöorganisationer.
            </seg>
            <seg n="e5b5c2a7">
              Ligger det i linje med den framtida svenska energipolitiken att
              man säger en sak och gör något annat när det blir skarpt läge
              och bygger ut naturgasnätet?
            </seg>
          </u>
          <note type="speaker" n="36dc61db">
            Anf. 39 EVA FLYBORG (FP) replik:
          </note>
          <u who="eva_flyborg_45b8be" xml:id="i-f7ff03571881e715-2" n="ea35d875">
            <seg n="fe2714d6">
              Herr talman! Regeringen satsar inte på någon gasutbyggnad. Det
              vet Kent Persson. Att det nät som redan finns kan behöva förnyas,
              kompletteras eller förstärkas har jag full förståelse för. Det
              har varit svårt att få koncessionstillstånd och byggnadstillstånd
              för att upprätthålla de nät som redan finns och som man har investerat
              i de nät och som Socialdemokraterna och Vänsterpartiet tidigare
              har givit tillstånd till. Ett sådant straff kan man inte bara
              utverka och låta saker och ting förfalla. Saker och ting måste
              underhållas.
            </seg>
            <seg n="59d7ad9c">
              Faktum är ändå att Sverige gör den största satsningen på förnybart.
              Vi går före många andra länder och har en ren, bra och effektiv
              energiproduktion. Jag tror att det här exemplet mer är ett försök
              att visa på en storskalig fossil gasutbyggnad i Sverige som sådant
              faller det ganska platt.
            </seg>
          </u>
          <note type="speaker" n="57d4931b">
            Anf. 40 LISE NORDIN (MP) replik:
          </note>
          <u who="lise_nordin_4160b2" xml:id="i-3675886042fed7a6-5" n="019f3c48">
            <seg n="6d8a0a6e">
              Herr talman! Jag är glad över att Eva Flyborg i inledningen av
              sitt anförande i dag sade att det finns en viss motsättning i
              dessa frågor. Det är just denna motsättning som jag och Miljöpartiet
              vill lyfta fram och visa att man som parti behöver ta ställning
              till vilken politisk ståndpunkt man har.
            </seg>
            <seg n="ef0ad995">
              Eva Flyborg har tidigare i medierna sagt att hon vill att Sverige
              ska bryta uran. Hennes kolleger i regeringen från Centerpartiet
              har sagt att de är emot uranbrytning. Båda partierna har sagt
              att de tycker att dagens regelverk är bra, men de gör två helt
              olika bedömningar av vad slutsatsen är och vad de vill vad gäller
              uranbrytning i Sverige.
            </seg>
            <seg n="9319fae4">
              Min fråga till Eva Flyborg är därför om hon och Folkpartiet bedömer
              att det regelverk som finns i dag kring uranbrytning kommer att
              kunna tillåta uranbrytning eller inte. Det är just där som knäckfrågan
              ligger. Eva Flyborg har gjort en upprepning av vilket regelverk
              som i dag gäller men inte sagt något om vad slutsatserna blir.
              Situationen är nämligen att om det blir en ansökan om att bryta
              uran i Sverige kommer denna ansökan till slut att hamna på regeringens
              bord, och regeringen kommer med sitt veto att ha möjlighet att
              säga nej till uranbrytning. Då blir det en politisk fråga hur
              regeringen kommer att ställa sig om den står inför ett skarpt
              läge att säga ja eller nej till uranbrytning i Sverige.
            </seg>
          </u>
          <note type="speaker" n="6829bf8c">
            Anf. 41 EVA FLYBORG (FP) replik:
          </note>
          <u who="eva_flyborg_45b8be" xml:id="i-f7ff03571881e715-3" n="ea35d875">
            <seg n="9d6f7ca4">
              Herr talman! Politik är att prioritera och att göra avvägningar.
              Sådant är det politiska livet.
            </seg>
            <seg n="6f4d8951">
              Vi i Folkpartiet har aldrig sagt att vi vill bryta uran. Där
              har Lise Nordin helt fel. Men vi vill inte förbjuda det. Så enkelt
              är det. Det är en ganska stor skillnad mellan hennes påstående
              och hur det är i verkligheten.
            </seg>
            <seg n="eb68293f">
              Vad gäller en översyn av minerallagen tror jag att de allra flesta
              här, kanske förutom Miljöpartiet, är överens om att det är bra
              med en tidig och tydlig information och att det förs in mer i
              minerallagen. Det kommer att göras. Det är de flesta av oss i
              utskottet överens om.
            </seg>
            <seg n="47a1701a">
              Jag förstår oppositionens svårigheter att hitta någonting som
              man ska vara emot i detta betänkande. Sanningen är att de flesta
              partierna, utom Miljöpartiet som jag inte tror vill ha någon brytning
              eller gruvverksamhet över huvud taget om det kunde undvikas, tycker
              att detta är en bra näring.
            </seg>
            <seg n="a1cb4629">
              Jag är väldigt trygg i att vi gemensamt i Alliansen har intagit
              en ståndpunkt som tillåter mineral- och gruvnäring, inklusive
              uran. Däremot ska man alltid vara försiktig. Man ska ha en försiktighetsprincip,
              vilket Lise Nordin också vet finns med i denna minerallagstiftning.
              Vi pekar också i betänkandet på att det är mycket viktigt.
            </seg>
            <seg n="62e6620b">
              När det gäller uran finns det naturligt, och när man bryter andra
              saker får man redan i dag till exempel uran. Det finns mycket
              högt ställda krav på hur man ska hantera uran. Vi har flera lagar.
              Vi har minerallagstiftningen, miljöbalken och kärntekniklagen,
              och man ska ha en miljökonsekvensbeskrivning i alla dessa tre
              delar till exempel. Man måste ha befolkningen i kommunen med sig
              i detta beslut, och regeringen ska säga ja. Om allt detta är uppfyllt
              är jag och hela regeringen trygga med att det fungerar.
            </seg>
          </u>
          <note type="speaker" n="4158a943">
            Anf. 42 LISE NORDIN (MP) replik:
          </note>
          <u who="lise_nordin_4160b2" xml:id="i-3675886042fed7a6-6" n="019f3c48">
            <seg n="dac764be">
              Herr talman! Än en gång hör jag en uppräkning av det regelverk
              som finns kring uranbrytning men ingenting om vad vi politiskt
              bör göra för bedömning av slutsatserna. Det som vi ser i dag i
              Sverige är att de utländska företag som söker uran och de markägare
              som i dag är hotade gör helt olika bedömningar av huruvida uranbrytning
              kommer att kunna ske eller inte med det regelverk som finns och
              som är väldigt omfattande och också väldigt komplicerat. Det är
              just därför som vi behöver visa vad vi har för politisk ståndpunkt.
            </seg>
            <seg n="57c60366">
              Jag tycker också att Eva Flyborg förminskar risken och oron kring
              uranbrytning genom att säga att oppositionen tycks vilja hitta
              något att sätta sig emot och säga nej till i detta betänkande.
              Hotet om uranbrytning är på många orter i landet en av de absolut
              viktigaste politiska frågorna som engagerar väldigt många människor.
              Man har kvällsmöten, skriver brev till de utländska företagen
              och protesterar på gator och torg. Jag ser att det är en av de
              frågor som engagerar allra mest runt om i landet och som leder
              till en ny folkrörelse emot detta. Att därför säga att det bara
              handlar om att ha något att debattera i denna kammare tycker jag
              verkligen är att inte ta denna oro på allvar.
            </seg>
            <seg n="be68b243">
              Om det inte vore så att det var tillåtet att prospektera efter
              uran skulle man inte söka efter uran bland annat i Billingen.
              Billingen är kanske det berg som är allra mest genomsökt i detta
              land. Det handlar inte om att få kunskap om vad som finns. Vi
              vet mycket väl hur mycket uran som finns i marken i Billingen.
              Det har vi fått konkreta siffror om i vårt underlag i utskottet
              i denna fråga. Det handlar därför inte om kunskap. Att det i dag
              finns så många företag som söker uran i Sverige handlar inte om
              att de ska få kunskap utan om att det är ett första steg i att
              bryta uran. Frågan börjar bli alltmer skarp i och med att fler
              företag söker uran i Sverige. Därför blir också trycket större
              på att de politiska partierna i denna kammare säger vad de har
              för politisk ståndpunkt angående uranbrytning.
            </seg>
          </u>
          <note type="speaker" n="92dcb1ac">
            Anf. 43 EVA FLYBORG (FP) replik:
          </note>
          <u who="eva_flyborg_45b8be" xml:id="i-f7ff03571881e715-4" n="ea35d875">
            <seg n="ae57d16e">
              Herr talman! Jag tror att det finns ett litet missförstånd. I
              den reservation om uranbrytning, under punkt 2, som alla i oppositionen
              har yrkat bifall till kan man läsa följande: Regeringens hållning
              i frågan om uranbrytning i Sverige är allt annat än tydlig. Detta
              är fel.
            </seg>
            <seg n="8e18c709">
              Vidare sägs: Statsminister Fredrik Reinfeldts uttalanden om att
              kärnkraft och uranbrytning hänger intimt samman indikerar nu en
              betydande risk för att regeringen kommer att tillåta miljö- och
              hälsofarlig uranbrytning i vårt land.
            </seg>
            <seg n="62f5da38">
              Det sägs att de indikerar en risk. Men hela betänkandet handlar
              om att det är tillåtet och kommer att vara tillåtet att bryta
              uran om man uppfyller alla de högt ställda miljö- och säkerhetskrav
              som finns och kommer att finnas. Man kan inte som Miljöpartiet
              och den övriga oppositionen låtsas som om det inte är som det
              är. Jag tror att man säger att det inte känns bra.
            </seg>
            <seg n="d49f6bf5">
              I en av reservationerna skriver man: Många människor känner sig
              maktlösa i förhållande till gruvbolagens vidsträckta möjligheter
              att prospektera efter ett så farligt och känsloladdat mineral
              som uran.
            </seg>
            <seg n="a4b06d3d">
              Herr talman! Där tror jag att nyckeln till detta lite grann ligger.
              Uran är känsloladdat. Det har ingenting med verkligheten att göra,
              det har ingenting med lagstiftningen att göra, det har ingenting
              med miljöhänsyn att göra, det har ingenting med säkerheten att
              göra, det har ingenting med tekniken att göra, och det har ingenting
              med någonting att göra över huvud taget, utan det är en känsla
              av att det är farligt. Jag tror att det hänger intimt samman med
              användningen av till exempel kärnkraften som många här har kopplat
              ihop.
            </seg>
            <seg n="efcb68b7">
              Dessutom vill jag bara som en replik till Socialdemokraterna
              säga att det är Socialdemokraterna som enda parti som har bedrivit
              urandrift och uranbrytning i detta land.
            </seg>
          </u>
          <note type="speaker" n="78d626e4">
            Anf. 44 LARS ISOVAARA (SD):
          </note>
          <u who="unknown" xml:id="i-621fc6127c568ed0-0" n="93e2e52a">
            <seg n="ad4b9770">
              Herr talman! Jag börjar med att yrka bifall till utskottets förslag.
            </seg>
            <seg n="ee07e4c1">
              Vi är många i Sverige som kan konstatera att vår födelsebygd
              knappast skulle ha existerat utan gruvnäringen. Jag är själv född
              och uppvuxen i en by som förmodligen inte ens skulle ha funnits
              på kartan om inte den ekorrjagande bonden Lars Larsson år 1642
              hade missat bytet och den järnskodda pilspetsen i stället hade
              hittats, som det beskrevs, fastklibbad i en märklig sten. Magnetit
              var funnet. Resten är historia och grunden till Malmfältens senare
              utveckling.
            </seg>
            <seg n="a3ec4343">
              Sverige har sedan urminnes tider haft en gruvnäring av betydelse.
              Vi kan inte blunda för det faktum att skogen, vattenkraften och
              malmen var det som låg till grund och fortfarande är väsentligt
              för det svenska välståndsbygget.
            </seg>
            <seg n="888dd9ab">
              Den svenska gruvindustrin slog förra året rekord då 61,5 miljoner
              ton malm producerades. Den tidigare toppnoteringen var från början
              av 70-talet med 55 miljoner ton. Under första kvartalet 2011 lämnades
              57 ansökningar in till Bergsstaten om undersökningstillstånd enligt
              minerallagen. Det är 40 procent fler än under motsvarande period
              i fjol.
            </seg>
            <seg n="8ecccab8">
              Det är visserligen sant att svenskt näringsliv ser annorlunda
              ut i dag än för 100 år sedan. Men vi får ha i åtanke att en hel
              del av de industrier som vi i förstone inte direkt förknippar
              med svensk basindustri trots allt har densamma att tacka för utvecklingen.
              I dag ser vi hur många högteknologiska företag säljer så kallade
              mjuka tjänster, konsulttjänster, till gruvnäringen både inom och
              utom landet. I detta sammanhang är den remarkabla utveckling som
              har skett inom miljöområdet särskilt värd att notera. Ibland kan
              man få uppfattningen att många rakt av jämför miljökonsekvenserna
              inom modern gruvdrift och smältverk med de förhållanden som rådde
              för flera decennier sedan. Ingenting kan bli mer felaktigt.
            </seg>
            <seg n="63866c38">
              Gruvdrift är ingen statisk verksamhet, långt därifrån. Utvecklingen
              inom gruv- och mineralnäringen sker inte minst inom områden som
              rökgasrening, stoftavskiljning och energieffektivisering. Arbetsmiljö
              är en faktor icke att förglömma.
            </seg>
            <seg n="b23013fa">
              Som exempel kan jag nämna att Rönnskärsverken i Skelleftehamn
              har minskat utsläppen av metaller till luft och vatten med ca
              98 procent sedan 1980. Energiförbrukningen per ton produkt har
              i princip halverats sedan 1983. Svaveldioxidutsläppen är en femtedel
              av utsläppsmängden 1970, men produktionen har mer än fördubblats
              under samma tid.
            </seg>
            <seg n="0cc840c4">
              Allt detta kunnande kan exporteras och bidra till en bättre global
              miljö och är dessutom till gagn för Sveriges byteshandel. Alla
              dessa ingenjörskunskaper kommer också väl till pass när vi nu
              ska formera ett mer energieffektiviserat samhälle i övrigt. Sverige
              ska vara ett föregångsland när det gäller miljövänlig gruvbrytning
              och övrig hantering kring detta.
            </seg>
            <seg n="30f79001">
              Herr talman! Vi kan helt enkelt inte tänka bort mineralbrytning
              i vårt samhälle. Sanningen är att metaller och utvecklingen mot
              alltmer ändamålsenliga legeringar är en av grundförutsättningarna
              för att vi ska uppnå ett miljövänligare samhälle. Hur skulle världen
              se ut utan rostfritt stål? Utnyttjande av höghållfasta stål- och
              aluminiumlegeringar är viktiga pusselbitar när det ska tas fram
              lättare karosser och därmed energisnålare fordon
            </seg>
            <seg n="5d02b2a1">
              Vad som tyvärr ibland, enligt mitt tycke, är lite styvmoderligt
              behandlat, för att inte säga bortglömt, är den återvinning av
              metaller som sker. Återvinning är kanske inte det första vi tänker
              på när vi tänker på gruvdrift, men metaller kan genom återvinning
              användas om och om igen utan att kvaliteten blir försämrad. Som
              ett exempel kan nämnas att hälften av allt järn som smälts i Sverige
              i dag faktiskt kommer från återvunnet skrot. Onekligen är det
              en häpnadsväckande hög andel men en andel som är positiv ur alla
              synvinklar. Återvinning har vi alla att vinna på.
            </seg>
            <seg n="2e27500f">
              Herr talman! Givetvis ska vi vara självkritiska och alltid se
              till att förbättra lagar och bestämmelser där så behövs. Jag tänker
              då bland annat på systemet med arbetsplaner som i en del fall
              kanske inte har fungerat som tänkt var. Det finns dessutom alltid
              skäl att pröva beslutsgången inom miljöprövningar och bearbetningskoncessioner.
              Blir markägare och kommuner inkopplade vid rätt tidpunkt? Kan
              beslutsprocessen effektiviseras utan att besluten blir mindre
              välgrundade? Kan det vara så att kommunerna bör få utökad vetorätt
              mot viss sorts mineralbrytning?
            </seg>
            <seg n="45233b46">
              Vi får avvakta och se vad den aktuella översynen av minerallagen
              kommer fram till innan vi sverigedemokrater tar ställning till
              mer specifika detaljfrågor.
            </seg>
            <seg n="bcbe8e88">
              Till sist några ord om prospektering. Utan spaning ingen aning,
              har en del säkert fått höra under militärtjänstgöringen. I mineralpolitiska
              sammanhang skulle prospektering kunna kallas för spaning. Om vi
              i Sverige även fortsättningsvis vill behålla en för folkhushållet
              betydelsefull mineralindustri kan vi inte annat göra än möta detta
              med metoder som siktar framåt. Prospektering är en grundläggande
              process i det hela.
            </seg>
            <seg n="bb7e80db">
              Att införa en vetorätt mot en viss typ av prospektering vill
              jag beskriva som en negativ syn på möjligheterna att upptäcka
              nya mineralfyndigheter. Vad som däremot skulle vara på sin plats
              är att markägare och kommuner får en möjlighet att tidigare och
              i större omfattning få en tydligare information om prospektering
              i närområdet.
            </seg>
            <seg n="838cfac5">
              Herr talman! Låt oss slå vakt om svensk mineralnäring även fortsättningsvis!
              Vi har faktiskt all anledning att vara stolta över svensk gruvnäring.
            </seg>
          </u>
          <note type="speaker" n="aec0189c">
            Anf. 45 ANDERS FLANKING (C):
          </note>
          <u who="anders_flanking_b00ea7" xml:id="i-621fc6127c568ed0-1" n="efdf01a7">
            <seg n="2d1ca9f6">
              Herr talman! Vi har alltid sagt nej till uranbrytning, säger
              Karin Åström från Socialdemokraterna. Detta är fel, herr talman.
              I valrörelsen 1976 och i kommunfullmäktigeförsamlingarna i Skövde
              och Falköping 1977 var det ett parti som var oerhört pådrivande
              för uranbrytning i det tidigare nämnda berget Billingen. Det var
              Socialdemokraterna. Det är alltid gott att kunna ändra sig, men
              jag vill påminna om detta. Jag kan möjligtvis också förstå om
              det finns en socialdemokratisk oro för att man inte helt skulle
              kunna lita på sina företrädare ute i landet i de här frågorna.
            </seg>
            <seg n="a01a060b">
              Herr talman! Jag är sannolikt den enda i den här församlingen
              som i praktiken har varit med och stoppat uranbrytning i Sverige.
              Många talar om uranbrytning. Vi har stoppat den. Vi stoppade den
              med ett kommunalt veto. Vi genomförde också en mycket aktiv folkbildningskampanj
              i det arbetet. Där gick vi igenom vad det här innebar bland annat
              för miljön. Folket sade sitt i valrörelsen 1976. Socialdemokraterna
              åkte, på populärsvenska sagt, på däng. De andra partierna, bland
              annat Centerpartiet, som var emot och utnyttjade det kommunala
              vetot hade framgång.
            </seg>
            <seg n="a59826b6">
              Helena Lindahl har tidigare i debatten pekat just på den kommunala
              självstyrelsens betydelse. Vi går till val i kommunerna vart fjärde
              år om vi inte har omval, men det är väl en olycka i sammanhanget.
              Om det fungerar som det ska har vi fyra år på oss. Under de fyra
              åren kan vi föra en debatt. Sedan går man till val, och väljarna
              väljer de företrädare de kan lita på i den här typen av frågor.
            </seg>
            <seg n="31b855c3">
              Jag är en stor vän av det kommunala vetot när det gäller uranbrytning,
              och som centerpartist är jag inte någon vän av uranbrytning. Jag
              litar på att de företrädare vi har runt om i landet företräder
              en politik som vi normalt också driver i de här frågorna.
            </seg>
            <seg n="0a09e30b">
              Jag tror också att det är en del i den demokratiska processen
              att människor vet att deras kommunala och lokala företrädare har
              en möjlighet att fatta beslut i frågor som ligger nära dem och
              som är avgörande. Det handlar om demokrati och om att människor
              får en chans att välja de företrädare de kan lita på i den här
              typen av frågor.
            </seg>
          </u>
          <note n="59f65194">
            I detta anförande instämde Ola Johansson (C).
          </note>
          <note type="speaker" n="346cb5b0">
            Anf. 46 LISE NORDIN (MP) replik:
          </note>
          <u who="lise_nordin_4160b2" xml:id="i-3675886042fed7a6-7" n="019f3c48">
            <seg n="13238a4f">
              Herr talman! Debatten har pågått länge, och jag ska hålla mig
              kort. Jag är väldigt glad att Anders Flanking här i kammaren förtydligar
              hur positivt och bra det är om ett politiskt parti är konsekvent
              när det gäller vad som sägs lokalt i en kommun i en fråga och
              hur partiet agerar och röstar här i kammaren i riksdagen. Jag
              menar att ni i Centerpartiet har varit synnerligen inkonsekventa
              i frågan om uranbrytning. Man har kämpat mot uranbrytning på ett
              väldigt bra sätt på många av de orter som är hotade men tycks
              inte få stöd för att det behövs en förändring av regelverket av
              centerpartisterna här i riksdagen.
            </seg>
            <seg n="7c079703">
              Anders Flanking säger att kommunerna bör ges rätt att fatta beslut
              om frågor som ligger dem nära. Jag kan inte annat än instämma
              i det. Men de behöver få verktyg för att göra det. Konsekvenserna
              av uranprospektering, bland annat i Skaraborg som Anders Flanking
              hänvisar till, har varit enorma. Varför inte även ge kommunerna
              verktyget att säga nej till den prospektering som har påverkat
              så mycket av verksamheten i bland annat Skövde, Hudiksvall, Östersund
              och Ovanåker?
            </seg>
          </u>
          <note type="speaker" n="f1d36e84">
            Anf. 47 ANDERS FLANKING (C) replik:
          </note>
          <u who="anders_flanking_b00ea7" xml:id="i-621fc6127c568ed0-2" n="efdf01a7">
            <seg n="b31c2c82">
              Herr talman! Det är ingen tvekan om att den oro och den debatt
              som finns på de här orterna jag tror att jag på olika sätt och
              av olika skäl har lika mycket kontakt med dem som Lise Nordin
              är helt befogad. Den är inte befogad för att man behöver vara
              orolig för regelverket utan för att man naturligtvis inte vill
              att den frågan över huvud taget förs på tal.
            </seg>
            <seg n="13e983de">
              Detta blir, precis som Eva Flyborg sade förut, en upprepning
              av det som har sagts. Det finns ett regelverk. Jag vill trycka
              på att det kommunala vetot fungerar och kan fungera även i fortsättningen
              på samma sätt som det gjorde i dessa bygder 1976 och 1977. Det
              finns skäl att inte gå så långt när det gäller avgränsningar i
              prospekteringen, precis som andra ledamöter i näringsutskottet
              tidigare har berättat om här i kammaren.
            </seg>
          </u>
          <note type="speaker" n="b1480f02">
            Anf. 48 LISE NORDIN (MP) replik:
          </note>
          <u who="lise_nordin_4160b2" xml:id="i-3675886042fed7a6-8" n="019f3c48">
            <seg n="91bf75a1">
              Herr talman! Anders Flanking säger att regelverket fungerar.
              Utifrån det kan jag bara dra slutsatsen att han är nöjd med den
              situation som vi i dag har i många kommuner där prospektering
              lett till stora konsekvenser. Min och Miljöpartiets slutsats är
              att regelverket inte alls fungerar eftersom det tar så mycket
              energi och står i vägen för så många andra möjligheter i de berörda
              kommunerna. Bland annat kunde man satsa på ekoturism om man slapp
              den ständiga kampen mot uranprospektering.
            </seg>
            <seg n="379407c4">
              Jag vill veta vad Anders Flanking kommer att säga till de centerpartistiska
              kommunalråd som kämpar mot uranbrytning och som i dag ber att
              få tydligare verktyg för att kunna säga nej även till prospektering
              av uran, vilket i så stor grad påverkar den verksamhet som finns
              i dessa områden.
            </seg>
          </u>
          <note type="speaker" n="48343d3f">
            Anf. 49 ANDERS FLANKING (C) replik:
          </note>
          <u who="anders_flanking_b00ea7" xml:id="i-621fc6127c568ed0-3" n="efdf01a7">
            <seg n="85d9f07f">
              Herr talman! Det är rörande med Lise Nordins omtanke om mig och
              vad vi inom Centerpartiet bör säga i den här frågan. Jag är inte
              bekymrad för det. Jag har samma uppfattning i detta.
            </seg>
            <seg n="330c736e">
              Däremot säger jag, precis som Helena Lindahl tidigare visat på,
              att vi inte ska gå in och styra upp det som omfattas av det kommunala
              självstyret. Jag menar att vi har ett regelverk, i sista hand
              i form av det kommunala vetot, som tryggar detta. Det finns en
              trygghet i att vi har den möjligheten, liksom i de företrädare
              vi väljer. Det är viktigt vilka vi väljer i kommunerna. Väljer
              man de centerpartister som finns som företrädare runt om i landet
              då känner jag mig trygg. Det finns säkert även andra partier som
              man kan känna sig trygg med, på samma sätt som 1976.
            </seg>
            <seg n="bb679bea">
              Det gäller att använda det vi har i första hand, för börjar vi
              med de andra avgränsningarna då finns det andra sidor av detta,
              precis som redovisats tidigare. Visst, jag kan förstå argumentet
              med ekoturism. Samma fråga skulle egentligen kunna dyka upp oavsett
              om man talade om prospektering av uran eller något annat. Varje
              gång man har den typen av diskussioner funderar man förstås på
              om man vågar satsa på det.
            </seg>
            <seg n="9da506e4">
              Till exempel finns nu i Göteborgs skärgård, där jag bor, en oro
              för försvarets planer på utökade övnings- och skjutfält. Det är
              klart att det påverkar utvecklingen. Så är det naturligtvis oavsett
              vilken mineral man studerar eller prospekterar efter.
            </seg>
          </u>
          <note n="1cb50079">
            Överläggningen var härmed avslutad.
          </note>
          <note n="d5cd189d">
            7 § Prioritering av samhällsviktiga elanvändare
          </note>
          <note n="d3344023">
            Föredrogs
          </note>
          <note n="083dbdbe">
            Talmannen konstaterade att ingen talare var anmäld.
          </note>
          <note n="ae4d01ec">
            8 § Djurskydd
          </note>
          <note n="d3344023">
            Föredrogs
          </note>
          <note type="speaker" n="682ea663">
            Anf. 50 SARA KARLSSON (S):
          </note>
          <u who="sara_karlsson_6c50ab" xml:id="i-b24170ab09d32bcb-0" n="d91f6e12">
            <seg n="32184b3a">
              Herr talman! I dag debatterar vi miljö- och jordbruksutskottets
              betänkande om djurskydd. Det innehåller 62 motionsyrkanden från
              den allmänna motionstiden i en rad olika frågor som rör djurs
              välfärd och situation i Sverige och i världen. Det är frågor som
              väcker känslor och engagemang hos många människor.
            </seg>
            <seg n="b7af5e93">
              Vi har olika sätt att se på djur. Det gäller exempelvis frågan
              om djur har rättigheter eller inte. Det är en högst filosofisk
              fråga som vi tyvärr inte har möjlighet att uttömmande diskutera
              i kammaren i dag, men den kommer med största sannolikhet att tas
              upp i olika anföranden. Jag vill därför understryka att det är
              viktigt att säga att djur måste tillmätas ett eget värde och inte
              värderas enbart utifrån människors möjlighet att på olika sätt
              nyttja dem. Därmed anser jag att djur också kan tillerkännas rättigheter,
              även om de inte är desamma som mänskliga rättigheter. Invändningen
              att djur inte åläggs några skyldigheter och därför inte heller
              kan ha några rättigheter är för mig inte ett argument som håller
              som anledning till att avfärda den principen.
            </seg>
            <seg n="b89c504c">
              Oavsett vilken hållning man har i den frågan är jag ganska säker
              på att vi kan enas i ett fördömande av djurplågeri liksom i en
              strävan efter att djur inte ska fara illa. Det finns i kammaren
              en bred politisk enighet om att Sverige fortsatt ska vara ett
              land med en hög nivå av djurvälfärd och ett land som inom EU och
              globalt driver på för en bättre djurhållning. Men det kräver också,
              herr talman, att politiken driver framåt. I annat fall blir de
              vackra orden om djurens välfärd bara en läpparnas bekännelse.
            </seg>
            <seg n="a8f632ad">
              Ser vi till de senaste årens djurskyddspolitik är det tyvärr
              en sådan bild som framträder. Politiken har inte drivit framåt.
              Den unika Djurskyddsmyndigheten har lagts ned, propositionen om
              förbättrade levnadsförhållanden för minkar har ställts åt sidan
              och djurskyddstillsynen, som ska hjälpa till att upprätthålla
              djurskyddsnivån, har omorganiserats på ett sådant sätt att antalet
              kontroller har halverats. Var finns drivet? Var finns viljan att
              fortsätta framåt? Jag ser bara en regering som lever på gamla
              meriter.
            </seg>
            <seg n="0fc1da34">
              Herr talman! Jag är glad att vi till slut fick ett enigt utskott
              i frågan om att sexuella övergrepp på djur ska förbjudas. Det
              är något som diskuterats flitigt de senaste åren och som hittills
              inte riktigt verkar ha tagits på allvar. Nu finns ett helt enigt
              utskott som kräver av regeringen att den ska komma med förslag
              om just detta. Det är bra, men det krävdes en ihärdig kamp från
              oppositionen för att åstadkomma det.
            </seg>
            <seg n="6bc75afc">
              Det känns bra att det även finns majoritet i utskottet för att
              förbjuda kastrering av obedövade smågrisar. Det råder ingen tvekan
              om att även smågrisar känner smärta, och det är grymt att kastrera
              dem utan bedövning. Det finns inom EU en frivillig överenskommelse
              om att det ska vara borta 2012, men den svenska näringen ligger
              lite efter andra länder. I reservationstexten från de borgerliga
              partierna sägs att man ska förbjuda det när det finns fullgoda
              alternativ, och det håller vi med om. Det finns alternativ som
              man faktiskt behöver ta på allvar, och därför bör man nu sätta
              ned foten.
            </seg>
            <seg n="0490ffd9">
              Herr talman! En av frågorna som behandlas i betänkandet gäller
              minkarnas situation. Den är omdebatterad och infekterad. Socialdemokraternas
              utgångspunkt är att djurskyddslagens 4 § om naturligt beteende
              ska tillgodoses. Så är det inte i dag. Bristerna på de svenska
              minkfarmerna har länge varit kända och uppmärksammats i ett flertal
              rapporter, exempelvis från Sveriges Veterinärmedicinska Sällskap
              på 90-talet och den statliga Pälsdjursnäringsutredningen 2003.
              I den senare rapporten föreslogs att pälsnäringen skulle få till
              år 2010 på sig för att förbättra förhållandena på farmerna så
              att lagens krav på naturligt beteende skulle kunna uppfyllas.
            </seg>
            <seg n="5cd25deb">
              Den dåvarande S-regeringen lade fram en proposition som vi alla
              vet kastades på sophögen av den nya borgerliga regeringen efter
              valet 2006. Därför står vi nu här, med år 2010 bakom oss och med
              en minknäring som fortfarande inte lever upp till lagens krav
              på naturligt beteende. När tänker de borgerliga partierna ta steget?
              Hur länge ska minkarna behöva vänta innan de borgerliga partierna
              gör verklighet av sitt tal om djurvälfärd? Jag tycker att de har
              väntat färdigt och yrkar därför bifall till reservation 4.
            </seg>
            <seg n="742655d8">
              Herr talman! Betänkandet tar också upp frågan om övergivna och
              förvildade djur, framför allt katter. Jag minns diskussionen om
              sommarkatterna från när jag var liten. Jag förstod det inte då,
              och jag förstår fortfarande inte hur människor kan köpa en liten
              katt för att sedan överge den när sommaren är slut och katten
              inte längre är en liten unge.
            </seg>
            <seg n="8d583430">
              Jag besökte nyligen Djurskyddets katthem i min hemstad Eskilstuna.
              Ordföranden som jag träffade konstaterade att man inte längre
              kan tala om sommarkatter på samma sätt som tidigare. Det som då
              var ett sommarfenomen är nu något som sker året runt. Människor
              skaffar katt och lämnar den sedan åt sitt öde. Katter kan dessutom
              springa bort och blir därför utlämnade och förvildade eftersom
              det inte finns ett särskilt system för märkning och registrering
              av katter. Ägaransvaret för katter måste stärkas. Att reda ut
              ägarförhållandena för katter, på samma sätt som gjorts för hundar,
              borde inte vara ett problem. Det skapar ett stort lidande för
              de katter som springer bort eller blir övergivna, och det handlar
              också om stora kostnader för samhället.
            </seg>
            <seg n="2cb31e7f">
              Herr talman! Jag vill även säga något om djurskyddstillsynen.
              Under den förra mandatperioden bestämde sig regeringen och den
              borgerliga majoriteten i riksdagen för att flytta över tillsynen
              från kommunerna till länsstyrelserna. Vi menar inte att det fungerade
              perfekt tidigare, men vi har hela tiden varit motståndare till
              omorganiseringen av djurskyddstillsynen. Vi pekade på att det
              faktiskt fanns en fungerande verksamhet i många kommuner och att
              de fysiska avstånden skulle försämra möjligheterna för en bra
              kontinuitet och för att upprätthålla antalet djurskyddskontroller.
            </seg>
            <seg n="9bd062a6">
              Vi menar dessutom att det fanns samordningsvinster som man förlorade.
              Till exempel ligger miljötillsynen av jordbruket fortfarande kvar
              på kommunerna, och det är därför två personer, från två olika
              organisationer, som numera ska göra den tillsynen. Tidigare kunde
              en och samma person göra den. Vidare pekar vi på att den lokala
              kännedomen om området skulle kunna försvinna.
            </seg>
            <seg n="5d54cb64">
              Det fanns också en invändning som gällde den sociala situationen
              för människor. Ofta hänger vanvård av djur ihop med en social
              problematik hos djurhållaren eller djurägaren. Den kopplingen
              förlorar man när man flyttar djurskyddstillsynen från kommunerna
              eftersom ansvaret för människors sociala situation ligger kvar
              på kommunerna.
            </seg>
            <seg n="1ce0a440">
              Regeringen bestämde sig för att trots allt driva igenom förändringen,
              och nu ser vi konsekvenserna en halvering av antalet kontroller.
              Det är djuren som får betala priset. Regeringen står handfallen.
              Man säger visserligen att läget är oacceptabelt, men ingenting
              händer. Det är dags att tänka om. Vi från Socialdemokraterna vill
              se en återkommunalisering av djurskyddstillsynen. Vi tycker att
              det är en bättre utgångspunkt för organisationen. Tillsynen fungerade
              bättre då. Därför yrkar jag bifall även till reservation 12.
            </seg>
          </u>
          <note type="speaker" n="d282bb1a">
            Anf. 51 ÅSA COENRAADS (M):
          </note>
          <u who="asa_coenraads_1b651c" xml:id="i-c4395794e8d4a682-0" n="e9a26524" next="i-966c1a1d015bf864-0"/>
          <note n="23847c34">
            Herr talman! I dag ska vi debattera betänkande 20 från den allmänna
            motionsperioden 2010. Betänkandet innehåller 62 motioner och behandlar
            djurskydd, djurhållning, djurtransporter och djurförsök.
          </note>
          <u who="asa_coenraads_1b651c" xml:id="i-966c1a1d015bf864-0" n="e9a26524" prev="i-c4395794e8d4a682-0">
            <seg n="a651e7f1">
              Låt mig börja med att säga att Alliansen ställer sig bakom betänkandet.
              Jag yrkar bifall till reservation 8 angående kastrering av smågrisar.
            </seg>
            <seg n="ef6a40de">
              Djur ska alltid ha det bra, och vi tycker att ett bra djurskydd
              är en självklarhet. Under förra mandatperioden genomfördes viktiga
              reformer. Vi flyttade tillsynen och djurskyddskontrollen från
              kommuner till länsstyrelser. Anledningen till detta var att flera
              kommuner inte skötte det uppdrag de fått. I vissa kommuner fanns
              inga kontroller alls. Därför reformerades tillsynsorganisationen.
              Regeringen tillförde 25 miljoner kronor till länsstyrelsernas
              djurskyddskontroller samt ytterligare 5 miljoner till Jordbruksverket
              för att förstärka stödet till länsstyrelsernas arbete med att
              effektivisera och förbättra kontrollerna. De som bryter mot djurskyddsbestämmelserna
              ska lagföras och kan i förlängningen bli förbjudna att ha hand
              om djur.
            </seg>
            <seg n="478d38ba">
              Att flytta tillsynen och djurskyddskontrollerna från kommunerna
              har gett resultat. I dag finns en jämnare kontroll över hela Sverige
              under alla dagar på året, och kompetensen är nu samlad på samma
              ställe.
            </seg>
            <seg n="8ec16baa">
              Handläggningstiderna vid anmälan förkortades också drastiskt,
              då allting i dag sköts av samma myndighet. Djurskyddskompetensen
              är nu samlad genom Jordbruksverket, och frågorna ska genomsyra
              allt arbete med djur. Varje person som har ett djur ansvarar för
              att se till att djuret sköts på ett sådant sätt att djuret mår
              väl. Ansvaret ligger alltid hos djurägaren. När djurtillsynen
              brister måste myndigheterna kontrollera, och denna kontroll ska
              ske lika över landet. Så var inte fallet tidigare, och det var
              det vi ville säkerställa genom den nya reformen.
            </seg>
            <seg n="7b57da8e">
              God djurhushållning belönar sig själv genom friska och välmående
              djur. Något annat vill inte livsmedelsproducenterna ha. Sverige
              är och ska fortsätta att vara ett föregångsland inom djurskydd.
              Djur ska ha samma starka djurskydd, oavsett i vilken del av landet
              de bor. Därför är det viktigt att djurskyddskontrollen är god,
              effektiv och likvärdig över hela landet.
            </seg>
            <seg n="00690b0c">
              Det finns också ett behov av att se över och förnya den svenska
              djurlagstiftningen. Regeringen har därför tillsatt en särskild
              djurskyddsutredning i syfte att modernisera den svenska djurskyddslagstiftningen.
              Vid sidan av detta arbete har Alliansen under de senaste åren
              satsat stora resurser på djurskyddsforskning och på forskning
              för att utveckla alternativa metoder till djurförsök, ett för
              oss viktigt arbete som fortsätter.
            </seg>
            <seg n="5963f960">
              Sverige har en av världens starkaste djurskyddslagstiftningar
              en lagstiftning att värna om och känna stolthet över. Lagstiftningen
              fokuserar på djurens bästa. Svensk djurhållning ska präglas av
              god etik och ansvarstagande för djurens hälsa och välbefinnande.
              För att upprätthålla lagen och för att uppmärksamma brister i
              djurhållningen krävs en bra och kontinuerlig tillsyn.
            </seg>
            <seg n="7a0cab5c">
              Vi vill se ännu bättre och ännu fler kontroller än vad som redan
              sker i dag. Djuruppfödning kräver engagerade människor som sköter
              om sina djur, har erfarenhet och får god blick för hur djuren
              mår. Om vi föder upp minkar i Sverige kan vi med lagar och kontroller
              ha en mycket god vetskap om hur produktionen går till. Behöver
              det vidtas åtgärder kan vi vara med och förändra, vilket vi inte
              kan om näringen försvinner till ett annat land.
            </seg>
            <seg n="12188b8a">
              Herr talman! Som moderater kommer vi aldrig att tumma på det
              unika svenska djurskyddet. Tvärtom vill vi utveckla detta samt
              verka för att skyddet stärks i andra länder för att därigenom
              skapa konkurrens på lika villkor för till exempel svenska köttproducenter.
              Sverige är och ska fortsatt vara pådrivande för att höja den generella
              djurskyddsnivån i EU och i övriga länder i världen. Det är inte
              rimligt att ett bristfälligt djurskydd ska innebära en konkurrensfördel
              i andra länder.
            </seg>
            <seg n="985621cd">
              Det är skillnad på gris och gris. Svenskt griskött trängs med
              importerat i butikerna. Det kan vara bra att tänka på att den
              svenska grisbonden kostar på sina grisar ett bättre liv än vad
              de importerade grisarna har haft. Vi har valt att kombinera olika
              raser på ett sätt som ger sunda och friska djur med bästa möjliga
              smak på köttet. Djuren har ordentligt med utrymme och halm att
              böka i. Vi har också skyddat våra djur från smittsamma sjukdomar
              genom gränsskydd och noggranna kontroller. För att öka den svenska
              marknaden behöver vi tänka på hur vi upphandlar kött. Det gör
              vi genom den offentliga upphandlingen. Detta ställer höga krav
              på upphandlare vid kommuner och landsting. Bra kött kostar, och
              det är ett pris vi måste betala om vi i Sverige vill fortsätta
              att vara världsledande inom djurhushållning.
            </seg>
            <seg n="5e1a68e4">
              Ett annat gott skäl att välja griskött från Sveriges bönder är
              att svenska grisar bidrar till en levande landsbygd och ett öppet
              landskap eftersom de till stor del föds upp på spannmål från svenska
              gårdar.
            </seg>
            <seg n="8d430557">
              Herr talman! Alliansen anser att vi måste komma bort från den
              obedövade kastreringen. Men vi vill inte göra det på ett sätt
              som riskerar att slå ut grisproduktionen i Sverige. Vi vet inte
              ännu om konsumenterna kommer att vara villiga att betala vad det
              kostar med en lagstiftning om bedövning av smågrisar vid kastrering.
              Nu sätter oppositionen den svenska grisproduktionen på spel. Svensk
              grisproduktion går redan på knäna, och vi vill inte lägga ytterligare
              en börda på den redan ansträngda produktionen. Genom att skynda
              på en dyr lagstiftning som bonden inte kan få betalt för riskerar
              vi att slå ut en av Europas mest djurvänliga grisuppfödningar.
              Vi är inte villiga att betala det priset.
            </seg>
            <seg n="4540a580">
              Hangrisar kastreras då de är mindre än en vecka gamla för att
              undvika galtlukten i köttet då grisarna slaktas. Ett alternativ
              till kastrering är vaccinering mot galtlukt. Det finns ett sådant
              vaccin som är godkänt av EU och som därmed får användas i Sverige.
              Jordbruksverket menar att det med tanke på djurskyddet är bra
              att finna ett alternativ till den obedövade kastreringen.
            </seg>
            <seg n="c37b0084">
              Om vi blickar ut i världen ser vi att grisproduktionen ser väldigt
              olika ut. I Norge får grisen bedövning genom en sticka. Även detta
              är ett stressmoment för grisen. I Australien används ett registrerat
              vaccin mot könsmognad sedan 1988; djuret utvecklar antikroppar
              mot sina egna könshormoner. I Irland och Storbritannien kastrerar
              man inte grisarna alls eftersom grisarna är yngre när man slaktar
              dem, vilket medför ett produktionsbortfall. Enligt svensk och
              europeisk lagstiftning gäller fortfarande att obedövad kirurgisk
              kastrering kan göras på grisar yngre än sju dagar. Vid kirurgisk
              kastrering på äldre grisar gäller att bedövning ska ges och ska
              utföras av veterinär. Det är viktigt att ge grisbranschen möjligheter
              att skyndsamt implementera alternativ till obedövad kastrering.
              Men denna implementering ska ske på samma villkor i hela Europa.
            </seg>
            <seg n="03a80b8c">
              Vi vill uppmärksamma EU-kommissionens arbete med att ta fram
              en handlingsplan för att upphöra med obedövad kastrering av smågrisar
              inom EU och utgår från att Jordbruksverket fortsatt följer utvecklingen
              av övriga alternativ till obedövad kastrering av smågrisar som
              kan vara tillämpbara i Sverige. Vi vill betona att kastrering
              av smågrisar ska förbjudas så snart det finns alternativa metoder
              för att säkerställa kvaliteten på grisköttet och god djurhushållning.
              Fram till dess tror vi på en frivillig överenskommelse mellan
              Europas grisproducenter och Europeiska unionen. Vi vill gå i takt
              med EU, och producenterna kan ta det ansvaret. Vi måste lita på
              att de kan ta det ansvaret.
            </seg>
            <seg n="8e74988a">
              Herr talman! Sexuella övergrepp mot djur, även kallat tidelag,
              är till skillnad från i de flesta länder inte förbjudet i Sverige.
              Förbudet togs bort 1944, då det i brottsbalken finns en bestämmelse
              om djurplågeri som innebär att den som utsätter djur för lidande
              kan straffas för det. Men det krävs då att åklagare kan bevisa
              att det varit fråga om djurplågeri, det vill säga att övergreppet
              inneburit fysiskt eller psykiskt lidande för djuret. Att bevisa
              att djuret lidit är emellertid ganska svårt, och därmed har det
              visat sig att det är nästan omöjligt att få någon fälld för sexuella
              övergrepp enligt lagen mot djurplågeri.
            </seg>
            <seg n="ed6dd9e0">
              Vi anser att det rättsliga skyddet i dag är otillräckligt. En
              lagstiftning som uttryckligen förbjuder sexuella övergrepp på
              djur bör därför införas. Den nya djurskyddslagen ska förtydliga
              och stärka skyddet för djur som används för sexuella ändamål eller
              skadas på annat sätt. Vi tycker att det är välkommet att djurskyddslagstiftningen,
              innefattande skyddet för djur mot att användas för sexuella ändamål,
              moderniseras.
            </seg>
            <seg n="43e2596a">
              Sex med djur är kriminaliserat på så sätt att man inte får plåga
              djur enligt nu gällande djurskyddslagstiftning. Vi vill medverka
              till att förtydliga detta vid den pågående översynen av djurskyddslagstiftningen.
              Det är viktigt att djur alltid behandlas väl i alla situationer.
              Djurplågeri är alltid djurplågeri.
            </seg>
            <seg n="d6bf6c20">
              Herr talman! Hög kvalitet ska prägla svensk livsmedelsproduktion.
              Ett viktigt led i att förbättra djurens välbefinnande är att förkorta
              transporterna av levande djur. Det borde vara självklart att det
              är bättre att transportera kött längre sträckor än att transportera
              levande djur. Det är också viktigt att de transporter som sker
              följer högt uppsatta krav om att värna djuromsorgen. För transporter
              inom Sverige är det önskvärt att stödja utvecklingen av lokala
              och mobila slakterier för att på så sätt kunna minska transporttiderna.
            </seg>
            <seg n="b500c7ad">
              I Sverige transporteras djur i princip inte längre än åtta timmar.
              Denna maxtid borde gälla i hela EU. Vi har valt strängare regler
              för djur som transporteras till slakt än de krav som finns i EU:s
              lagstiftning. Där är det tillåtet att transportera djur i över
              ett dygn, något som vi tycker är oacceptabelt. Alliansregeringen
              arbetar hårt för att korta djurtransporterna i Europa. Efter svenska
              pådrivningar kom en dom i EG-domstolen 2008 som nu räknar in all
              transporttid, oavsett om djuren färdas på färja eller väg, något
              som tidigare var oklart.
            </seg>
            <seg n="368d9fb4">
              Vi ska fortsätta arbeta för att ta bort EU-bidrag och regler
              som leder till långa djurtransporter. Politikens uppgift är att
              underlätta bra val och konkurrens genom lagar och regler samt
              bidra med kunskap och information.
            </seg>
            <seg n="8c8b4760">
              Arbetet med ett gott djurskydd har en lång historia i Sverige,
              och ambitionen är att vi ska fortsätta att vara ett föregångsland.
              Vi är stolta över vår djurskyddslagstiftning och vår köttproduktion,
              något som vi ska fortsätta vara med en ansvarsfull politik.
            </seg>
          </u>
          <note type="speaker" n="79756ccd">
            Anf. 52 SARA KARLSSON (S) replik:
          </note>
          <u who="sara_karlsson_6c50ab" xml:id="i-b24170ab09d32bcb-1" n="d91f6e12">
            <seg n="2158b1f7">
              Herr talman! Vi socialdemokrater är måna om att ha en väl fungerande
              livsmedelsproduktion kvar i Sverige. Vi tror att den svenska grisnäringens
              chans att utvecklas ligger just i att ha en hög nivå av djurvälfärd.
              Men då måste det också till andra saker än bara höga krav. Ett
              exempel är en obligatorisk ursprungsmärkning, så att man ger konsumenterna
              större möjlighet att välja. Detta är dock något som den här regeringen
              motarbetar och inte vill ta ställning för. Varför är Moderaterna
              sådana motståndare till obligatorisk ursprungsmärkning?
            </seg>
            <seg n="13eae4ec">
              Jag skulle också vilja säga något om tillsynen, som Åsa Coenraads
              var inne på. Jag förstår att det fanns brister i den förra organisationen
              som man behövde åtgärda, men man slog undan benen för det arbetet
              när man lade ned Djurskyddsmyndigheten som ju hade som uppdrag
              att stödja djurskyddskontrollanterna och jobba med likvärdigheten
              över landet. Det som har hänt är att antalet kontroller har halverats
              på två år. De borgerliga partierna måste ändå erkänna att omorganiseringen
              har misslyckats. Vad tänker de borgerliga partierna göra för att
              säkerställa att vi har en fungerande djurskyddstillsyn?
            </seg>
          </u>
          <note type="speaker" n="cad0096a">
            Anf. 53 ÅSA COENRAADS (M) replik:
          </note>
          <u who="asa_coenraads_1b651c" xml:id="i-9ff681b0a1eeb1ef-0" n="e9a26524">
            <seg n="824539b7">
              Herr talman! Socialdemokraterna tar upp två frågor som jag tänkte
              försöka besvara.
            </seg>
            <seg n="c28010b1">
              Vi har en hög nivå på djurvälfärden i Sverige. Den nivån vill
              vi behålla. Men det hjälper inte livsmedelsproduktionen i Sverige
              att man ställer ytterligare krav, framför allt inte om man lagstiftar
              om alla krav. Vi litar på våra köttproducenter och livsmedelsproducenter
              i Sverige.
            </seg>
            <seg n="c96743e2">
              Vi tror inte att allting löses genom ytterligare lagar och påföljder.
              Det är snarare att ställa för höga krav. Frågan är varför Socialdemokraterna
              väljer att lägga ytterligare hinder i vägen för den svenska grisproduktionen,
              som i dag redan är så utsatt. Vill man helt ta bort grisproduktionen
              från Sverige och bara ha importerat kött på svenska butikers hyllor?
            </seg>
            <seg n="5de7e943">
              Tillsynen genom djurskyddskontrollerna har blivit bättre. Genom
              den nya reformen är tillsynerna säkrare, bättre och mer likvärdiga
              över hela landet. Det är något jag hoppas att också Socialdemokraterna
              tycker är bra. Det är inte kvantiteten antalet tillsynstillfällen
              som räknas utan kvaliteten på dem.
            </seg>
          </u>
          <note type="speaker" n="92aca2c4">
            Anf. 54 SARA KARLSSON (S) replik:
          </note>
          <u who="sara_karlsson_6c50ab" xml:id="i-b24170ab09d32bcb-2" n="d91f6e12">
            <seg n="d916567a">
              Herr talman! Åsa Coenraads frågar om vi vill ta bort den svenska
              grisproduktionen. Nej, självklart inte. Vi tror att man behöver
              ställa höga krav. Om man helt och hållet kunde förlita sig på
              att alla kunde ta ansvar skulle vi inte behöva någon lagstiftning
              över huvud taget. Det blir ett konstigt sätt att argumentera.
              Däremot måste man när man ställer krav också göra andra förändringar
              som ger möjlighet att konkurrera, till exempel att införa en obligatorisk
              ursprungsmärkning. Där är dock inte Moderaterna med på banan.
              Varför inte?
            </seg>
            <seg n="c4328a9c">
              När det gäller tillsynen är det klart att kvalitet också spelar
              roll, inte bara kvantitet. Men när inte en enda grisgård i ett
              län har utsatts för kontroll under ett år är det något som är
              problematiskt. Inser inte också Moderaterna det?
            </seg>
            <seg n="b127c407">
              Jag undrar också över detta med minkarna. Det har nu gått åtta
              år sedan Pälsdjursnäringsutredningen lade fram sitt förslag. Till
              2010 skulle situationen ha lösts. Det året är nu passerat. När
              tänker de borgerliga partierna agera? När tänker Moderaterna sätta
              ned foten och ställa sig på djurens sida?
            </seg>
          </u>
          <note type="speaker" n="4def0449">
            Anf. 55 ÅSA COENRAADS (M) replik:
          </note>
          <u who="asa_coenraads_1b651c" xml:id="i-9ff681b0a1eeb1ef-1" n="e9a26524">
            <seg n="c06e3c0f">
              Herr talman! Alliansen, den borgerliga regeringen och Moderaterna
              står alltid på djurens sida. Vi är nog djurens bästa försvarare,
              men vi är också producenterna största försvarare. Vi driver en
              politik som handlar om ansvar. Det är ansvar ur ett politiskt
              perspektiv, och det är ansvar för våra djur- och köttproducenter
              ute i Sverige. Vi tror att vi med gemensam kraft kan komma fram
              till något som är det bästa för alla parter. Allting löses inte
              genom lagar och regleringar.
            </seg>
            <seg n="36360159">
              Med den lagstiftning som tidigare var kring djurskyddskontroller
              såg vi att man inte följde de regler som sattes upp, och då var
              djurskyddskontrollerna inte mycket bättre än de var i dag. Det
              har snarare blivit bättre.
            </seg>
            <seg n="f9d9bd7f">
              Vi tror att svensk lagstiftning alltid ska gälla. Vi måste följa
              de lagar som beslutas i den här kammaren.
            </seg>
            <seg n="f4463ba7">
              När det gäller minkuppfödningen pågår det en utredning som Jordbruksverket
              håller på med. Vi inväntar vad utredningen kommer fram till. Det
              måste finnas vetenskap och kunskap bakom de beslut vi tar här
              i kammaren. Att ta ett beslut om att förbjuda pälsnäringen här
              i dag är att ta ett förivrat beslut.
            </seg>
            <seg n="f4d100fa">
              Alliansregeringen står alltid på djurens sida, och det är något
              vi kommer att fortsätta göra. Vi är de största försvararna av
              svenskt djurskydd, och vi brinner för det vi tror på. Vi ska vara
              stolta över vår djurtillsyn i Sverige och över vår köttproduktion.
              Det är jag stolt över att kunna stå och säga här i dag.
            </seg>
          </u>
          <note type="speaker" n="acffa6f4">
            Anf. 56 KEW NORDQVIST (MP):
          </note>
          <u who="kew_nordqvist_51f97a" xml:id="i-ea1dd5a87796be63-0" n="a241bcd2" next="i-5cf6f62c21f781e2-0">
            <seg n="7cad17b5">
              Herr talman! I vårt partiprogram slås fast att Miljöpartiets
              ideologi vilar på tre solidariteter: solidaritet med djur, natur
              och det ekologiska systemet, solidaritet med kommande generationer
              och solidaritet med världens alla människor. Att vi så tydligt
              manifesterar medkänsla med djur visar den djupa förankring som
              dagens debattämne, djurskydd, har i vårt parti.
            </seg>
            <seg n="a9b41cee">
              Bland det första som den nytillträdda borgerliga regeringen gjorde
              2006 var att lägga ned Djurskyddsmyndigheten. Det är en tydlig
              signal om var man står i denna fråga, oavsett vilken retorik man
              använder.
            </seg>
            <seg n="c34db2fc">
              Vi menar att myndighetsorganisationen för djurskyddet behöver
              stärkas så att djurens intressen inte kommer på undantag när de
              kommer i konflikt med andra intressen eller prioriteras ned när
              resurserna styrs över till verksamhet med mer högljudda förespråkare.
              Däremot tror vi inte att djurskyddet vinner på ständiga omfattande
              omorganisationer, och vi föreslår därför inte någon ny djurskyddsmyndighet.
              I stället föreslår vi en mindre förändring i form av inrättandet
              av en djuretisk ombudsman, en DjurO.
            </seg>
            <seg n="115eed60">
              Den ska verka för en god etisk grund, utvärdera djurskyddskontroll,
              ta fram artkaraktäristika, göra djuretiska årliga revisioner och
              ge djuretiska råd. Jordbruksverket ska fortsatt ha ansvar för
              att verka för ett gott djurskydd, fungera som en central kontrollmyndighet,
              anslå medel till djurskyddsfrämjande forskning samt vara förvaltningsmyndighet
              för djurskyddet och meddela föreskrifter.
            </seg>
            <seg n="48af6184">
              Vi menar också att den regionala djurskyddskontrollen behöver
              mer resurser såväl genom tillskott från staten som genom avgiftsfinansiering.
              För att inte tillskotten ska hamna på andra verksamheter inom
              länsstyrelserna behöver också reglerna för minimiintervall för
              djurskyddstillsyn återinföras så att länsstyrelserna får tydliga
              djurskyddsmål att leva upp till.
            </seg>
            <seg n="59e30dd8">
              Som vi hörde föregående talare Åsa Coenraads säga tycker vi att
              det är glädjande att de borgerliga nu svängt och ändrat uppfattning
              om djurtransport och djursex.
            </seg>
            <seg n="394e01f6">
              I Miljöpartiets motion MJ356 föreslår vi en lång rad åtgärder
              för att förbättra djurens situation. I Sverige kastreras årligen
              cirka en och en halv miljon hangrisar. Det sker som vi hört när
              grisen är bara någon vecka och helt utan bedövning. Grisen riskerar
              att få infektioner och bråck av ingreppet. Att den känner smärta
              är säkert, eftersom nervsystemet är fullt utvecklat hos en liten
              gris. Kastreringen görs för att ca 10 procent av de könsmogna
              hangrisarna utvecklar ämnen skatol, androstenon med flera som
              ger ett illaluktande kött. Från djurskyddssynpunkt är detta naturligtvis
              inte acceptabelt. Det är klart att det gör ont på grisen att bli
              skuren utan bedövning. Kastrering utan bedövning bör därför förbjudas.
            </seg>
            <seg n="07b09f90">
              Immunokastrering innebär lägre dödlighet och högre köttansamling.
              Det väger upp den extra kostnad som det innebär. Alltså faller
              argumenten om näringens omedelbara död platt till marken. Kvar
              står egentligen bara att smågrisarna skriker när man tar i dem.
              Immunokastreringen måste ske två gånger. Det är ett litet stressmoment,
              men åtminstone tycker jag att de väger lätt i jämförelse.
            </seg>
            <seg n="f63a2cf4">
              Det känns bra att utskottets majoritet delar vår uppfattning.
              Likaså delar utskottet vår uppfattning angående sex med djur och
              långa djurtransporter.
            </seg>
            <seg n="24a58df2">
              Jag vill lyfta upp några andra frågor där vi inte har nått ända
              fram. Det är till exempel det lidande som slaktkycklingar utsätts
              för genom en så snabb tillväxt att skelettet och leder inte hinner
              med i utvecklingen, utan kycklingen går med ständig växtvärk.
              En färsk undersökning från SLU, Sveriges lantbruksuniversitet,
              visar att kycklingar behöver större ytor vid uppfödningen. Vi
              vill se en översyn och förbättring av slaktkycklingshanteringen.
            </seg>
            <seg n="41959ec2">
              En annan fråga är användningen av försöksdjur, där det år 2007
              användes drygt en miljon försöksdjur, främst fåglar och möss.
              Många av dessa djur utsätts för stort lidande. Miljöpartiet vill
              att alla djurförsök som kan innebära plåga för djuren successivt
              avskaffas och ersätts med djurfria metoder.
            </seg>
            <seg n="aab3f2fd">
              En annan fråga vi särskilt vill framhålla är de djur som hålls
              för sina skinns skull. Framför allt är det minkarnas situation
              som vi vill åtgärda. Den frågan kommer en annan talare att lyfta
              upp längre fram i debatten.
            </seg>
          </u>
          <note n="d7301df0">
            Herr talman! Jag yrkar bifall till utskottets förslag till beslut
            under punkt 6 om sexuella övergrepp på djur, under punkt 8 om
            kastrering av smågrisar och under punkt 11 om djurtransporter.
          </note>
          <note n="5084f44f">
            Anf. 57 ANITA BRODÉN (FP):
          </note>
          <u who="kew_nordqvist_51f97a" xml:id="i-5cf6f62c21f781e2-0" n="a241bcd2" prev="i-ea1dd5a87796be63-0">
            <seg n="29828d3e">
              Herr talman! För några veckor sedan anordnade Folkpartiet ett
              djurskyddsseminarium här i riksdagen. Där debatterades flera av
              de frågor som vi här debatterar i dag. Under seminariet deltog
              bland annat djurskyddsutredare Eva Eriksson, överdirektören vid
              Jordbruksverket Leif Denneberg och veterinär och också ledamot
              av Djurskyddsutredningen Johan Beck-Friis. De tre lyckades på
              ett initierat och föredömligt sätt ta upp de viktiga frågeställningar
              som vi här hanterar i dag.
            </seg>
            <seg n="5503cd8d">
              Att vi nu får en genomgripande utredning som, som det står i
              direktivet, ska ägna sig åt vissa problem inom djurskyddsområdet
              välkomnar jag. Senast detta gjordes var 1988. Det har skett en
              väsentlig utveckling på området och kommit ny kunskap under dessa
              20 år som vi nu måste ta vara på.
            </seg>
            <seg n="bcd68f7f">
              Innan jag går vidare på de områden där det krävs förbättringar
              vill jag betona att Sverige har kommit långt på djurskyddsområdet.
              Vi är otvetydigt ett av länderna med den starkaste djurskyddslagstiftningen,
              vilket vi har anledning att vara stolta över. För att travestera
              ett av riksdagens partier är vi stolta men inte nöjda. På flera
              områden krävs en förbättring, vilket också lyftes fram på det
              folkpartiseminarium som jag nämnde.
            </seg>
            <seg n="745f287e">
              Jag vill nu ta tillfället i akt och lyfta fram några av dessa
              områden. Jag vill börja med övergivna och förvildade djur. Där
              lyfte utredaren fram den situation för bland annat katter som
              vi har hört om tidigare. Det är ett allt överskuggande problem.
              Det är hundra tusen katter som är hemlösa. Det är ohanterligt.
              Här har vi som politiker ett stort ansvar.
            </seg>
            <seg n="cbcea2d8">
              Jag ägnade en del av de gångna dagarna att titta lite grann på
              och botanisera i vad tidigare jordbruksministrar har gjort i dessa
              ärenden. Jag såg att frågan om djurskyddslagstiftningen var uppe
              när Annika Åhnberg var jordbruksminister år 1996. Där säger Annika
              Åhnberg: Vi har nu skjutit det på framtiden för att det ska bli
              desto bättre. Man ville analysera mer.
            </seg>
            <seg n="8d30d7f8">
              Jag bläddrade vidare och kom fram till år 2006 då Ann-Christin
              Nykvist var jordbruksminister. Hon säger: Det krävs ett noggrant
              övervägande hur ett eventuellt ägaransvar ska utformas så att
              det blir effektivt. Sedan vet vi vad som hände 2006. Den nya alliansregeringen
              tar tag i problemen och tillsätter så småningom den utredning
              som vi nu snart får se resultat av.
            </seg>
            <seg n="0c3c0a6f">
              Det man kan säga efter mötena med utredaren är att det med all
              sannolikhet kommer att komma ett skarpt förslag vad gäller förvildade
              djur och katter. Det kan handla om märkning, registrering och
              att man lyfter fram ägaransvaret. Med detta vet jag att flera
              av mina folkpartikolleger som ständigt har motionerat i ärendet
              kommer att känna att det är tillgodosett. Jag vill där särskilt
              nämna min tidigare kollega Solveig Hellquist som ofta tog upp
              den här frågan.
            </seg>
            <seg n="07659e96">
              Jag går vidare till frågan om tidelag. Vi måste poängtera att
              den lagstiftning som vi nu har inte räcker. Det är ett accelererande
              problem. År 2010 var det 44 ärenden. Här krävs det att vi skyndsamt
              åtgärdar frågan genom att komma med ett skarpt lagstiftningsförslag.
              Det ligger också ett initiativ till det.
            </seg>
            <seg n="898adcaa">
              Här kan jag inte hålla med Miljöpartiet som säger att vi har
              ändrat uppfattning. Alliansregeringen har här visat en stor öppenhet
              genom att ge utredaren ett särskilt uppdrag att titta på den här
              frågan.
            </seg>
            <seg n="bdee8aad">
              Vi vet också att det har förts diskussioner i kammaren om detta,
              och landsbygdsministern har vid flera tillfällen indikerat vikten
              av en ny lag på området när det gäller förbud mot utnyttjande
              av djur för sexuella ändamål. Det är självklart.
            </seg>
            <seg n="7a272af2">
              Naturligt beteende är en annan fråga som ständigt diskuteras,
              inte minst med tanke på när minkfrågan är uppe till debatt. Nu
              kommer det ett klargörande och ett förtydligande också här vad
              gäller definitionen av vad ett naturligt beteende är. Vi har inte
              sett den slutgiltiga definitionen. Men grundansatsen var tydlig
              när vi hade seminariet. Det hela kommer att landa på forskning
              och beprövad erfarenhet. Utifrån detta är det viktigt att säga
              att djur har olika beteenden och olika behov, och det måste tillgodoses.
            </seg>
            <seg n="39ffb9a6">
              Det finns något som sker allt oftare i vårt land och runt omkring
              i många andra länder och som är fruktansvärt. Det är när man avlar
              på så vis att det förorsakar djuren ett lidande. Vi fick ett exempel
              på hundar som avlas så att de får skrynkliga nosar, och det trycker
              på hjärnan på djuren. Här är det alldeles uppenbart att det krävs
              krafttag. Denna typ av avel kan vi inte acceptera.
            </seg>
            <seg n="a273cdd0">
              Vi kommer nu in på tillsyn. Jag tycker att det var befriande
              att lyssna på Miljöpartiets Kew Nordqvist, som inte fortsätter
              att prata om att vi ska återgå till och ta tillbaka Djurskyddsmyndigheten.
              Han ser i stället framåt, ser till vad vi kan göra framöver och
              kommer in på djurskyddsombudsmän. Jag ser att länsstyrelsernas
              tillsynsansvar och djurskyddsinspektörer är en form av djuromsorgsmän
              och djuromsorgskvinnor som är ute. Jag tror att Kew Nordqvist
              kallade det för DjurO.
            </seg>
            <seg n="57d64875">
              Sara Karlsson säger däremot hela tiden att ni är motståndare.
              Jag vet inte om ni tänker fortsätta att vara motståndare och hela
              tiden tänka er att Djurskyddsmyndigheten var det bästa. Jag satt
              själv i Djurskyddsmyndighetens styrelse. Folkpartiet var från
              början tillskyndare av Djurskyddsmyndighetens tillblivelse. Men
              med den erfarenhet som jag och vi har ser vi nu det som har skett
              när Djurskyddsmyndigheten lades ned och flyttades över till Jordbruksverket.
              I och med den satsning som man gjorde inom Jordbruksverket under
              ledning av Leif Denneberg känner jag en oerhört stor trygghet.
            </seg>
            <seg n="c806b991">
              Jag anser att djurskyddet har fått en stärkt ställning. Jag är
              alldeles övertygad om det när jag nu ser hur tillsynen går till.
              Det har varit barnsjukdomar. Vi känner till många sådana ärenden
              och de problem som fanns i början på flera länsstyrelser. Men
              ett är ändå säkert. Jag har ringt runt till flera länsstyrelser
              och även stämt av det hela under seminariet, och rättssäkerheten
              har ökat. Det är mer lika över landet.
            </seg>
            <seg n="6aab6d06">
              Man jobbar nu vidare med Jordbruksverket och alla länsstyrelser
              genom kunskap i ett Oskarprojekt. Länsstyrelserna kommer nu tillsammans
              att arbeta för en vårturné, där man satsar och jobbar på hur man
              ska kunna effektivisera inspektionerna och göra dem så bra som
              möjligt. Man har nu kommit fram till att man kan göra inspektionerna
              mer kvalitetssäkra. Man kan planera dem på ett annat sätt. Det
              var inte så i början.
            </seg>
            <seg n="d58197b0">
              Många kritiserade också att pengarna inte räckte. Regeringen
              tillsköt medel 117 miljoner, 25 miljoner och 11 miljoner. Det
              skedde vid flera olika tillfällen. Många av oss har stor respekt
              för Johan Beck-Friis och hans kunnande och engagemang. Han bejakar
              att tillsynen flyttades över, men han är också kritisk till medlen
              och säger att det behövs ytterligare medelsförstärkning.
            </seg>
            <seg n="e2d82ba5">
              Vi har satsat på djurskyddskontrollregister och djurförbudsregister.
              Det händer mycket här. Jag känner att med de planerade inspektionerna
              och den nya kunskapen kommer detta att landa och bli riktigt bra.
            </seg>
            <seg n="f04eb3de">
              Herr talman! Det finns flera områden som jag skulle vilja belysa
              ytterligare, så jag tar det lite snabbt. När det gäller minkar
              vill jag säga något om den utredning som gjordes för ett antal
              år sedan av Eva Eriksson och som gav minknäringen sju år. Det
              är klart att jag känner en djup besvikelse över att näringen inte
              tog det ansvar som jag hade förväntat mig. Nu blir det bindande
              och skarpa föreskrifter. Det kommer att handla om utbildningskrav,
              miljöberikning och utfodring. Veterinär kommer att kopplas till
              näringen. Vi kommer att få se dessa olika åtgärder. När det gäller
              huruvida det blir vattenbad eller inte kommer också detta att
              grunda sig på vetenskap och forskning. Det får vi ser när vi ser
              föreskrifterna.
            </seg>
            <seg n="a13accc6">
              Jag utgår från att de som inte lever upp till föreskrifterna
              inte ska fortsätta. De har redan visat att de inte är beredda
              att vara seriösa företagare. Då har de inget berättigande. Men
              företagare som följer detta och som satsar på djurskyddet ska
              ha möjligheter, och här ifrågasätter jag inte om man föder upp
              djur för sällskap, för äggproduktion eller för päls. En del för
              fram att det skulle vara oetiskt att ha päls. Det tycker inte
              jag att vi som politiker ska ha synpunkter på. Det är djurskyddet
              vi ska ha synpunkter på.
            </seg>
            <seg n="0fd747ae">
              Det är oacceptabelt att vi fortsätter med kastrering utan bedövning.
              Självfallet ska vi jobba vidare. Direkt efter valet 2006 fick
              Jordbruksverket i sitt regleringsbrev krav på att utveckla system
              och teknik för smärtfri kastrering. Nu kommer det fram olika tekniker.
              Vi politiker behöver inte peka på vilken typ av bedövning det
              ska vara och om det ska vara immunvaccinering eller bedövning.
              Det vi som politiker klart ska tala om är att det ska vara smärtfritt.
              Man ska inte åsamka djur lidande.
            </seg>
            <seg n="63bcfbd6">
              Nu är det en frivillig överenskommelse på gång den 1 januari
              2012. Den har redan påbörjats. Djurhållare får nu bedöva. Det
              känns som att öppnar redan öppna dörrar. Här är vi överens om
              att vi satsar på djurskydd och att det ska vara bedövning.
            </seg>
            <seg n="bc626935">
              Slutligen: Vi har definitivt inte ändrat uppfattning om djurtransporter,
              Miljöpartiet och Kew Nordqvist! Är det någon fråga vi har kämpat
              för är det att minimera behovet av djurtransporter, men när de
              sker ska de ske på ett sätt så att djuromsorgen och djurskyddet
              står i centrum.
            </seg>
            <seg n="3a168a05">
              Herr talman! Ett gott djurskydd handlar till största delen om
              ägaransvar, men också om utbildning, om forskning om djurs beteende
              och behov och om klara lagar och regler. Med detta yrkar jag bifall
              till reservation 8 och i övrigt till utskottets förslag i betänkandet.
            </seg>
          </u>
          <note n="a479cf2b">
            I detta anförande instämde Ismail Kamil (FP).
          </note>
          <note type="speaker" n="fd39dd71">
            Anf. 58 SARA KARLSSON (S) replik:
          </note>
          <u who="sara_karlsson_6c50ab" xml:id="i-c5295f54b7e234ee-0" n="d91f6e12" next="i-1271f1f7326fa2b0-0">
            <seg n="3b7b2906">
              Herr talman! Jag tycker att man måste imponeras av det engagemang
              och den glädje som Anita Brodén lyckas uppbåda för regeringens
              djurskyddspolitik. Det ska man ändå ge henne!
            </seg>
            <seg n="99958618">
              Jag har ingen erfarenhet av att sitta i styrelsen för Djurskyddsmyndigheten.
              Men det finns en tanke med att ha en djurskyddsmyndighet som regeringen
              hade kunnat förvalta en tanke om att ha en myndighet som är fristående
              från näringen på ett annat sätt än vad Jordbruksverket kan vara.
            </seg>
            <seg n="9372824a">
              När det gäller tillsynen är det precis som jag och Åsa Coenraads
              var inne på; kvaliteten i tillsynen spelar roll. Man kan dock
              inte bortse från antalet. Ser man till antalet kontroller är omorganiseringen
              ett haveri. Det har gått från 23 018 kontroller 2008 till 12 833
              år 2010. Det är ett misslyckande.
            </seg>
            <seg n="d4b98e41">
              Många inspektörer runt om i landet är förtvivlade över att inte
              hinna med. De upplever att de har för lite resurser. Där behöver
              regeringen göra något. När tänker regeringen göra något?
            </seg>
            <seg n="e8ebb2fd">
              Anita talar mycket om att man behöver utreda och tillföra ny
              kunskap. Det håller jag med om; man ska ha stor respekt för utredningar
              och forskning. Men någon gång måste man sätta ned foten politiskt
              och visa vad man vill åstadkomma. Det gäller i minkfrågan. Det
              har bedrivits omfattande forskning, och man har tagit fram flera
              utredningar som pekar på att något behöver göras. Man behöver
              sätta ned foten. Vi har varit beredda att göra det i ett antal
              år. När tänker de borgerliga partierna sätta ned foten i denna
              fråga?
            </seg>
          </u>
          <note n="c32d4f9e">
            Anf. 59 ANITA BRODÉN (FP) replik:
          </note>
          <u who="sara_karlsson_6c50ab" xml:id="i-1271f1f7326fa2b0-0" n="d91f6e12" prev="i-c5295f54b7e234ee-0">
            <seg n="b109af63">
              Herr talman! När det gäller Djurskyddsmyndigheten är det sant
              som Sara Karlsson sade inledningsvis: Det skulle kunna fungera
              väl att ha en fristående myndighet. Men med erfarenheten av alla
              de konflikter som den dåvarande Djurskyddsmyndigheten skapade
              var det inte hållbart.
            </seg>
            <seg n="9f4fc562">
              Kunskapen tog man med sig in i Jordbruksverkets nya arbetsupplägg
              med att förvalta djuromsorgen och djurskyddet. Jag upplever att
              man har gjort det på ett mycket professionellt sätt, och jag känner
              stor trygghet.
            </seg>
            <seg n="b74a6fe8">
              När det gäller tillsynen är antalet inte det väsentligaste. Det
              handlar om kvalitet, riskbedömning och om att kontrollera rätt.
              Till syvende och sist ligger ansvaret för djuromsorg och djurskydd
              på varje enskild djurägare. En del skaffar djur, många gånger
              är det sällskapsdjur, utan att vara medvetna om vilket ansvar
              de tar på sig. Djurägaren har huvudansvaret.
            </seg>
            <seg n="352ec1f3">
              Tillsynen handlar om riskkontroll, och då kan man minimera antalet.
              Man går där det har blivit anmälningar, och man tar riskkontrollgrupperna.
              Då sparar man resurser.
            </seg>
            <seg n="3869070e">
              Länsstyrelserna förvaltar resurserna. De får en påse pengar och
              har möjlighet att styra efter behov.
            </seg>
            <seg n="7ae8bd6e">
              Vi har satt ned foten vad gäller minkuppfödning, vilket jag nämnde.
              Nu kommer föreskrifter, och de som inte kan följa dessa har inget
              berättigande. Man måste leva upp till djurskyddskraven.
            </seg>
          </u>
          <note type="speaker" n="ec9295d7">
            Anf. 60 SARA KARLSSON (S) replik:
          </note>
          <u who="sara_karlsson_6c50ab" xml:id="i-c5295f54b7e234ee-1" n="d91f6e12" next="i-1271f1f7326fa2b0-1">
            <seg n="15f378a5">
              Herr talman! Det är viktigt att betona ägaransvaret. Jag ser
              dock ingen motsättning mellan att betona ägaransvaret och att
              ha en fungerande djurskyddstillsyn. För många djurägare är besöken
              av en inspektör som kan ge råd, tips och vägledning en viktig
              del i att ta ansvar för djuren.
            </seg>
            <seg n="de4e08f7">
              Jag pratade med en vän till mig hemma i Eskilstuna som har hästar.
              Han var bekymrad över att inspektörerna inte längre kommer. Han
              såg inspektionerna då han fick råd och vägledning som en viktig
              del i omsorgen om hästarna. Det är också en del av detta.
            </seg>
            <seg n="e9dd8482">
              Jag upplever inte på samma sätt som Anita att de borgerliga partierna
              har satt ned foten i minkfrågan. Man får olika budskap beroende
              på vem man talar med.
            </seg>
            <seg n="0890569f">
              År 2006 rev de borgerliga upp ett lagförslag i väntan på mer
              information. Nu har vi den information vi behöver för att sätta
              ned foten. Det finns en poäng med att man från riksdagen säger
              att nu får det vara bra; nu är det så här. Regeringen är dock
              inte beredd att sätta ned foten.
            </seg>
          </u>
          <note n="94838ce0">
            Anf. 61 ANITA BRODÉN (FP) replik:
          </note>
          <u who="sara_karlsson_6c50ab" xml:id="i-1271f1f7326fa2b0-1" n="d91f6e12" prev="i-c5295f54b7e234ee-1">
            <seg n="e4c591b1">
              Herr talman! När det gäller den väl fungerande tillsynen kommer
              länsstyrelsernas planerade inspektioner som nu kan börja ske att
              betyda mycket.
            </seg>
            <seg n="320465ea">
              Något som också är viktigt och som jag nämnde i mitt anförande
              är det arbete som Jordbruksverket bedriver tillsammans med länsstyrelserna
              i Oskarprojektet. Det handlar om kunskap men också om bemötande.
              Det är en dialog när man kommer ut som inspektör; det är viktigt.
            </seg>
            <seg n="6c2310d9">
              Man ska ha de medel man behöver och se till att utnyttja dem
              på optimalt sätt. Det som är kontrollens och tillsynens huvudsakliga
              uppgift är den riskbedömning jag har varit inne på. Man ska kontrollera
              där det behöver kontrolleras. Egenkontrollen som många företagare,
              djurskötare och djuruppfödare har kan man kontrollera.
            </seg>
            <seg n="da2c6769">
              Vad gäller minkarna har jag flera gånger tagit upp de viktiga
              föreskrifter som kommer. Sara Karlsson har ingen mer replik, men
              det hade varit intressant att få reda på vad Socialdemokraterna
              menar med att ha satt ned foten. Vill ni att minkuppfödningen
              ska upphöra bums? Eller ser ni att det finns seriösa uppfödare
              och att det är okej att föda upp djur för päls så länge det finns
              en god djuromsorg? Vad är grunden i er politik?
            </seg>
          </u>
          <note type="speaker" n="22bfc080">
            Anf. 62 PER ÅSLING (C):
          </note>
          <u who="per_asling_f81bf3" xml:id="i-ce6e10f4c1d68726-0" n="01ed52fb">
            <seg n="856326b4">
              Herr talman! Djur ska ha det bra och skötas väl. Sverige är ett
              av de länder i världen som har bäst skydd för djur. Centerpartiet
              och alliansregeringen jobbar för att vi ska ha samma goda djurskydd
              i hela EU. En ko utanför Madrid ska ha det lika bra som en ko
              utanför Mariefred.
            </seg>
            <seg n="ba7225a6">
              Det är av stor vikt att Sverige fortsätter driva djurskyddsfrågan
              i EU och håller efter så att andra länder följer överenskomna
              beslut.
            </seg>
            <seg n="a69ca943">
              Som föregångsland är det värdefullt att Sverige har ett starkt
              djurskydd i alla led, både när det gäller lagstiftning, branschpraxis
              och i utövandet på enskilda gårdar. Sverige ska i alla sammanhang
              och inom EU arbeta för att de svenska ambitionerna ska vara riktmärke
              för övriga länder. Ett starkare djurskydd i andra länder utjämnar
              den nu snedvridna konkurrensen.
            </seg>
            <seg n="d7acae83">
              För att behålla och öka den svenska djurproduktionen är det angeläget
              att svensk lag inte inför ytterligare pålagor för en redan hårt
              utsatt näring. Vi måste värna den svenska djurproduktionen så
              att inte fler gårdar slås ut, för då blir följden att importen
              ökar av kött och mjölk från djur som har haft det sämre. Jag ställer
              frågan: Vad har vi då vunnit?
            </seg>
            <seg n="505af940">
              En sådan risk föreligger med det tillkännagivande som oppositionen
              nu enats om och som gäller ett nationellt förbud mot kastrering
              av smågrisar utan bedövning.
            </seg>
            <seg n="a2a31ca7">
              Om det skulle ha undgått oppositionspartierna kan jag meddela
              att svensk grisnäring går på knäna. Statistik från Svenska Djurhälsovården,
              som samlar en stor del av landets grisuppfödare, visar att 10
              procent av organisationens medlemmar lagt ned sin verksamhet under
              årets första tre månader. Det motsvarar ett grisföretag per dag.
            </seg>
            <seg n="769f47a4">
              Herr talman! I kölvattnet av den tyska dioxinskandalen får jag
              nästan dagligen ta emot telefonsamtal från förtvivlade bönder
              med en enda uppmaning: Gör något! Det vore djupt olyckligt om
              en lag mot kastrering blev riksdagens svar. Att lägga ännu mer
              sten på bördan gör inte saken bättre. Avvecklingen av svensk grisnäring
              är ett allvarligt hot mot jobben, tillväxten på landsbygden och
              mot svenska konsumenters möjlighet att hitta svenskt kött i kyldiskarna.
            </seg>
            <seg n="dccdf06f">
              Herr talman! Låg mig göra kammaren observant på att EU-kommissionen
              tillsammans med grisnäringen i Europa redan skapat ett frivilligt
              avtal med målet att all kastrering genom operation av grisar ska
              upphöra 2018 och att ett delmål är att kastrering ska utföras
              med bedövning från och med 2012.
            </seg>
            <seg n="9ad2be86">
              Det är en frivillig överenskommelse som vi i Centerpartiet välkomnar.
              Låt oss invänta resultatet från denna gränsöverskridande överenskommelse
              innan vi går fram med ett ensidigt nationellt förbud. Sedan får
              vi återkomma till riksdagen om det skulle visa sig att den frivilliga
              överenskommelsen inte får önskad effekt.
            </seg>
            <seg n="e40733c4">
              Vad gäller tillkännagivandet om att regeringen ska ta initiativ
              för att korta djurtransporterna är det något som regeringen redan
              arbetar aktivt med. Men det är frustrerande att beslutsprocessen
              inom EU tar så lång tid. Därför är det angeläget att frågorna
              har fortsatt hög prioritet.
            </seg>
            <seg n="428c1ea0">
              Det måste ändå konstateras att svenska regeringar sedan 1990-talet
              har arbetat föredömligt gentemot övriga EU-länder för att driva
              frågor om djurtransporter och god djurhållning. Margareta Winberg
              satte som jordbruksminister dessa viktiga frågor på den europeiska
              dagordningen. Det har börjat röra på sig i Bryssel, och det är
              den rörelsen vi behöver hjälpas åt att förstärka. Jag är övertygad
              om att det är näst intill konsensus mellan partierna i den här
              kammaren i dessa frågor, vare sig det handlar om transporttider,
              viloperioder eller utrymme.
            </seg>
            <seg n="a0ba4e9a">
              Herr talman! Den svenska regeringen har också tydligt deklarerat
              att den tänker arbeta för bättre djurskyddsregler vid transporter
              i kommande förhandlingar. Landsbygdsministern brukar ofta framhålla
              att det är bättre att transportera kött än levande djur.
            </seg>
            <seg n="593be0f6">
              I det sammanhanget vill jag särskilt lyfta fram regeringens satsning
              för att främja utvecklingen av lokala små slakterier. Under fyra
              år har 48 miljoner kronor satsats på detta. Bland annat har köttkontrollavgiften
              subventionerats. Vidare har godkännandeavgiften på 36 000 kronor
              för slakterier slopats. Dessa insatser har lett till att Livsmedelsverket
              sedan 2007 har godkänt 18 nya slakterier. Detta är mer än hälften
              av de småskaliga slakterier som i dag är i gång. För närvarande
              behandlas ytterligare 14 nya ansökningar om godkännande.
            </seg>
            <seg n="732a6b8f">
              Denna utveckling bidrar till att förbättra djurens välfärd och
              skapar nya arbetstillfällen, fler företag och därmed lokal utveckling
              på den svenska landsbygden. Dessutom svarar det upp till konsumenternas
              ökande efterfrågan på närproducerad mat.
            </seg>
          </u>
          <note type="speaker" n="34419b21">
            Anf. 63 SARA KARLSSON (S) replik:
          </note>
          <u who="sara_karlsson_6c50ab" xml:id="i-b24170ab09d32bcb-3" n="d91f6e12">
            <seg n="fd966006">
              Herr talman! Vi socialdemokrater delar Per Åslings oro för den
              svenska grisnäringen. Men då tycker jag att man måste fråga sig
              hur man tror att den svenska grisnäringen ska kunna stå sig i
              konkurrensen genom en sänkt eller en höjd nivå på djurvälfärden?
              Vi tror på det senare, att det är den svenska djurvälfärden som
              kan göra att den svenska grisnäringen klarar sig i konkurrensen.
              Men då krävs det också att man vidtar andra åtgärder som stöder
              den svenska grisnäringen, till exempel en obligatorisk ursprungsmärkning.
              Där agerar inte regeringen. Varför inte? Om det är så viktigt,
              om kanske framför allt Centerpartiet bär på den oron, varför agerar
              man inte?
            </seg>
            <seg n="87389324">
              Du pratade om att det var någon som hade uppmanat till att göra
              någonting. Men gör någonting, ni som sitter i regeringsställning!
            </seg>
            <seg n="3be80956">
              Jag funderar också om man skulle kunna jobba mer strategiskt
              med livsmedelsfrågorna i Sverige. Det tycker vi från oppositionen
              att man ska göra. Regeringen tar fram Matlandet Sverige som i
              och för sig är ett bra initiativ men inte tillräckligt för att
              säkra livsmedelsproduktionen. Varför gör inte regeringen något?
            </seg>
          </u>
          <note type="speaker" n="8632da3e">
            Anf. 64 PER ÅSLING (C) replik:
          </note>
          <u who="per_asling_f81bf3" xml:id="i-ce6e10f4c1d68726-1" n="01ed52fb">
            <seg n="06cee375">
              Herr talman! Den svenska grisnäringen lever under stor press.
              Alla pålagor som Sveriges riksdag lägger på grisnäringen innebär
              att den kommer att slås ut. De åtgärder vi beslutar om här måste
              i stället vara inriktade på att stärka den svenska grisnäringen.
              Vi måste jobba för att se till att konkurrenssituationen i Sverige
              blir mer likvärdig med den i jämförbara länder som vi har att
              konkurrera med. Den krassa verkligheten är ju att en väldigt stor
              del av prisbildningen på produkter sker internationellt, men kostnaden
              skapas i stor utsträckning utifrån de lagar och regler som gäller
              i Sverige. Det är därför vi varnar för att i detta läge, vid sämsta
              tänkbara tidpunkt, lägga ytterligare kostnader på grisnäringen.
            </seg>
            <seg n="d4439655">
              När det gäller ursprungsmärkningen vill jag lyfta fram vad näringen
              i form av LRF har gjort tillsammans med handelskedjorna. Jag tycker
              att det är ett föredöme när man nu har kommit överens om att märka
              de svenska produkterna. Det skapar en tydlighet gentemot svenska
              konsumenter som är värdefull.
            </seg>
            <seg n="300e470e">
              Men låt mig också göra kammaren observant på att Sverige och
              Sveriges regering i form av landsbygdsminister Erlandsson i EU
              har jobbat för att ursprungsmärkning ska införas. Det arbetet
              har startats upp, och man har därmed kommit i gång med att försöka
              hitta en gemensam hållning till ursprungsmärkning inom EU.
            </seg>
          </u>
          <note type="speaker" n="64df8a5b">
            Anf. 65 SARA KARLSSON (S) replik:
          </note>
          <u who="sara_karlsson_6c50ab" xml:id="i-b24170ab09d32bcb-4" n="d91f6e12">
            <seg n="6013755c">
              Herr talman! Jo, vi är medvetna om att den svenska grisnäringen
              befinner sig under stor press, och vi delar oron, precis som jag
              sade. Men jag undrar om jag ska tolka Per Åsling som att han tycker
              att den svenska grisnäringen ska sänka nivån på djurvälfärden
              för att klara sig i konkurrensen. Vi tror inte det. Lyssnar man
              på näringen hör man att de inte heller vill göra det. Det de vill
              ha är en obligatorisk ursprungsmärkning.
            </seg>
            <seg n="f14ce458">
              Det som Eskil Erlandsson jobbar för är en frivillig märkning.
              Han är inte beredd att gå fram med och arbeta för en obligatorisk
              ursprungsmärkning, som vi från oppositionen och näringen vill
              ha.
            </seg>
            <seg n="e3622e58">
              Det näringen också efterfrågar är att man ska jobba mer strategiskt
              med frågor som rör livsmedelsproduktionen i Sverige. De vill också
              att man ska jobba mer aktivt med offentliga upphandlingar.
            </seg>
            <seg n="82051a30">
              Därför undrar jag: Ska jag tolka Per Åsling som att han tycker
              att den svenska grisnäringen ska klara sig genom att sänka nivån
              på djurvälfärd? Eller ska man klara sig genom att ha en hög nivå
              på djurvälfärden? Vad är då regeringen beredd att göra för att
              stötta den svenska livsmedelsproduktionen och den svenska grisnäringen
              i det arbetet?
            </seg>
          </u>
          <note type="speaker" n="6d33f33c">
            Anf. 66 PER ÅSLING (C) replik:
          </note>
          <u who="per_asling_f81bf3" xml:id="i-ce6e10f4c1d68726-2" n="01ed52fb">
            <seg n="9813a693">
              Herr talman! Vi vill definitivt inte sänka ambitionen när det
              gäller den svenska djurvälfärden. Men vi tycker att en prioriterad
              fråga är att jobba inom EU för att skapa bättre konkurrensvillkor
              och kostnadsvillkor för svensk produktion kontra den europeiska.
              Det är på så sätt vi kan stärka svensk livsmedelsproduktion, som
              är väldigt viktig.
            </seg>
            <seg n="0822b715">
              Jag har i denna talarstol flera gånger tidigare pratat om det
              strategiska greppet att satsa på Matlandet Sverige. Det är första
              gången i modern tid som en landsbygdsminister, tidigare jordbruksminister,
              har pekat ut behovet av att stärka svensk livsmedelsproduktion
              och att öka volymerna. Jag tycker att en rimlig målsättning är
              att Sverige ska producera lika mycket livsmedel som konsumeras.
              Dessutom skulle det innebära att vi skapar tillväxt, utveckling
              och många jobb på landsbygden men även närproducerade livsmedel
              en trend som växer väldigt starkt i Sverige, tillsammans med den
              ekologiska efterfrågan, som vi vet är stark och som i sig är positiv
              från många synpunkter.
            </seg>
            <seg n="a553412e">
              Avslutningsvis: Det är klart att upphandlingen är en oerhört
              viktig fråga. Vi har varit pådrivande i olika sammanhang för att
              det i upphandlingssammanhang inom den offentliga sektorn ska ställas
              samma krav i fråga om hur djuren har det när det gäller djurvälfärd,
              med grisar som inte är fixerade och kor som betar. Det är angeläget
              att detta tillämpas över hela landet i samband med offentlig upphandling.
            </seg>
          </u>
          <note type="speaker" n="46e6a7aa">
            Anf. 67 KEW NORDQVIST (MP) replik:
          </note>
          <u who="kew_nordqvist_51f97a" xml:id="i-9fd6fddcae4e6a94-0" n="a241bcd2">
            <seg n="ae908259">
              Herr talman! Den 17 januari fick jag med anledning av dioxinskandalen
              i Tyskland tillfälle att fråga landsbygdsminister Eskil Erlandsson
              vad man skulle göra för att möta det vi då såg skulle bli en dumpning
              av tyskt griskött i Sverige. Jag frågade också om obligatorisk
              ursprungsmärkning. En annan väg är också att underlätta vid den
              offentliga upphandlingen.
            </seg>
            <seg n="55e4a740">
              Jag fick aldrig något bra svar. Vi har sedan sett konsekvenserna.
              Näringen plågas hårt. Jag delar din uppfattning på den punkten.
            </seg>
            <seg n="fab7e4c9">
              Men avsikten är inte att lägga sten på börda. Med immunokastrering
              får man 1 ½ procents lägre dödlighet och bättre köttansättning,
              vilket ger mer betalt vid avräkningen mot slakteriet. Det är inte
              bara vad jag säger, utan det säger Johan Beck-Friis från Veterinärförbundet
              som Anita Brodén talade väl om för en liten stund sedan.
            </seg>
            <seg n="c19f106d">
              Då är min fråga: Om det nu visar sig att det ekonomiskt inte
              är någon skillnad, vad är det då som talar för att vi inte kan
              införa detta? Varför, Per Åsling?
            </seg>
          </u>
          <note type="speaker" n="44cf8331">
            Anf. 68 PER ÅSLING (C) replik:
          </note>
          <u who="per_asling_f81bf3" xml:id="i-ce6e10f4c1d68726-3" n="01ed52fb">
            <seg n="4dbfeee2">
              Herr talman! Tack för frågan!
            </seg>
            <seg n="81e0f307">
              Inom grisnäringen anser man inte att den åtgärd som oppositionen
              föreslår när det gäller förbud mot kastrering skulle innebära
              att man kan ta ut mer på marknaden, och jag måste lita på deras
              bedömning.
            </seg>
            <seg n="62fa50b8">
              Men det är angeläget att vi i Sverige ser till att nyttja den
              överenskommelse som är fattad mellan Europeiska unionen och grisnäringen,
              en överenskommelse som innebär att bedövning ska tillämpas från
              och med nästa år vid kastrering av grisar och att det kirurgiska
              ingreppet ska plockas bort helt på några års sikt. Det tror jag
              är den viktiga, stora, möjliga framgången för svensk grisnäring
              att se till att vi har en hög ambitionsnivå men inte dra på oss
              större kostnader än vad vår omvärld gör kortsiktigt.
            </seg>
            <seg n="e12edf9a">
              Den höga svenska ambitionsnivån när det gäller lagstiftning,
              praxis och tillämpning på gårdarna innebär att vi har bättre djurvälfärd
              i Sverige än i andra länder. Jag hoppas att det uppskattas av
              konsumenterna.
            </seg>
          </u>
          <note type="speaker" n="77dab566">
            Anf. 69 KEW NORDQVIST (MP) replik:
          </note>
          <u who="kew_nordqvist_51f97a" xml:id="i-9fd6fddcae4e6a94-1" n="a241bcd2">
            <seg n="bc358fe3">
              Herr talman! Det hoppas jag också.
            </seg>
            <seg n="096d881b">
              Man behöver inte ta ut högre pris på marknaden om man inte får
              högre nettokostnad. Det var det som låg i min fråga. Dessutom
              kan man ur konkurrenssynpunkt hänvisa till högre djurvälfärd.
            </seg>
            <seg n="145e96d2">
              Frågan är igen: Varför kan ni inte gå med på immunokastreringen,
              om det visar sig att det inte är någon extra kostnad för näringen?
            </seg>
          </u>
          <note type="speaker" n="233dc6f8">
            Anf. 70 PER ÅSLING (C) replik:
          </note>
          <u who="per_asling_f81bf3" xml:id="i-ce6e10f4c1d68726-4" n="01ed52fb">
            <seg n="c058614f">
              Herr talman! Det verkar som om du, Kew, inte har klart för dig
              hur alarmerande situationen inom den svenska grisnäringen är.
              När det under det här året har slagits ut flera gårdar än någonsin
              tidigare och när det av ekonomiska skäl inte sker någon nysatsning
              kan vi inte börja riskera näringen, vilket skulle bli fallet.
            </seg>
            <seg n="437428c5">
              Kan näringen ta ut ett högre pris på marknaden är det något som
              kommer vid ett senare tillfälle.
            </seg>
            <seg n="8fccfea3">
              Jag säger som jag sade alldeles nyss, att vi måste lyssna på
              näringen. Där gör man en samlad bedömning, och det är därför av
              största vikt att vi ser till att svensk grisproduktion kan fortleva
              och på sikt öka så att svenska konsumenter ska kunna välja svenskt
              griskött och svenska kotletter när man handlar. Jag tror att svenska
              konsumenter önskar det.
            </seg>
          </u>
          <note type="speaker" n="7d64f9cd">
            Anf. 71 JOSEF FRANSSON (SD):
          </note>
          <u who="josef_fransson_b32cdd" xml:id="i-9bef4fd6495338c0-0" n="19134424" next="i-3a7dbaa8e7791078-0">
            <seg n="2460a1d7">
              Herr talman! Jag vill inledningsvis börja med att yrka bifall
              till reservationerna 9 och 16.
            </seg>
            <seg n="39c0578c">
              Sverige har kanske världens mest omfattande och djupgående djurskyddslagstiftning.
              Det är något som jag tycker att vi ska vara stolta över. Man kan
              bedöma en nations moral efter hur den behandlar sina djur, sade
              Mahatma Gandhi. Jag tycker att det ligger mycket i det.
            </seg>
            <seg n="af215189">
              Vi vill så klart alla ha ett gott djurskydd. Men svenska livsmedelsproducenter
              har redan en stor ekonomisk börda, vilket resulterar i att produktionen
              förläggs till länder där man över huvud taget inte bryr sig om
              djurens välmående. Som bekant är det inte förbjudet att importera
              kött som har producerats under usla omständigheter ur djurskyddssynpunkt.
            </seg>
            <seg n="148c2b2f">
              Vi i Sverigedemokraterna vill arbeta fram ett förslag till lagstiftning
              som ger bästa möjliga djurskydd och samtidigt stöder vårt hårt
              ansatta svenska jordbruk.
            </seg>
            <seg n="27231970">
              Som alla känner till har vi dock i praktiken små möjligheter
              att styra över vårt eget jordbruk i Sverige i och med EU-medlemskapet.
              Om vi i Sverige vill värna djurvälfärden blir det som bekant problematiskt
              ur konkurrenshänseende med de extra kostnader som svenska lantbrukare
              får bära men som lantbrukare i andra länder slipper.
            </seg>
            <seg n="95001e56">
              Det enda riktiga borde förstås vara att ställa samma krav på
              djurskydd på de animaliska produkter som vi importerar som de
              krav som ställs på våra egna lantbrukare. Annars blir självfallet
              vår djurskyddspolitik kontraproduktiv, och produktionen flyttar
              till ställen där kraven och således kostnaderna är lägre.
            </seg>
            <seg n="0dddab78">
              Ute i kommuner och landsting råder stor oklarhet om ifall man
              tillåts upphandla livsmedel som tar hänsyn till miljö- och djurskyddskrav.
              Konkurrensverket säger nej, medan Miljöstyrningsrådet är av motsatt
              uppfattning.
            </seg>
            <seg n="3ae1899a">
              I ett aktuellt rättsfall har ett grossistföretag dragit Sigtuna
              kommun inför domstol, med hänsyn till EU-rättsliga principer.
              Kraven som Sigtuna kommun ställde vid upphandlingen är åtminstone
              enligt mig högst rimliga, nämligen att djuren får transporteras
              högst åtta timmar till slakt, att antibiotikabehandling ska ske
              endast när det är veterinärmedicinskt motiverat och att djuren
              ska vara bedövade före avblodning.
            </seg>
            <seg n="3c35519f">
              Man ska förvisso vara försiktig med att föregå utslaget i detta
              mycket intressanta rättsfall. Men jag gissar att vi i vanlig ordning
              får vika ned oss för våra överhögheter nere i Bryssel.
            </seg>
            <seg n="76ad8fb8">
              Sverigedemokraterna ställer sig bakom motionsyrkandet från Miljöpartiet
              om att Sverige i WTO-förhandlingarna ska driva på för att djurskyddskrav
              inte ska betraktas som handelshinder utan att samma djurskyddskrav
              ska gälla för djur och animaliska produkter som importeras som
              för djur som föds upp i Sverige.
            </seg>
            <seg n="d2fdeb63">
              Det är viktigt inte minst med tanke på hur vi ser att ritualslaktat
              kött alltmer letar sig in i den svenska handeln och i svenska
              skolmatsalar. Det är kött där djurens halsar under grymma former
              skärs upp medan djuren fortfarande lever och är vid medvetande.
            </seg>
            <seg n="c06f06e1">
              Det har redan talats en del om kastrering av smågrisar. Det tänker
              också jag tala om. Vi har ställt oss bakom motionen om ett förbud
              mot obedövad kastrering av smågrisar. Mer än 4 000 smågrisar genomgår
              detta plågsamma ingrepp varje dag. Alliansregeringen försvarar
              denna mycket plågsamma metod med argument och kostnadsskäl. Jag
              förstår argumentationen, men jag har svårt att acceptera argumentet.
            </seg>
            <seg n="7f9c30b0">
              Obedövad kastrering orsakar självklart stor smärta och är något
              som Sverigedemokraterna inte kan acceptera, trots den eventuella
              kostnadsökning som ett förbud innebär.
            </seg>
            <seg n="819e7529">
              Svensk grisnäring går redan på knäna, och det kan inte skyllas
              på några andra än på alliansregeringen. Enligt LRF kommer jordbrukssektorn
              att få pålagor i fråga om energi och diesel under de närmast kommande
              åren med upp till 1 miljard per år sätt det i relation till de
              relativt små pengarna för kastreringen! Dessa pålagor läggs dessutom
              på Europas redan högsta dieselskatt.
            </seg>
            <seg n="07d3dec9">
              Jag kan utan omsvep säga att jag är oroad över svenska grisfarmares
              möjligheter till verksamhet i Sverige. Grisfarmare tvingas dagligen
              att lägga ned. Det är med sorg jag ser att vår livsmedelsproduktion
              successivt flyttar till andra länder. Men med tanke på att vi
              i Sverige är ganska ensamma i Europa om att fortfarande kastrera
              helt obedövat blir det ganska ihåligt att hänvisa till konkurrensskäl
              i just denna fråga. Här ligger nämligen länder som Norge, Danmark,
              Tyskland och Nederländerna och många andra länder långt före Sverige.
            </seg>
            <seg n="12f1c645">
              Jag är faktiskt övertygad om att vi kommer att kunna lösa frågan
              om kastrering på ett sätt som tillfredsställer alla parter, men
              det är uppenbart att pressen från en samlad opposition krävs för
              att landets verkställande makt ska agera. I Schweiz har man löst
              grisböndernas merkostnad med en fond som till största delen finansieras
              av detaljhandelskoncernerna. Kanske kan detta vara en modell även
              för Sverige. Eller så kan vi kanske göra som LRF föreslår och
              inrätta en djurvälfärdsersättning som kompenserar bönderna för
              deras djurskyddsåtaganden. Så länge vi är bakbundna av EU och
              inte kan ställa krav på att djuren behandlas väl när det gäller
              de livsmedel vi importerar tycker jag att detta är en högst intressant
              tanke.
            </seg>
            <seg n="34064e55">
              Herr talman! Sverigedemokraterna vill verka för att minska de
              sträckor som djur transporteras till slakt. Det är ganska uppenbart
              att vi egentligen är ganska eniga om den här frågan, alla ledamöter
              av miljö- och jordbruksutskottet. Det har inte minst motionsbehandlingen
              och debatten i dag visat.
            </seg>
            <seg n="c8745fd0">
              En fråga som dock inte vunnit majoritet i utskottet är frågan
              om exportbidrag när det gäller levande djur. EU betalar tragiskt
              nog ut subventioner för transporter av djur över mycket långa
              sträckor. Detta kan aldrig vara acceptabelt. Landsbygdsminister
              Eskil Erlandsson har förvisso uttalat en hållning från regeringens
              sida att exportbidragen ska avvecklas, men fram till så har skett
              tycker jag faktiskt att det är fullt rimligt att Sverige helt
              sonika tackar nej till dessa subventioner. Dessa subventioner
              bryter mot alla intentioner från partierna i Sveriges riksdag
              gällande djurtransporter.
            </seg>
            <seg n="c6be0852">
              Jag ska också beröra frågan om minkfarmning och minkarna. Det
              har varit en mycket het fråga, som alla vet. Det är många mejl
              i inkorgen. Minkfarmning i Sverige är en fråga som väcker starka
              känslor och har så gjort under lång tid.
            </seg>
            <seg n="570a9414">
              Sverigedemokraterna är i nuläget inte beredda att stödja de motioner
              som är väckta i ämnet vilka åtminstone enligt min uppfattning
              syftar till indirekt näringsförbud, även om man inte vill säga
              det rakt ut. Vi är faktiskt inte helt avvisande till ett förbud
              mot minkfarmning, men då måste detta rimligen gälla all pälsfarmning.
              Och är det ett förbud man vill ha är det ärligare att säga det
              än att hela tiden komma med fler och fler påbud som långsamt stryper
              pälsindustrin. Ett avgörande problem är dock att så länge vi inte
              har ett förbud mot import av päls skulle ett förbud mot svensk
              pälsfarmning snarare öka än minska djurens lidande, eftersom det
              skulle gynna till exempel den kinesiska pälsindustrin, som arbetar
              med fruktansvärda metoder och där djuren ibland till och med flås
              levande. Det enda sättet för Sverige att i realiteten påverka
              efterfrågan på päls är att förbjuda import och försäljning.
            </seg>
            <seg n="a46af85f">
              Det här är nog en fråga som vi får anledning att återkomma till.
              Om några månader kommer ju den statliga utredning där man bland
              annat tittar på minkarnas förhållanden. Men tills vidare avvaktar
              Sverigedemokraterna. Det gör vi innan vi agerar på något sätt
              i den här frågan.
            </seg>
            <seg n="70d0d7ad">
              Till sist, herr talman, måste det sägas att det är glädjande
              att Sverige inom en snar framtid kan få se en lagtext som uttryckligen
              förbjuder tidelag och sexuella övergrepp på djur. Frågan har debatterats
              tidigare, inte minst under förra mandatperioden, då regeringen
              var motvillig till en stark lagstiftning. Denna gång, efter många
              om och men, är dock utskottet samlat i denna fråga, och detta
              är, som sagt, glädjande.
            </seg>
          </u>
          <note n="dc9be209">
            Anf. 72 ANITA BRODÉN (FP) replik:
          </note>
          <u who="josef_fransson_b32cdd" xml:id="i-3a7dbaa8e7791078-0" n="19134424" prev="i-9bef4fd6495338c0-0">
            <seg n="0e89feb4">
              Herr talman! Jag vill gärna ställa några frågor till Josef Fransson
              vad gäller kastrering, för jag tycker att det är viktigt att vi
              är tydliga här.
            </seg>
            <seg n="07daf111">
              Det nämndes att det för Alliansen enbart handlade om en omsorg
              om näringen. Det är en omsorg om näringen, men det är också en
              tillit till de frivilliga system som nu är på gång.
            </seg>
            <seg n="f49da5da">
              Jag vill gärna hänvisa till att branschen är enig om smärtlindring,
              och det viktigaste är nu att vi uppnår målet. Vi är överens om
              att kastrering ska ske smärtfritt. Det ska vara med bedövning.
              Sedan går man kanske vidare med andra sätt nu tappade jag namnet
              på det att behandla grisarna. Jag kommer snart på det namn som
              jag är ute efter.
            </seg>
            <seg n="2cc2e3ec">
              Men den svenska djurhälsovården, kött- och charkföretagen, grisföretagarna
              och LRF har nått en överenskommelse. Man har också nått en överenskommelse
              inom EU. Och det handlar om att man ska kunna kastrera med injektion,
              med en bedövning, från den 1 januari 2012.
            </seg>
            <seg n="36239106">
              Ändå vill Josef Fransson och hans parti tillsammans med oppositionen
              tvinga fram en lagstiftning. Det kan inte gå fortare än vad det
              gör genom den här frivilliga överenskommelsen. Och vi säger från
              Alliansen: Vi kommer noggrant att följa upp att man verkligen
              kommer att leva upp till det här löftet och den överenskommelse
              som man nu gör.
            </seg>
            <seg n="10b85c4b">
              Då känner jag att det som Josef Fransson för fram är inkonsekvent.
              Man talar om betydelsen av att vi nu stöttar näringen och att
              det är viktigt med den nationella produktionen. Samtidigt hävdar
              man att det ska vara en lagstiftning. Hur ser Josef på detta?
            </seg>
          </u>
          <note type="speaker" n="8c19a782">
            Anf. 73 JOSEF FRANSSON (SD) replik:
          </note>
          <u who="josef_fransson_b32cdd" xml:id="i-9bef4fd6495338c0-1" n="19134424" next="i-3a7dbaa8e7791078-1">
            <seg n="643939e9">
              Herr talman! Till att börja med tycker jag att detta är lite
              konstigt. Hur kan en lagstiftning innebära en kostnadsökning om
              den här frivilliga överenskommelsen nu faller ut som det är tänkt
              och det här också tillämpas? Bedövar man smågrisarna gör man ju
              det, och det är precis det som lagstiftningen syftar till. Då
              är det kostnadsneutralt, så att säga. Struntar man i detta och
              fortsätter att skära i de små grisarna är det klart att det är
              billigare.
            </seg>
            <seg n="960521ac">
              Vi ligger efter nästan hela Europa. Vi är ett av få länder, som
              jag har uppfattat det i alla fall, som fortfarande kastrerar fullständigt
              obedövat. Det tycker jag är skamligt, rent ut sagt.
            </seg>
          </u>
          <note n="2b22f1f5">
            Anf. 74 ANITA BRODÉN (FP) replik:
          </note>
          <u who="josef_fransson_b32cdd" xml:id="i-3a7dbaa8e7791078-1" n="19134424" prev="i-9bef4fd6495338c0-1">
            <seg n="a469e7f5">
              Herr talman! Det händer oerhört mycket på det här området. Varje
              vecka hör vi om nya saker. Det var förresten vaccinering som jag
              for efter förut.
            </seg>
            <seg n="2a90b9d0">
              Det som egentligen är en stor poäng är när branschen går före
              och man har en frivillig överenskommelse och höjer sig över lagnivån.
              Då finns det möjligheter att också få en djurvälfärdsersättning.
              Det finns alltså en möjlighet att få en förbättrad ekonomi. Det
              blir inte en förlustaffär att satsa på en djurvälfärd. Det är
              en viktig poäng i det här.
            </seg>
            <seg n="03498277">
              Det andra som är oerhört viktigt är tilliten. Det är det vi har
              hört om här i dag, när branschen många gånger går före. Man visar
              framfötterna och går före när det gäller ursprungsmärkning och
              olika möjligheter och även i detta hänseende.
            </seg>
            <seg n="96f2f0c7">
              Då är det viktigt att låta branschen visa att man klarar detta
              förtroende. Det viktigaste är att det sker. Att vi får detta till
              stånd är ett faktum. Vi har brottats med den här frågan i många
              år, och nu börjar det äntligen ske någonting. Låt då branschen
              visa att man klarar det!
            </seg>
          </u>
          <note type="speaker" n="94c5373a">
            Anf. 75 JOSEF FRANSSON (SD) replik:
          </note>
          <u who="josef_fransson_b32cdd" xml:id="i-9d2873e4abe3362f-0" n="19134424">
            <seg n="f0b3921c">
              Herr talman! Jag vidhåller som sagt att ska man gå före blir
              kostnadsargumentet ganska tandlöst.
            </seg>
            <seg n="ec423717">
              Jag har fått höra om och om igen från allianspartierna att grisnäringen
              redan i dag går på knäna. Precis som jag sade i mitt anförande
              är det helt uppenbart att så också är fallet. Men så var det redan
              innan. Den lagstiftning som ni skräms med är ju inte införd. Varför
              går grisnäringen på knäna redan i dag?
            </seg>
            <seg n="cbaf64d5">
              Naturligtvis har det med EU att göra, men det finns vissa delar
              i det här som vi faktiskt skulle kunna göra någonting åt. Vi skulle
              till exempel kunna reglera våra dieselskatter och energiskatter
              på ett sätt så att vi därigenom kan bli konkurrenskraftiga gentemot
              våra europeiska konkurrenter. Det kanske vore något att titta
              på till att börja med. Det tycker i alla fall jag.
            </seg>
            <seg n="3fa033f6">
              Det är den prioriteringsordning jag skulle vilja se. Sedan kanske
              inte alla är överens om det, men det är det jag förespråkar.
            </seg>
          </u>
          <note type="speaker" n="de95527d">
            Anf. 76 JENS HOLM (V):
          </note>
          <u who="jens_holm_9bd66a" xml:id="i-273079fa14b5df5a-0" n="6af8d419">
            <seg n="eacb29a8">
              Herr talman! Det är ett viktigt betänkande som vi debatterar
              just nu enligt mig ett av de viktigaste som vi har att ta ställning
              till det här året. Det handlar om hur miljontals djur som föds
              upp, transporteras och slaktas i Sverige ska behandlas.
            </seg>
            <seg n="dcdaf40a">
              Det har sagts tidigare att vi har världens bästa djurskyddslagstiftning
              i Sverige, och jag instämmer i att den svenska djurskyddslagen
              på det stora hela är bra. Men annars tycker jag inte att vi har
              särskilt mycket att slå oss för bröstet för, inte i Sverige och
              inte i något annat industrialiserat land i världen heller. Det
              är samma slags industrialiserade, storskaliga och profitmaximerande
              industri uppfödning, transport och slakt av djur i Sverige som
              i resten av den industrialiserade världen.
            </seg>
            <seg n="b03f7a15">
              Och hur skulle det egentligen kunna se annorlunda ut? Vi pratar
              om 80 miljoner kycklingar som slaktas varje år. Vi pratar om 8
              miljoner hönor, 3 miljoner grisar, nästan 2 miljoner nötkreatur
              och 1 miljon minkar. Det skulle vara helt omöjligt att låta alla
              dessa djur gå utomhus och bete sig naturligt. Ändå kräver vår
              djurskyddslag att djuren ska ha rätt till ett naturligt beteende.
            </seg>
            <seg n="7125e2d7">
              Vi politiker har alltså ganska mycket att göra här, både vad
              gäller att stärka lagar och förordningar och att se till att tillämpningen,
              hur det fungerar i praktiken, förbättras avsevärt.
            </seg>
            <seg n="2635e037">
              Vi kan ta kycklingarna i Sverige som exempel. För knappt hundra
              år sedan växte en nyfödd kyckling till ungefär 1 ½ kilos vikt
              på ungefär 120 dagar. I dag går det i den industrialiserade formen
              av broileruppfödning i Sverige på 35 dagar. Det är ungefär tre
              gånger snabbare i dag än för knappt hundra år sedan.
            </seg>
            <seg n="d8935968">
              Det är klart att kycklingen är den som betalar priset för detta.
              Det gör ont för kycklingen att nästan äta ihjäl sig. I de hangarer
              där kycklingarna föds upp, där det finns kanske 10 00020 000 kycklingar
              och 25 kycklingar på varje kvadratmeter, får de äta så gott som
              hela tiden. De växer för fort. De får skelettskador. Hos en del
              kycklingar går benen av. Deras hjärtan hinner ofta inte med att
              pumpa ut tillräckligt med blod när de omsätter så otroligt mycket
              energi. Man går dagligen och plockar bort kycklingar som fått
              skador eller som helt enkelt kollapsar på golvet i svenska kycklinganläggningar.
            </seg>
            <seg n="89ed8279">
              Transporten av kycklingarna och det stora antalet djur som dör
              när man trycker ned dem i lådor där de inte ens kan vända sig
              ska vi inte tala om. Man staplar upp dem på lastbilar. Kycklingar
              som är längst in kan dö av värmeslag för att det blir så många
              djur. Kycklingar som är längst ut kan dö av kylan för att det
              blir för kallt längst ut på kanten vid transporten.
            </seg>
            <seg n="5c127b5f">
              Jag har själv varit på ett ganska stort antal kycklinguppfödningar
              i Sverige. Jag har sett detta med egna ögon. Jag har sett hur
              man plockar bort döda och skadade kycklingar därför att de helt
              enkelt inte klarar av den här formen av uppfödning eller transport.
            </seg>
            <seg n="9938c418">
              Trots detta slår vi oss ofta för bröstet i Sverige för att vi
              har världens bästa djurskydd. För drygt ett år sedan kom rapporten
              Världens bästa djurskydd? från Sveriges största djurrättsorganisation.
              Den rapporten konstaterar att under de senaste åren, om vi nu
              ska göra lite partipolitik av de här otroligt viktiga etiska frågorna,
              har det inte gått framåt för djuren utan bakåt. Djuren har fått
              det ännu sämre sedan 2006, då den borgerliga regeringen tog över.
            </seg>
            <seg n="612f8963">
              Den borgerliga regeringen var snabb med att inte implementera
              det rödgröna förslaget om att förbjuda pälsdjursuppfödning. Den
              borgerliga regeringen avskaffade sommaren 2007 Djurskyddsmyndigheten,
              en helt unik myndighet som hade inrättats som den första i världen
              just för att vi skulle få ett bättre skydd av djuren, till exempel
              genom att koordinera och hjälpa till vid djurskyddskontroller
              och se till att lagar och regler följdes. Detta tog den borgerliga
              regeringen bort.
            </seg>
            <seg n="56c21f65">
              Man har omorganiserat djurskyddskontrollerna, så i dag görs bara
              hälften så många djurskyddskontroller som gjordes innan den så
              kallade reformen. Vi skulle behöva göra minst dubbelt så många.
              Listan kan göras ganska lång över det borgerliga sveket mot djuren.
            </seg>
            <seg n="0f54701b">
              Ändå är jag i alla fall lite glad att vi i det här betänkandet
              föreslår tre modesta steg framåt för djuren. Vi förbjuder sex
              med djur, alltså tidelag. Vi är alla överens om att det ska förbjudas,
              och det är bra.
            </seg>
            <seg n="aaea39bf">
              Vi riktar också en skarp uppmaning till regeringen att man ska
              driva på för kortare djurtransporter inom EU, att man ska driva
              på för större ytor för djuren och att man ska satsa på mobila
              slakterier. Jag hoppas verkligen att det går igenom och att de
              borgerliga partierna inte lyckas stoppa det.
            </seg>
            <seg n="f820b7e1">
              Vi får också förhoppningsvis ett förbud mot kastrering av grisar
              utan bedövning. Även det är en landvinning för djuren.
            </seg>
            <seg n="70da5794">
              Jag skulle bara vilja nämna kastreringen utan bedövning, eftersom
              politiker på den borgerliga sidan har tagit upp det i ett antal
              anföranden. Det handlar alltså om 4 000 galtar hangrisar som kastreras
              utan bedövning varje dag. Det är 1 ½ miljon grisar per år. Man
              plockar upp grisarna och skär upp deras testiklar med ett knivliknande
              föremål helt utan bedövning. Känn efter själva, ni som kan, hur
              det skulle kännas! Det är ett fasansfullt ingrepp som jag faktiskt
              inte förstår hur vi tidigare har kunnat tillåta här i Sverige.
            </seg>
            <seg n="e3be469d">
              I andra länder vaccinerar man mot galtdoften, för den doften
              vill inte konsumenterna ha. Nya Zeeland, Australien, Schweiz och
              Nederländerna är på gång med en så kallad immunovaccinering. I
              Norge har man helt och hållet förbjudit kastrering utan bedövning.
              I Storbritannien och Irland kastrerar man inte heller utan bedövning.
            </seg>
            <seg n="19819ead">
              I går kunde vi se ett inslag på nyheterna med flera bönder i
              Sverige. De vill inte kastrera, och det är också min erfarenhet
              när jag pratar med bönder. Men de säger att slakterierna kräver
              att de kastrerar. Då vore väl en lag en väldigt bra hjälp för
              alla dessa bönder som inte vill kastrera. Med en lag i ryggen
              blir det inget snack om saken, och det blir ingen otillbörlig
              konkurrens heller så att vissa bönder börjar använda immunovaccinering
              eller bedövning, medan andra fortsätter som förut.
            </seg>
            <seg n="b0a34e98">
              Med en bestämmelse mot att man inte får kastrera utan bedövning
              slipper vi det problemet.
            </seg>
            <seg n="9f0092c8">
              Djurskyddskontroller har nämnts tidigare. Jag skulle vilja säga
              till Åsa Coenraads, Anita Brodén, Per Åsling och ni som försvarar
              den nuvarande ordningen: Begär gärna replik på mitt anförande
              så att vi kan diskutera det här mer!
            </seg>
            <seg n="d1f6ded6">
              Antalet djurskyddskontroller har, precis som Sara Karlsson konstaterade,
              gått ned från 23 000 år 2008, det var innan omorganiseringen,
              till 12 800 i fjol, efter omorganiseringen. Antalet kontrollanter
              runt om på länsstyrelserna har rasat med ungefär 20 procent. År
              2008 fanns det totalt 183 kontrollanter. Nu finns det 160 kontrollanter.
              Några särskilda län som jag har kollat upp är Västra Götaland
              som har gått från 32 till 22, Kalmar som har gått från 10 till
              6 och Jönköping som har gått från 9 till 6 kontrollanter som ska
              se till att djurskyddslagen och förordningar följs.
            </seg>
            <seg n="fd7fe98e">
              Ett viktigt skäl till det här är att den borgerliga regeringen
              har avskaffat möjligheten att ta ut en kontrollavgift då kontrollanterna
              är ute. Den kontrollavgift som fanns tidigare gjorde att systemet
              i alla fall delvis var självfinansierande.
            </seg>
            <seg n="3881541f">
              Jag vill också nämna pälsdjursuppfödningen. Det handlar om en
              miljon minkar som varje år försmäktar på svenska pälsfarmer och
              som också slaktas på ett brutalt sätt. Det är en verksamhet som
              har kritiserats gång efter gång av Lantbruksuniversitetet och
              Jordbruksverket. Den statliga pälsdjursutredningen gav, som det
              har konstaterats här, den svenska pälsindustrin till i fjol att
              se till att komma till rätta med de omfattande djurskyddsproblemen
              och problemen med de stereotypa beteendena. Ingenting har hänt.
            </seg>
            <seg n="b23afbc7">
              Nu är det dags för handling. Det är därför vi rödgröna vill ställa
              krav på att de här djuren ska ha rätt till ett naturligt beteende.
              De ska kunna röra sig. De ska kunna klättra. De ska kunna utföra
              sitt jaktbeteende. De ska kunna röra sig i vatten, som de kan
              göra i naturen.
            </seg>
            <seg n="91b752f1">
              Jag tycker att det är tragiskt att de borgerliga återigen sviker
              djuren och inte backar upp minkarna. De tycker att dagens ordning,
              där en miljon minkar plågas på svenska farmer, tydligen är helt
              okej i stället för att vi faktiskt kan se till att djurskyddslagens
              krav på naturligt beteende är det som ska gälla.
            </seg>
            <seg n="b884ff3c">
              Jag har en del andra saker som jag gärna också skulle vilja ta
              upp, men jag hinner inte riktigt det utan för tids vinnande vill
              jag bara passa på att yrka bifall till reservation 3 som handlar
              om att vi rödgröna vill ha ett förbud mot djur på cirkus.
            </seg>
          </u>
          <note type="speaker" n="a1ee1615">
            Anf. 77 IRENE OSKARSSON (KD):
          </note>
          <u who="christina_oskarsson_9f59a4" xml:id="i-14def531b506d9ce-0" n="dfad2bba">
            <seg n="7345ab3e">
              Herr talman! Dagens debatt berör ämnen som engagerar många av
              oss och som jag tror att alla har åsikter om och synpunkter på.
              Vi vill alla att det ska bli en ytterligare förbättring för våra
              djur.
            </seg>
            <seg n="81946c4c">
              Regeringen har alltid många utredningar på gång, viktiga sådana.
              En av de mest intressanta och den svåraste just nu kanske är den
              som Eva Eriksson håller på med, översynen av vår svenska djurskyddslagstiftning.
            </seg>
            <seg n="dae53f0b">
              Herr talman! Jag vill faktiskt återge en hel del ur hennes direktiv,
              för det förklarar också lite grann för den som läser och lyssnar
              på den här debatten varför alliansföreträdarna här i kammaren
              säger: Låt oss vänta ytterligare ett halvår, därför att vi vill
              ha ett konkret och bra underlag att utgå ifrån när vi gör förändringar.
            </seg>
            <seg n="01bf0166">
              Hennes uppdrag är att göra en bred översyn av den samlade djurskyddslagstiftningen,
              både till utformning och till innehåll samt att lämna förslag
              på förändringar i syfte att se till att uppnå minst samma djurskyddsnivå
              som i dag. Liksom dagens lagstiftning ska den utgå från enskilda
              djurs behov samt verka förebyggande, bygga på vetenskap och beprövad
              erfarenhet och så vidare.
            </seg>
            <seg n="500ac916">
              Dessutom ska hon ta upp och se närmare på de frågor som dagens
              betänkande berör och som debatten här har rört sig kring i stort
              sett hela tiden, nämligen hanteringen av förvildade djur, användning
              av djur för sexuella ändamål och hur dagens bestämmelser om naturligt
              beteende kan förtydligas, för vad är det? Sedan djurskyddslagstiftningen
              kom till har mycket hänt på forskningens område i det här sammanhanget.
            </seg>
            <seg n="33d45caa">
              Hon ska också undersöka vilka åtgärder som behöver vidtas för
              att utvecklingen inom avel ska ha ett djurhälso- och djurskyddsperspektiv.
            </seg>
            <seg n="b1608501">
              Herr talman! Jag skulle kunna hålla på längre. Erikssons utredning
              ser jag med spänning fram emot att få läsa. Den kommer nämligen
              att tillföra oss mycket ny kunskap och ett stort underlag för
              vårt fortsatta arbete.
            </seg>
            <seg n="5c0cabc3">
              Mycket av det som tas upp i motionerna tycker jag är av den digniteten
              att det inte ska behandlas förrän utredningen är färdig. Det handlar
              bland annat om hur vi ska hantera förvildade djur och sexuellt
              utnyttjande av djur.
            </seg>
            <seg n="9516ec8d">
              Det senare har debatterats ett antal gånger här i kammaren, inte
              minst under förra mandatperioden. I sak, herr talman, är vi, oavsett
              vilket parti vi tillhör, eniga om att det är förkastligt och ska
              förbjudas. Till stora delar är det förbjudet redan i dag därför
              att det ses som djurplågeri och därmed är straffbart. Utskottet
              nämner i dagens betänkande de delar som möjligen skulle kunna
              falla utanför detta, vilket jag personligen har mycket svårt att
              se, men även här väntar jag på vad Eriksson kommer fram till och
              att regeringen efter det, precis som det står i betänkandet, skyndsamt
              ska se till att återkomma hit till riksdagen så att vi kan få
              fatta beslut om lagändringar så att detta blir brottsligt och
              sedan leder till att brottslingar lagförs.
            </seg>
            <seg n="92596f94">
              Här är det också viktigt, herr talman, att vi konstaterar att
              det då också gäller att anmälningar görs i de här frågorna. Det
              gäller i den fysiska bemärkelsen, så att säga när man upptäcker
              att sådant här har skett, men det gäller också det som sker på
              nätet i dag. Anita Brodén hänvisade till ett seminarium förut,
              och det Eva Eriksson berättade där gjorde i alla fall mig mycket
              beklämd och upprörd över vad som sker där när det gäller hur djur
              behandlas i sexuellt syfte.
            </seg>
            <seg n="e9e0f7e9">
              Herr talman! Vi har pratat minkar i den här kammaren i dag igen.
              Sedan ett antal år tillbaka har näringen krav på sig att ta fram
              riktlinjer. Det skulle vara gjort till utgången av 2010. Det var
              väl precis på målsnöret att man kom fram med någonting. Men Jordbruksverket
              har parallellt med detta fört en dialog med näringen och tagit
              fram riktlinjer för inte bara hur minkar utan även andra djur
              i närbesläktade sammanhang ska hanteras.
            </seg>
            <seg n="8c8a3eb9">
              Nu pågår ett arbete på Jordbruksverket med att ta fram föreskrifter
              och riktlinjer för minknäringen. Det välkomnar jag och vi kristdemokrater,
              för alla företag har inte tagit aktiv del i branschens arbete.
              Därför är det viktigt att näringen nu tar den kritik som även
              vi alliansföreträdare har framfört på yttersta allvar och ser
              till att förbättra sina verksamheter, sina företag och sina minkfarmar
              efter de riktlinjer som Jordbruksverket nu tar fram. Därför att,
              herr talman, om pälsnäringen inte skulle bedrivas här i Sverige
              kommer dessa djur att födas upp och slaktas, för att pälsen ska
              användas, någon annanstans än här. Jag föredrar att vi kan ha
              det här företagandet kvar, men då måste också företagarna själva
              se till att följa de riktlinjer som finns.
            </seg>
            <seg n="eee90e3b">
              Herr talman! Det är mycket som har sagts om djurs situation och
              djurs beteenden. En sak som togs upp av flera talare före mig
              är hur vi hanterar djurens sista resa, det vill säga vägen till
              slakt. Det är ju så att Sverige har gått i bräschen även på det
              här området och gör så inom EU för att förkorta transporterna.
              Vi har i nuvarande alliansregerings regi satsat ett antal miljoner
              varje år på att småskalig slakt ska kunna förverkligas här i Sverige.
              Det är ett bidrag till detta.
            </seg>
            <seg n="244a8ac5">
              Ett annat bidrag är alltså att vi inom den europeiska gemenskapen
              jobbar otroligt intensivt med de här frågorna för att få till
              bestämmelser som täcker hela Europa och som gör att transporterna
              av djuren blir mer drägliga. Det finns mycket där som behöver
              göras. Det är skönt att se att vi i det sammanhanget faktiskt
              har ett enigt utskott.
            </seg>
            <seg n="ad8c6f2e">
              Herr talman! Vi har också i dag tagit upp ett förslag som riskerar
              att slå undan fötterna på en hel näringsgren om det vinner bifall
              i kammaren kastrering av smågrisar.
            </seg>
            <seg n="bd61e5bb">
              Är detta då bara en näringsfråga och ingenting annat? Jo, det
              är just någonting annat, för även här ska vi se en helhet när
              det gäller hur grisarna hanteras av svenska uppfödare kontra hur
              det är annorstädes i Europa eller världen.
            </seg>
            <seg n="6520862b">
              Herr talman! Jag vill påstå att vi totalt sett har den bästa
              grisuppfödning vi kan se. Ingenting är dock så bra att det inte
              kan bli bättre. Det har även den svenska näringen sett. Tillsammans
              har vi tidigare hört här vad näringen, LRF och konsumentleden
              har kommit överens om ska göras på både svensk och europeisk nivå.
              Då är det konstigt att vi inte låter det arbetet fortgå, för i
              det arbetet har man sagt att kastrering ska ske med bedövning
              och smärtlindring att gälla från år 2012 och att operationsingrepp
              ska vara helt borta år 2018.
            </seg>
            <seg n="72b2421a">
              Jag tror att det var Anita Brodén som sade att här sker en utveckling
              varje vecka. Under debatten nu har jag suttit och läst ett pressmeddelande
              från en organisation som konstaterar: Vi är inte tillfreds ännu
              med det material som finns. Vi vill se mer av forskning och utveckling.
              Vi vill låta besättningar praktisera detta för att se om det verkligen
              är den bästa tekniken att använda i Sverige med de förutsättningar
              som råder här.
            </seg>
            <seg n="7ad094c3">
              Om vi här i kammaren skulle lagstifta i nämnda riktning eller
              kräva att regeringen tar fram ett förslag skulle det även om det
              inte är en kostnadsaspekt i sådan omfattning som en del gör gällande
              mentalt för näringsidkaren verkligen vara sista droppen just nu.
            </seg>
            <seg n="741060f5">
              Herr talman! Då har vi konstaterat kommer riksdagen att ha fattat
              ett beslut som gör att vi kommer att ha betydligt färre grisar
              uppfödda under rimliga omständigheter. Men vi kommer inte att
              äta mindre griskött i Sverige. Den ekvationen är för mig den sämsta
              möjliga.
            </seg>
            <seg n="3a0ecfd9">
              Därför skulle jag i stället vilja se att vi med stor glädje och
              stor energi följer det som nu görs av näringen själv och därmed
              sätter trycket på att det ska gå vidare i den riktning som vi
              ser samt att forskning och annat kan komma i takt med vad som
              är viktigt att göra.
            </seg>
          </u>
          <note n="469bf91d">
            Med detta, herr talman, yrkar jag bifall till utskottets förslag
            i betänkandet med undantag av punkt 8 där jag yrkar bifall till
            reservation 8.
          </note>
          <note type="speaker" n="9d72b76d">
            Anf. 78 JENS HOLM (V) replik:
          </note>
          <u who="jens_holm_9bd66a" xml:id="i-273079fa14b5df5a-1" n="6af8d419">
            <seg n="f5532dd6">
              Herr talman! Jag skulle vilja ställa en fråga till Irene Oskarsson:
              Om man lägger ned Djurskyddsmyndigheten och halverar antalet djurskyddskontroller
              och om man röstar mot ett kastreringsförbud och mot hårdare krav
              på pälsindustrin kan man väl inte, Irene Oskarsson, säga att det
              då blir bättre för djuren?
            </seg>
            <seg n="99edc5a6">
              Vidare gäller det pälsindustrin. Du sade att ifall våra hårdare
              krav på pälsindustrin träder i kraft krav som innebär att djuren
              ska kunna bete sig naturligt finns risken att verksamheten flyttar
              utomlands. Jag tycker att det lite grann låter som när klimatskeptikerna
              inte vill ha högre koldioxidskatt eller starkare åtgärder för
              klimatet och miljön hemma i Sverige. Hela tiden säger de att verksamheten
              då försvinner utomlands.
            </seg>
            <seg n="cc0557ba">
              Men Sverige var först i världen till exempel med att införa en
              koldioxidskatt. Fortfarande är den högst i världen. Ändå har vi
              kvar i alla fall en stor del av industrin i Sverige.
            </seg>
            <seg n="1324e402">
              Samma sak skulle man kunna säga om djurtransporterna. Sverige
              har hårdare krav på djurtransporter än resten av EU-länderna har.
              Både koldioxidskatten och åttatimmarsgränsen för djurtransporter
              har Kristdemokraterna varit med om att införa i Sverige. Då har
              man inte anfört argumentet att verksamheten skulle flytta utomlands.
              Men när vi kräver att pälsindustrin ska uppfylla kraven enligt
              4 § djurskyddslagen om naturligt beteende gömmer sig Kristdemokraterna
              bakom utflyttningsargumentet. Det tycker jag är tråkigt.
            </seg>
            <seg n="0918fc51">
              När det gäller kastrering av grisar: Om man använder immunovaccinering
              kostar det ungefär 30 kronor per vaccinering, enligt en uppskattning
              som gjorts. I går sade uppfödare själva i tv att de vill sluta
              kastrera utan bedövning. Vore då inte ett lagbeslut här i riksdagen
              bästa sättet att hjälpa dessa progressiva uppfödare så att de
              slipper skära i grisarna utan att dessa bedövas?
            </seg>
          </u>
          <note type="speaker" n="00e530e3">
            Anf. 79 IRENE OSKARSSON (KD) replik:
          </note>
          <u who="christina_oskarsson_9f59a4" xml:id="i-14def531b506d9ce-1" n="dfad2bba">
            <seg n="3d8b0977">
              Herr talman! Jens Holm hann säga mycket under sina replikminuter.
              Vi får väl se vad jag hinner kommentera och replikera på.
            </seg>
            <seg n="680fb126">
              När det gäller tillsynen Jens Holm råkade tidigare nämna mitt
              hemlän kan jag konstatera att ett länsråd där på senaste insynsrådsmötet
              var ganska nöjd med det arbete som görs. Jag kan säga detta därför
              att jag vet att även de på Jordbruksverket är nöjda med det som
              görs i Jönköpings län och använder det länet som en förebild för
              hur man kan effektivisera kontrollen. Kontrollen ska dessutom
              vara riskbaserad och göras där det finns ett behov av kontroll.
            </seg>
            <seg n="c48aa018">
              Numerären kontroller är för mig ingen som helst garanti för att
              det är kvalitet i det som görs. Däremot kan också jag, herr talman,
              se att det har funnits brister när system gjorts om. Det har också
              alliansregeringen sett.
            </seg>
            <seg n="f40f5d9e">
              Landsbygdsministern jordbruksministern då konstaterade i det
              här fallet att det behövdes ytterligare resurser. Sådana har tillförts
              både Jordbruksverket, så att man bättre kan utbilda kontrollanterna
              och för att få en gemensam bas att utgå från, och länsstyrelserna
              för att detta ska kunna prioriteras.
            </seg>
            <seg n="fdc2136f">
              Här ska vi väl inte glömma att de flesta kontrollerna inte görs
              avseende vad vi vanligtvis kallar för lantbrukets djur utan avseende
              våra sällskapsdjur och i andra sammanhang där också djurägarens
              kunskap är otroligt bristfällig. I de allra flesta fall gäller
              det alltså inte lantbrukets djur, även om också det förekommer.
              Men då är det tyvärr också andra faktorer som många gånger spelat
              in.
            </seg>
            <seg n="1d4e9735">
              Jens Holm drar här en parallell som jag inte nu tycks kunna ge
              en riktig replik på. Slakt av svenska djur kan inte ske någon
              annanstans än i Sverige och ska inte ske någon annanstans än i
              Sverige om transporterna så medger. Men slakt sker på andra ställen
              i Sverige därför att transporter medger det.
            </seg>
          </u>
          <note type="speaker" n="f4b6f1ae">
            Anf. 80 JENS HOLM (V) replik:
          </note>
          <u who="jens_holm_9bd66a" xml:id="i-273079fa14b5df5a-2" n="6af8d419">
            <seg n="9c00841f">
              Herr talman! Irene Oskarsson har ytterligare två replikminuter
              och kan då återkomma till mina frågor.
            </seg>
            <seg n="14435a10">
              Ja, jag nämnde mycket riktigt Jönköpings län. Där har antalet
              djurskyddskontrollanter efter er omorganisering rasat från nio
              till sex kontrollanter. Alla djurskyddskontrollanter som i alla
              fall jag varit i kontakt med är djupt missnöjda med den gjorda
              omorganiseringen. Det handlar inte främst om överflyttningen från
              kommunerna till länsstyrelserna. Det kan vi diskutera, men egentligen
              har jag inte så starka synpunkter på det. Det handlar dock om
              att det är en dåligt förberedd omorganisering. Det hela är underfinansierat.
              Dessutom finns inte längre den tidigare Djurskyddsmyndigheten.
            </seg>
            <seg n="9b1e94a2">
              De utbildningar som ni nu, efter den stora omorganiseringen med
              ikraftträdande den 1 januari 2009, ska dra i gång är sådant som
              de på Djurskyddsmyndigheten hela tiden höll på med. De var ett
              stort stöd för alla kontrollanter runt om i Sverige. Den myndigheten
              har ni alltså avskaffat.
            </seg>
            <seg n="fd21ac7a">
              En av de frågor jag ställt är om det blev bättre eller sämre
              för djuren.
            </seg>
            <seg n="7d79c81a">
              Jag har också frågat om kastrering utan bedövning och konstaterar
              att det inte är särskilt dyrt och inte heller särskilt tidskrävande
              att vaccinera bort exempelvis förekommande doft. Min konkreta
              fråga var: Skulle det inte vara ett stöd för de bönder som tycker
              att det är förfärligt att utan bedövning skära i grisars testiklar
              om vi här beslutade att det inte ska vara tillåtet i Sverige?
            </seg>
          </u>
          <note type="speaker" n="b6275670">
            Anf. 81 IRENE OSKARSSON (KD) replik:
          </note>
          <u who="christina_oskarsson_9f59a4" xml:id="i-14def531b506d9ce-2" n="dfad2bba">
            <seg n="c8a66838">
              Herr talman! Jag tror inte att det hade sett bättre ut om vi
              hade kvar Djurskyddsmyndigheten. Om det kommer nog Jens Holm och
              jag en ganska lång tid framåt att ha delade uppfattningar.
            </seg>
            <seg n="9ecf3334">
              Som dåvarande kommunstyrelseledamot och som kommunstyrelseordförande
              under ett par perioder tidigare såg jag i Jönköpings läns minsta
              kommun inte särskilt mycket glädje över vad Djurskyddsmyndigheten
              gjorde. Vår kommun var kanske en av de kommuner som efter bästa
              förmåga försökte göra vad som med mycket små resurser kunde göras.
              Ändå tror jag att det vi nu håller på med kommer att göra att
              det blir mycket bättre. Totalt sett hade många kommuner över huvud
              taget inte hanterat frågan.
            </seg>
            <seg n="24dda05a">
              Jag tror att vi är på väg mot att få se en betydligt bättre kvalitet
              därmed alltså kvalitet, inte kvantitet, när det gäller djurskyddskontrollerna.
            </seg>
            <seg n="d2708546">
              När det gäller kastreringen tror jag inte inte minst med tanke
              på vad företrädare för både näringen och avnämarna, alltså kött-
              och charkindustrierna, senast i dag har sagt att en lagstiftning
              är vägen framåt nu. Som jag sade i mitt anförande tror jag dessutom,
              herr talman, att det för många i en näring som redan är så hårt
              prövad skulle innebära den sista droppen som får dem att säga:
              Nej, nu slutar vi med det vi håller på med.
            </seg>
            <seg n="274bee7a">
              Därmed skulle vi inte vinna någonting för svenska konsumenter
              eller för den delen svenskt lantbruk.
            </seg>
          </u>
          <note type="speaker" n="78357037">
            Anf. 82 HELENA LEANDER (MP):
          </note>
          <u who="helena_leander_75e865" xml:id="i-89f0c08adc15194d-0" n="359de167">
            <seg n="929adb9d">
              Herr talman! Djur i fångenskap ska ges möjlighet att bete sig
              naturligt och skyddas mot onödigt lidande. Det är utgångspunkten
              för den svenska djurskyddslagstiftningen, och det är också anledningen
              till att politiker titt som tätt inte minst i denna kammare talar
              om att Sverige har världens bästa djurskyddslag. Nu är det visserligen
              inte helt sant; det finns länder som har starkare djurskyddsregler
              än vi på en rad områden.
            </seg>
            <seg n="37ca3756">
              Oavsett detta kan vi dock inte bara titta på lagen, utan vi måste
              också titta hur det ser ut ute i djurens verklighet. Den verkligheten
              är inte alltid så vacker. Självklart ska man inte dra all djurhållning
              över en kam, för den kan se väldigt olika ut. Men ibland undrar
              man hur långt man kan dra i och tänja på begrepp som naturligt
              beteende och skydd mot onödigt lidande utan att de förlorar sin
              mening. Broilerkycklingarna är till exempel så framavlade att
              de har ständig värk. Är deras lidande nödvändigt?
            </seg>
            <seg n="014a11f4">
              Eller vi kan ta minkarna och hönorna, som får trängas i små burar.
              Kan de bete sig naturligt? Eller så tar vi cirkusdjuren, vars
              liv är en enda lång djurtransport med uppehåll för att göra konster
              för oss. Vad är egentligen naturligt beteende för dem? Runt om
              i vårt samhälle finns det exempel på djurhållning som får åtminstone
              mig att undra över vad det är för etiska kullerbyttor som kan
              få oss att reducera djur till verktyg för mänsklig tillfredsställelse
              och rättfärdiga deras lidande som nödvändigt.
            </seg>
            <seg n="64303d8d">
              Jag ska inte gå igenom alla dessa exempel. Jag ska heller inte
              gå igenom alla våra förslag för att komma till rätta med dem,
              utan jag ska nöja mig med att konstatera att vi fortfarande har
              en hel del kvar innan djurskyddslagens vackra ord om naturligt
              beteende och skydd mot onödigt lidande är någonting som märks
              ute i verkligheten, för alla Sveriges djur. I stället tänkte jag
              efter denna lilla inledning koncentrera mig på en fråga där glappet
              mellan djurskyddslagen och djurens verklighet blir smärtsamt tydlig.
              Det handlar om den miljon minkar som varje år föds upp och dödas
              för att bli päls.
            </seg>
            <seg n="25475a6c">
              Att jag tar upp just dem handlar inte om att jag tycker att päls
              skulle vara mer onödigt än skinkmackor eller cirkusbesök. Ska
              vi vara lite krassa är det väl ganska få fall av djurutnyttjande
              som är livsnödvändiga i bemärkelsen att människor dör utan dem.
              Detta handlar snarare om att det är en näring som i den ena utredningen
              och rapporten efter den andra pekas ut som att den inte lever
              upp till svensk djurskyddslag, och ändå har den bara fått fortsätta.
            </seg>
            <seg n="604fe5c7">
              Minken är ett aktivt rovdjur som i det fria rör sig över stora
              ytor, både i vatten och på land. På minkfarmerna hålls de vuxna
              djuren två och två, och valparna hålls tillsammans med sin mamma
              i en bur som inte är mycket större än en uppslagen tidning. Det
              säger sig självt att det är svårt för dem att utföra naturliga
              beteenden som att springa, simma och klättra i dessa små burar.
              Det är heller inte så konstigt att det blir slagsmål när man föser
              ihop djur, dessutom på liten yta och med liten stimulans, som
              annars är vana att leva ensamma.
            </seg>
            <seg n="dd09b2fd">
              Djur som inte får utföra beteenden som de genom evolutionen blivit
              starkt motiverade för kan reagera på olika sätt. En del uppvisar
              stereotypa beteenden: meningslösa rörelsemönster som de upprepar
              gång på gång. Det kan till exempel vara att de springer fram och
              tillbaka i buren. Andra djur är så kallade passiva stresshanterare
              och reagerar i stället med apati. De ger upp, helt enkelt. Oavsett
              vilket är detta tydliga beteendestörningar som visar att djuren
              inte mår bra.
            </seg>
            <seg n="9f2b8067">
              Minkfarmningen har i stort sett ända sedan djurskyddslagens tillkomst
              för drygt 20 år sedan kritiserats för den höga förekomsten av
              stereotypa beteenden, både från veterinärhåll, Jordbruksverket
              och i statliga utredningar. Den statliga Pälsdjursnäringsutredningen
              från 2003 menade att om inte minknäringen kunde visa att man levde
              upp till djurskyddslagens krav 2010 borde näringen helt eller
              delvis läggas ned.
            </seg>
            <seg n="85d1c94a">
              Nu är det redan 2011, och minkarna finns kvar i sina burar. Betyder
              det att man har lyckats visa att man lever upp till djurskyddslagens
              krav på naturligt beteende? Nja, det är lite svårt att hävda.
              I en studie som kom från SLU 2009 visades att 70 procent av de
              undersökta minkarna uppvisade stereotypa beteenden.
            </seg>
            <seg n="7a57d1fe">
              Djurrättsalliansens granskning, som kom förra året, gav inte
              heller direkt stöd åt förhoppningen om att näringen skulle fixa
              detta själva, om jag säger så. Förutom utbredda stereotypier kunde
              man också visa på sjuka, skadade och för den delen döda djur i
              burarna. Kanske minns ni också bilderna på minkar som tuggar på
              sina döda burkamrater, eller ännu värre på dem som fortfarande
              lever.
            </seg>
            <seg n="7535f197">
              Efter denna granskning gjorde länsstyrelsen snabbinspektioner
              av minknäringen, vilket ofta har framhållits som något sorts tecken
              på att det inte var så farligt. Tittar man i inspektionsrapporterna
              ser det dock inte så fagert ut. 28 procent av de undersökta farmerna
              hade över huvud taget inget tillstånd för att bedriva minkuppfödning.
              85 procent av farmerna saknade de ganska blygsamma miljöberikningar
              som i dag krävs enligt lagen.
            </seg>
            <seg n="f650f19a">
              På de flesta farmer hittade man både skadade och sjuka djur.
              Ibland fick de inte ens vård eller behandling. Man hade även andra
              anmärkningar, som obefintliga journaler över dödsfall, olaglig
              kadaverhantering, felaktiga avlivningsmetoder, trasiga och smutsiga
              burar, överbeläggning i burarna samt smutsiga och döda djur.
            </seg>
            <seg n="14554de4">
              Förr eller senare kommer man till en punkt där man som politiker
              måste fråga sig om det verkligen håller att fortsätta passa och
              hoppas att näringen ska fixa det hela själv. Jag tycker att denna
              punkt sedan länge är passerad. Trots åratal av kritik har inte
              minknäringen lyckats visa att den lever upp till den djurskyddslag
              vi har haft i över 20 år.
            </seg>
            <seg n="aa6d36fb">
              Det kanske inte heller är så konstigt. Det kanske helt enkelt
              är så att det inte finns några förutsättningar att göra det. För
              hur ska egentligen en burhållning av minkar som aldrig skulle
              accepteras om det var så att minkarna bodde på en djurpark och
              inte på en minkfarm kunna uppfylla djurskyddslagens krav på naturligt
              beteende? Börjar det kanske bli dags att lägga ned nu? Börjar
              det kanske bli dags för Sverige att följa exempel från en rad
              andra länder som redan har infört regler som innebär att minkfarmning
              inte längre accepteras?
            </seg>
            <seg n="b33785dd">
              Redan 2006 tog vi rödgröna fram ett lagförslag för att precisera
              vad naturligt beteende innebär för minkar. Det skulle innebära
              att minkfarmerna fick lägga ned. Tyvärr är detta förslag precis
              lika aktuellt i dag. Vi rödgröna står förstås fortfarande bakom
              förslaget även om vi i detta betänkande har olika reservationer.
            </seg>
            <seg n="09cc1a96">
              Jag står naturligtvis bakom alla Miljöpartiets reservationer,
              men för att samla alla goda krafter som vill se ett slut på minkarnas
              lidande yrkar jag i dag bifall till reservation nr 4.
            </seg>
          </u>
          <note type="speaker" n="a2462688">
            Anf. 83 ELIN LUNDGREN (S):
          </note>
          <u who="elin_lundgren_62373a" xml:id="i-b0fa779cadf18575-0" n="2a7350ca">
            <seg n="2d733b03">
              Herr talman! Jag har skrivit en av motionerna om minknäringen,
              med titeln Förbättrade förhållanden för minkar i fångenskap ,
              och tänkte passa på att säga någonting om den.
            </seg>
            <seg n="c2cda3e1">
              Man kan säga att den är baserad på den kunskap jag har tillskansat
              mig genom att läsa en hel del om hur minkar lever i naturen, och
              jag tänkte läsa en kort bit ur skriften Minknäringen i Sverige
              från Jordbruksverket: De kunskaper som finns visar att minkar
              i naturligt tillstånd huvudsakligen är solitära djur som har ett
              stort rörelsebehov och simmar och jagar i vatten.
            </seg>
            <seg n="14220e91">
              Egentligen tycker inte jag att man behöver säga mycket mer än
              så för att förstå att den typ av burliv minkarna är förpassade
              till i dag inte passar dem särskilt bra. Jag tänker dock inte
              fördjupa mig mer i detta då jag tycker att föregående talare,
              Helena Leander, gjorde det på ett alldeles utmärkt sätt.
            </seg>
            <seg n="9b383f90">
              Jag besökte nyligen den nya typen av mjölkgård. Det är en enorm
              byggnad med lösdrift för korna. De kan välja om de vill vara ute
              eller inne, om de vill vila, om de vill chilla lite med sina kokompisar,
              om de vill gå och klia sig på ryggen, om de är hungriga och vill
              käka eller om det är dags för mjölkning.
            </seg>
            <seg n="06a566b5">
              Detta är en utveckling vi kanske inte riktigt såg tidigare när
              vi hade trånga ladugårdar med uppbundna djur. Då såg vi det som
              en självklarhet. Jag tycker dock att det är ett bra exempel på
              att det är möjligt att göra förbättringar för djuren, och jag
              tycker att det är vår skyldighet.
            </seg>
            <seg n="2018a55e">
              Människan håller djur av olika skäl, men vi vill inte gärna se
              hur olika vi behandlar de olika djurarterna. Det beror naturligtvis
              på att vi håller dem för olika ändamål och verkar tycka att det
              berättigar olika behandling. Hunden får bli en familjemedlem,
              och i dag vet vi att många lägger stora summor på sin hunds mat
              och sjukvård därför att man tycker att hunden är värd det bästa.
            </seg>
            <seg n="2f52241a">
              Det vore bra om också andra djur som människan håller i andra
              syften än sällskap kunde ses som de individer de är. Djur för
              matproduktion och pälsproduktion är där ett exempel. Minkarna
              är det som vi har pratat om i dag och som jag främst vill framhålla.
              Nu är det deras tur att få leva som djurskyddslagens § 4 säger,
              nämligen att kunna bete sig naturligt.
            </seg>
          </u>
          <note n="36b3b114">
            Jag yrkar bifall till reservation 4.
          </note>
          <note n="9eb60d2b">
            I detta anförande instämde Anna Wallén och Roza Güclü Hedin (båda
            S).
          </note>
          <note n="1cb50079">
            Överläggningen var härmed avslutad.
          </note>
          <note n="fd493f58">
            9 § Försvarsmakten
          </note>
          <note n="d3344023">
            Föredrogs
          </note>
          <note type="speaker" n="8d0f5f88">
            Anf. 84 ANNA-LENA SÖRENSON (S):
          </note>
          <u who="anna-lena_sorenson_36d556" xml:id="i-65c93dac3ef99f81-0" n="a9c62141" next="i-5643d48f65b509ba-0"/>
          <note n="91bba5f3">
            Herr talman! Vi ska nu behandla försvarsutskottets betänkande
            4 om Försvarsmakten. Betänkandet behandlar 17 motioner som väckts
            under den allmänna motionstiden och Riksrevisionens styrelses
            redogörelse om den nordiska stridsgruppen 2008 samt de två motioner
            som väckts med anledning av den redogörelsen.
          </note>
          <note n="93ad3fd1">
            Jag vill börja med att för Socialdemokraternas del yrka bifall
            till reservation 3, som handlar om kvinnor, fred och säkerhet,
            och till reservation 4, som väckts med anledning av redogörelsen
            om den nordiska stridsgruppen 2008. I övrigt yrkar jag bifall
            till utskottets förslag i betänkandet.
          </note>
          <u who="anna-lena_sorenson_36d556" xml:id="i-5643d48f65b509ba-0" n="a9c62141" prev="i-65c93dac3ef99f81-0">
            <seg n="0fda541c">
              I övrigt tänker jag uppehålla mig vid det faktum att försvarsutskottets
              majoritet föreslår att en luftförsvarsutredning ska tillsättas.
              Det finns anledning att redan från början slå fast att den föreslagna
              utredningen ska handla om hur Sverige ska ordna sitt luftförsvar
              efter det att JAS Gripen-systemet har tjänat ut, det vill säga
              om tiden efter 2035 eller 2040. Enligt tidigare riksdagsbeslut
              förutsätts JAS Gripen vidareutvecklas och vara ryggraden i svenskt
              stridsflyg till och med ca 2040. Vad gäller uppgradering av Gripen
              från C/D-version till E/F-nivå ankommer det på regeringen att
              återkomma till riksdagen med förslag i frågan.
            </seg>
            <seg n="e60e2f46">
              Det är svårt att förstå argumenten från de ledamöter som hävdar
              att en luftförsvarsutredning skulle hindra regeringen från att
              lägga fram förslag om Gripens framtid. Lika undrande, herr talman,
              kan man ställa sig till att de ledamöter från Folkpartiet och
              Centerpartiet som tidigare talat sig varma för en luftförsvarsutredning
              nu tydligen accepterar Moderaternas argumentation och ställningstagande
              i frågan.
            </seg>
            <seg n="17f5a9cb">
              Herr talman! Det är 44 år sedan som en luftförsvarsutredning
              senast genomfördes i Sverige. Det sker alltså inte alltför ofta
              att en grundläggande kunskapsgenomgång och analys görs om Sveriges
              luftförsvar. Sedan 1967 har det världspolitiska läget förändrats.
              Vi rör oss med helt andra hotbilder, och vi har formulerat en
              annan säkerhetspolitik. Sveriges försvar har omorganiserats och
              fått helt andra förutsättningar och andra uppdrag sedan kalla
              krigets dagar. Inte minst den försvarstekniska utvecklingen ger
              oss förändrade perspektiv på hur ett luftförsvar kan och bör organiseras
              och utvecklas. Luftförsvar är och kommer med största sannolikhet
              att förbli avgörande för hur ett land ska kunna hävda sin suveränitet.
              Därför är det, herr talman, av största betydelse att Sverige har
              en långsiktig strategi för hur och vilka luftförsvarsförmågor
              landet kommer att behöva i framtiden och hur anskaffningen av
              kostnadseffektiva system ska gå till. Självklart är en analys
              av framtidens behov av luftförsvar beroende av bedömningar av
              den säkerhets- och försvarspolitiska utvecklingen och måste ses
              som en viktig del i en övergripande inriktning av försvarspolitiken.
            </seg>
            <seg n="7b700b66">
              Utskottet vill att utredningen tar ett helhetsgrepp om luftförsvaret
              som innefattar luftstridskrafter inklusive luftvärn, informationsinhämtning,
              övervakning och transporter.
            </seg>
            <seg n="b8d21f77">
              Sverige är liksom andra länder beroende av internationellt samarbete,
              och utredningen bör därför ta hänsyn till behovet av att forskning,
              utveckling och industriellt samarbete sker i ett internationellt
              sammanhang. Därför är det viktigt att en utredning tar fasta på
              vad som framkommer i de studier som den europeiska försvarsbyrån,
              EDA, påbörjat om framtida flygsystem.
            </seg>
            <seg n="06ad377a">
              Herr talman! Det är viktigt att redan nu ta sikte på tiden efter
              2040 och fokusera på nästa generation luftförsvars- och flygsystem
              efter JAS Gripen. Frågor som bör behandlas är vårt luftförsvar
              sett i ett nordeuropeiskt perspektiv och beakta utvecklingen av
              obemannade flygsystem och, som redan nämnts, tänkbara internationella
              samarbeten.
            </seg>
            <seg n="18988873">
              Utvecklingstiden för dessa komplicerade försvarssystem är mycket
              lång, 1015 år kanske, och systemens livscykler kan räknas i halvsekler
              eller kanske mer. En luftförsvarsutredning av den här typen ger
              Försvarsmakten och inte minst försvarsindustrin nödvändiga förutsättningar
              och tydligare spelregler för framtida planering och nödvändiga
              investeringar.
            </seg>
            <seg n="ff8dec0f">
              Svensk försvarsindustri står sig mycket väl i internationell
              konkurrens, och Sverige har goda förutsättningar att delta i internationella
              samarbeten och där spela en framträdande roll. Det gäller inte
              minst luftstridskrafter och vad som hör samman med dem. I internationellt
              industrisamarbete har Sverige i flera fall en ledande roll, och
              svensk försvarsteknologiforskning och industriell utveckling har
              stor betydelse för Sverige som framtida forsknings- och industrination.
            </seg>
            <seg n="894c18aa">
              Det är därför viktigt att ge industrin de långsiktiga förutsättningar
              som en luftförsvarsutredning ger.
            </seg>
            <seg n="1c24d016">
              Herr talman! Socialdemokraterna förordar en luftförsvarsutredning
              som bör beakta vilka som är våra långsiktiga behov av luftförsvar.
              Vi behöver utreda vilka förmågor som krävs för att möta dessa
              behov och hur tillgången till dessa förmågor kan säkerställas.
              Vi behöver veta vilka typer av system som fordras för att motsvara
              behoven och vilken industriell och teknologisk bas som krävs för
              framtagande av dem. Sist men inte minst: Vad behövs för att behålla
              vår nationella handlingsfrihet?
            </seg>
            <seg n="8bbc9482">
              Herr talman! Utformningen av vårt framtida luftförsvar har stor
              betydelse för hur vi värnar vår frihet och säkerhet och likaså
              hur vi kan fullgöra våra internationella uppdrag. Det kommer att
              kräva stora ekonomiska resurser och uppoffringar. Det handlar
              alltså om skattemedel som svenska folket ska bidra med. Utvecklingstiden
              för den här typen av komplicerade system är som sagt lång, och
              därför är det rimligt att svenska folkets företrädare är delaktiga
              i en luftförsvarsutredning. Den bör därför vara parlamentariskt
              sammansatt, och riksdagen bör få möjlighet att delta i utformningen
              av direktiven. Förslag om stora förändringar bör därefter underställas
              riksdagen i en proposition.
            </seg>
          </u>
          <note n="d4cc1b63">
            I detta anförande instämde Clas-Göran Carlsson och Roza Güclü
            Hedin (båda S).
          </note>
          <note type="speaker" n="8591c0fc">
            Anf. 85 HANS WALLMARK (M):
          </note>
          <u who="hans_wallmark_259cf8" xml:id="i-48ca607e117e53df-0" n="481d205f">
            <seg n="4e55f9aa">
              Herr talman! I en motion av två miljöpartister framförs skarp
              kritik mot vad som kallas super-JAS:en. Det handlar om en uppgradering
              av nuvarande version. Den bistra slutsatsen i den väckta motionen
              lyder: Miljöpartiet anser att det bör tillsättas en parlamentariskt
              sammansatt luftförsvars- och flygindustrikommitté som kan ta ett
              helhetsgrepp om frågan. Det ska inte satsas en enda krona mer
              på JAS-projekt förrän det finns bevis om behovet. En kommitté
              är ett bra sätt att få kontroll över flygvapnets framtid vapen,
              flygtid, baser, ledningssystem och nya flygplan och i så fall
              när.
            </seg>
            <seg n="17a4c37c">
              Det är den motionen som nu en utskottsmajoritet föreslår kammaren
              att delvis bifalla genom att det ska tillsättas en parlamentarisk
              luftförsvarsutredning.
            </seg>
            <seg n="cb37e805">
              Herr talman! Mitt intryck är att oppositionens fyra partier samlas
              bakom ett gemensamt beslut utifrån rätt olikartade utgångspunkter.
              Miljöpartiet och Vänsterpartiet är, som jag bedömer det, i grunden
              djupt JAS-kritiska. MP talar rent av om att det militära försvaret
              som vi känner det i dag ska avvecklas på sikt. Tillsätts en utredning
              finns det alla skäl att tro att miljöpartisterna även vill att
              det ska resoneras kring JAS Gripens framtid och kommande kapacitet.
              Sverigedemokraterna hävdar sig vara ett försvarsvänligt parti
              som vill se en uppgradering av JAS. Och inom socialdemokratin
              finns, såvitt jag kan bedöma, ett antal åsikter företrädda. Tillsammans
              är de i vart fall eniga om att en parlamentarisk luftförsvarsutredning
              ska tillsättas.
            </seg>
            <seg n="0fc572aa">
              Herr talman! Det är faktiskt svårt att få ordning på den samlade
              oppositionens krav och önskemål mer än att De rödgröna tillsammans
              med Sverigedemokraterna gärna vill vinna över Alliansen i en votering.
            </seg>
            <seg n="8affe7b3">
              Samtidigt som Miljöpartiets motion nu delvis ska bifallas hävdar
              Socialdemokraterna att detta inget har att göra med nutiden, utan
              att arbetet har siktet på år 2040 och därefter.
            </seg>
            <seg n="a41e1772">
              Risken är betydande att en parlamentarisk luftförsvarsutredning,
              så länge den pågår, låser hela frågan om framtiden för JAS Gripen.
              En kommitté brukar i normalfallet ges minst två år för sitt arbete.
              Konsekvenserna kan bli allvarliga för svensk försvarsindustri.
              Trots varningar från företrädare för både Alliansen och näringslivet
              framhärdar S och SD med att stå sida vid sida med MP och V. Ifall
              det seriösa och genuina intresset för svensk luftförsvarsförmåga
              efter 2035 eller 2040 varit större än det kittlande nöjet att
              tillfoga regeringssidan ett nederlag i riksdagen hade i vart fall
              förslaget om en utredning kunnat skjutas något år framåt i avvaktan
              på att framtiden för JAS Gripen klarnat.
            </seg>
            <seg n="09d0ec9d">
              Att säga att saken inget har att göra med framtiden för JAS Gripen
              känns märkligt, dels med tanke på att Miljöpartiet delvis nu får
              sin motion bifallen, dels därför att utskottsmajoriteten själv
              noterar att den parlamentariska kommitténs arbete sedan ska landa
              i följande resultat: Förslag om mer omfattande förändringar av
              flygstridskrafterna bör därefter underställas riksdagen i en proposition.
            </seg>
            <seg n="eaa71ecf">
              Herr talman! Försvarsmakten arbetar redan i dag med frågan om
              JAS Gripen. Med ett kommande underlag från överbefälhavaren kan
              en politisk beredning ta vid både i Försvarsdepartementet och
              i riksdagen. Då är det fullt möjligt för dem som så vill att av
              alldeles egen kraft ifrågasätta fortsatt JAS-utveckling i det
              långsiktiga arbetet på att avskaffa det militära försvaret. Och
              vi som slår vakt om svensk förmåga och att JAS Gripen även fortsättningsvis
              ska vara ryggraden i svenskt luftförsvar under många år framöver
              har då möjlighet att öppet bemöta kritikerna. För att kunna möta
              framtidens utmaningar krävs en fortlöpande utveckling, inte att
              industrin kan tvingas göra sig av med kompetens i väntan på resultatet
              av en parlamentarisk utredning.
            </seg>
            <seg n="7b1a8b66">
              Ett av huvudargumenten är att det är 44 år sedan frågan senast
              utreddes. För den som går tillbaka till materialet från 1967 framgår
              det att det inte alls var en parlamentarisk utredning utan ett
              av överbefälhavaren beställt underlag för kommande försvarsbeslut
              i början av 1970-talet.
            </seg>
            <seg n="35a4d5bc">
              Bland annat konstaterades: För LFU 67 har uppgiften varit att
              föreslå lämplig sammansättning av luftförsvaret på 1980-talet.
              Eftersom det inte finns skäl att tro på en långsammare utvecklingstakt
              i framtiden står det klart, att den bedömning utredningen gjort
              av luftförsvarets tekniska ståndpunkt och den miljö det skall
              verka i är behäftad med osäkerheter. Utredningens rekommendationer
              tar därför sikte främst på förslag till beslut, som är närliggande
              i tiden.
            </seg>
            <seg n="abe86b47">
              Av vilket skäl tror sig då S, V, MP och SD ha bättre förmåga
              i dag än dåtidens militärer att skåda i kristallkulan? För 44
              år sedan, 1967, tvekade man redan inför 1315 år framåt, mot 1980-talet.
              Utskottsmajoriteten tror nu att det går att skåda 30 år framåt,
              mot 2040 och vidare. Vad bygger man detta antagande på för kunskap?
              Med all respekt: Är det realistiskt?
            </seg>
            <seg n="4245d381">
              Herr talman! Jag kan naturligtvis ha fel i fråga om riskerna
              med en parlamentarisk luftförsvarsutredning såsom den nu föreslås.
              Samtidigt är det svårt att se att någon större skada skulle ske
              ifall kammaren i dag avslår utskottsmajoritetens förslag. Ifall
              majoriteten så skulle besluta kan frågan återkomma redan om ett
              år men då med ett tydligare, mer avgränsat och väldefinierat uppdrag
              än det som nu föreslås av utskottsmajoriteten. Kanske kan ett
              beslut fattas som vilar på en ny motion i stället för det JAS
              Gripen-kritiska från Miljöpartiets sida. En kommittés eller granskningsgrupps
              arbete skulle i så fall försinkas med tolv månader. Å andra sidan
              är det ganska överkomligt ifall det som ska granskas uteslutande
              ligger 2040 och senare. I det perspektivet är den eventuella tidsförlusten
              av ett års tänkande ganska försumbar. 29 eller 28 år till 2040
              känns hanterbart.
            </seg>
            <seg n="7e90b825">
              Gör det omvända tankeexperimentet, anta att majoriteten har fel!
              Om en parlamentarisk luftförsvarsutredning, delvis baserad på
              en miljöpartistisk motion och med utskottsmajoritetens nuvarande
              formuleringar, just försenar och försinkar, som hävdats av företrädare
              från Alliansen och näringslivet, blir ju konsekvenserna så mycket
              värre, i vart fall enligt mig som tror att JAS Gripen under lång
              tid kommer att utgöra något av ryggraden i svenskt luftförsvar.
            </seg>
            <seg n="a4302e23">
              Väg riskerna, i ena vågskålen 28 i stället för 29 års utredningstid
              till 2040, i den andra vågskålen risken att JAS-utvecklingen drabbas
              med förlust av kompetens och kanske arbetstillfällen som följd.
              Majoriteten i form av S, V, MP och SD har avgörandet i sin hand.
            </seg>
            <seg n="a2fb6c37">
              I ett kommande anförande ska Johan Forsell utveckla moderata
              tankegångar kring en del övriga viktiga frågor i detta betänkande.
              Jag yrkar för egen del bifall till reservation 1.
            </seg>
            <seg n="d7531423">
              Herr talman! Det nederlag Alliansen kan lida i riksdagen står
              inte i proportion till den skada S, V, MP och SD eventuellt kan
              tillfoga svensk industri och JAS-projektet.
            </seg>
            <seg n="e2fbf235">
              Avslutningsvis söker sig tankarna onekligen till Lewis Caroll
              och hans bok Alice i underlandet . Alice ställde frågan till katten:
              Skulle du vilja tala om för mig hur jag ska gå för att komma härifrån?
              Det beror åtskilligt på vart du tänker gå, sade katten. Jag bryr
              mig inte så mycket om vart, sade Alice. Då gör det väl också detsamma
              vilken väg du går, sade katten.
            </seg>
            <seg n="eb61a544">
              Osäkerhet om vilken väg som ska tas, vilken riktning och vilket
              syfte en utredning ska ha, herr talman, består i det gemensamma
              förslag som samlar S, V, MP och SD.
            </seg>
          </u>
          <note n="e3c2bdaf">
            I detta anförande instämde Stefan Caplan, Anders Hansson och
            Abdirizak Waberi (alla M).
          </note>
          <note type="speaker" n="8b1c2722">
            Anf. 86 ANNA-LENA SÖRENSON (S) replik:
          </note>
          <u who="anna-lena_sorenson_36d556" xml:id="i-a2dd36dfa86eb02f-0" n="a9c62141">
            <seg n="4caed39b">
              Herr talman! Om katten och Alice inte visste vart de skulle ta
              vägen har väl vi i oppositionen svårt att se vart Alliansen ska
              ta vägen i den här frågan och vilken väg Alliansen vill gå.
            </seg>
            <seg n="06cf74b9">
              Jag hävdar att Hans Wallmark i det här fallet slåss mot spöken
              eller kanske väderkvarnar. Hans Wallmark börjar med att beskriva
              en motion som har väckts till försvarsutskottet, men det som vi
              behandlar här i dag är faktiskt det betänkande som kommer från
              försvarsutskottet, som finns beskrivet i det här dokumentet, och
              ingenting annat.
            </seg>
            <seg n="8966d8ce">
              Herr talman! Jag har fortfarande svårt att förstå varför Alliansen
              har så mycket emot en luftförsvarsutredning. Riksdagen har ju,
              precis som jag tog upp i mitt anförande, redan tagit erforderliga
              beslut när det gäller JAS Gripen och de uppgraderingar och den
              utveckling som behöver ske kring det systemet. Och det ankommer
              på regeringen att komma tillbaka och lägga fram förslag i frågan.
              Det är bara att göra det när man vill och känner att man kan göra
              det.
            </seg>
            <seg n="02e693e4">
              Hans Wallmark sätter en ära i att framhäva att vi skulle vilja
              votera av något slags lust jag vet inte vad för slags men det
              är ju fråga om att faktiskt ta ansvar för framtiden. Vi kan å
              andra sidan spekulera i vad Alliansen och allianspartierna vill
              i det här fallet. Handlar det om att vi ser framför oss en tid
              av icke-alliansfrihet och att vi bara kan köpa från hyllan i stället
              för att ge försvarsindustrin och Försvarsmakten de förutsättningar
              som behövs för att planera och investera för framtiden?
            </seg>
          </u>
          <note type="speaker" n="ce95eb79">
            Anf. 87 HANS WALLMARK (M) replik:
          </note>
          <u who="hans_wallmark_259cf8" xml:id="i-48ca607e117e53df-1" n="481d205f">
            <seg n="f14784d4">
              Herr talman! Det är fullt möjligt att Anna-Lena Sörenson har
              rätt, nämligen att jag har fel. Då kommer vi kanske att försinka
              utredningen med ett år, det vill säga att det kommer att vara
              28 år i stället för 29 år till 2040. Jag tycker att det är en
              hanterbar olycklig konsekvens i förhållande till hur det skulle
              vara om Anna-Lena Sörenson, Socialdemokraterna, Miljöpartiet,
              Sverigedemokraterna och Vänsterpartiet gör tankeexperimentet att
              Alliansens och näringslivets företrädare har rätt som varnar för
              detta. Återigen: Gör avvägningen. Vilken risk löper man hellre?
              Jag är, herr talman, beredd att leva med risken att vi försinkar
              en luftförsvarsutredning som har siktet på 2040 och vidare med
              ett år i förhållande till de övriga riskerna.
            </seg>
          </u>
          <note n="322a99e7">
            Utskottsmajoriteten föreslår delvis bifall till den av mig citerade
            motionen av Miljöpartiet. Vilken del är det Anna-Lena Sörenson
            delvis bifaller av Miljöpartiets motion, herr talman?
          </note>
          <note type="speaker" n="727a9cc6">
            Anf. 88 ANNA-LENA SÖRENSON (S) replik:
          </note>
          <u who="anna-lena_sorenson_36d556" xml:id="i-a2dd36dfa86eb02f-1" n="a9c62141">
            <seg n="97b989c0">
              Herr talman! Den frågan svarar jag gärna på. Den är enkel att
              svara på. Det är precis den del som Hans Wallmark kan läsa om
              i det betänkande som föreläggs kammaren i dag ingenting annat.
              Men jag har förstått att det har gått åt mycket energi att försöka
              övertyga människor om att det är något helt annat vi ska behandla
              i kammaren i dag. Det är det inte. Det är det dokument som ligger
              framför Hans Wallmark på bänken i dag och ingenting annat.
            </seg>
            <seg n="206cf98a">
              Man kan också fundera över frågan om ett år eller mindre. Det
              står i betänkandet att vi kan fatta ett större försvarspolitiskt
              beslut 2014. Plötsligt blev det bråttom för Alliansen i frågan.
              Vi kan läsa i betänkandet som vi lade fram för kammaren i december
              och debatterade strax före jul. Där framgick det från Försvarsdepartementets
              sida att en utredning om luftförsvaret och JAS Gripen kan ta lång
              tid upp till fem år. Men man har tydligen ändrat sig i frågan
              sedan sist.
            </seg>
            <seg n="42116d83">
              Jag måste ställa frågor till Hans Wallmark när det gäller inställningen
              till vårt luftförsvar och hur vi ska ha det i framtiden. Hans
              Wallmark säger att han står bakom att JAS Gripen ska vara ryggraden
              i vårt luftförsvar fram till 2040. Därom är vi eniga. Jag förstår
              inte varför man inte litar på det beslut som riksdagen har fattat
              och den förmåga som regeringen har att återkomma med ett förslag
              i frågan. Det handlar om att ge förutsättningar för vad som ska
              hända när JAS Gripen har tjänat ut och för att redan i dag fundera
              över vilka teknologiska projekt som behöver sättas i gång, samarbeten
              och hur det försvarspolitiska läget ser ut.
            </seg>
          </u>
          <note type="speaker" n="f5e561d7">
            Anf. 89 HANS WALLMARK (M) replik:
          </note>
          <u who="hans_wallmark_259cf8" xml:id="i-48ca607e117e53df-2" n="481d205f">
            <seg n="49fcb8ca">
              Herr talman! Jag vidhåller fortfarande att den utskottsmajoritet
              som har samlat sig borde fundera över risken i avvägningen mellan
              att möjligtvis försinka en utredning ett år med sikte på 2040,
              skillnaden mellan 28 och 29 år, eller det som vi också varnar
              för från Alliansens sida.
            </seg>
            <seg n="e2590298">
              Det är inte alldeles lätt, herr talman, att komma förbi Miljöpartiet
              eller den motion som har väckts. Utgångspunkten i motionen, som
              delvis kommer att bifallas, är en kritik mot vad man kallar super-JAS.
              Jag återger än en gång vad det står för att det ska sjunka in
              hos Anna-Lena Sörenson och de övriga ledamöterna: Miljöpartiet
              anser att det bör tillsättas en parlamentariskt sammansatt luftförsvars-
              och flygindustrikommitté som ska ta ett helhetsgrepp kring frågan.
              Det ska inte satsas en enda krona mer på JAS-projektet förrän
              det finns bevis om behovet.
            </seg>
            <seg n="4fb8f86d">
              Herr talman! En kommitté, som möjligtvis ska arbeta efter 2040,
              kommer inte att sysselsätta sig med den frågan. Däremot om man
              har det intresse som Miljöpartiet ger uttryck för i sin motion
              är det svårt att tro att inte en kommitté kommer att ägna sig
              åt funderingar om detta. Det är den varningen vi riktar till utskottsmajoriteten.
            </seg>
          </u>
          <note type="speaker" n="a407ff5d">
            Anf. 90 PETER RÅDBERG (MP):
          </note>
          <u who="peter_radberg_0b0188" xml:id="i-f6e15f6b21533c41-0" n="b5ad8366">
            <seg n="af67614c">
              Herr talman och ärade ledamöter! Jag är naturligtvis extra glad
              i dag att vi står här och diskuterar frågor i en motion som vi
              i Miljöpartiet har drivit i många år och som det faktiskt finns
              en bred samsyn om i denna kammare. Jag återkommer till det.
            </seg>
            <seg n="7944c9f2">
              Dagens luftförsvar är ett system av system, som vi brukar säga
              i sådana sammanhang. Det finns ett antal delsystem och delförmågor,
              och alla dessa system är viktiga för att luftförsvaret ska fungera
              optimalt. Problemet är att det gnisslar ordentligt mellan de olika
              delsystemen, där varje del ska integreras med varandra för att
              uppnå önskad effekt.
            </seg>
            <seg n="ae2aac84">
              Att detta måste ses över hoppas jag vi alla är överens om i denna
              kammare. Den obalans som råder och som vi måste titta över gäller
              bland annat sensorer, beväpning, säkra stridsledningssystem, luftbevakning,
              flygtid till piloterna som har minskat rejält de senaste åren
              och så vidare. Oavsett vilket stridsplan vi väljer i framtiden,
              en utbyggnad av dagens JAS Gripen C/D eller anskaffning av ett
              helt nytt JAS-plan, den så kallade Super E/F-varianten, behöver
              vi se över hela luftförsvaret. Det sker bäst med hjälp av en parlamentarisk
              luftförsvarsutredning. En inte helt oviktig fråga, förutom att
              se över alla dessa obalanser, är i vilken miljö det kommande JAS-planet
              ska agera. Det blir säkert en fråga att titta på för den kommande
              utredningen.
            </seg>
            <seg n="bd71dd76">
              Ett grundläggande problem med vårt luftförsvar i dag är att luftförsvaret
              inte till fullo kan genomföra den försvars- och säkerhetspolitik
              som regeringen har drivit fram. Luftförsvaret koordinerar inte
              på ett tillfredsställande sätt med den politiska vision som regeringen
              har satt upp. Det är i sig en så allvarlig fråga att den motiverar
              en utredning. Därför kan inte valet av det framtida stridsplanet
              ses isolerat utan måste vara en del i en helhet.
            </seg>
            <seg n="b938c237">
              Den senaste luftförsvarsutredningen skedde 1967. Det är 44 år
              sedan man tittade över frågan. Argumentet från motståndarna till
              en luftförsvarsutredning har varit ungefär: Inte nu men kanske
              lite längre fram eller om ett år, som vi hörde talaren från Moderaterna
              säga alldeles nyss. De orden klingar ihåligt eftersom obalansen
              mellan delsystemen finns just i dag, och då är det lämpligt att
              se över frågan nu och inte sedan. Det kan vara för sent då. Luftförsvarets
              planering ska naturligtvis utgå från dagens och morgondagens hotbild.
              Då får inte regeringens egen prestige stå i vägen för denna så
              viktiga säkerhetsfråga för Sverige.
            </seg>
            <seg n="b911bc7b">
              Det finns sju partier i Sveriges riksdag som mycket tydligt har
              sagt att de vill ha en luftförsvarsutredning för att försöka lösa
              de problem jag nyss räknade upp. Så sent som för några veckor
              sedan anordnade Folk och Försvar ett seminarium om JAS där samtliga
              partier utom Moderaterna ställde upp och pratade sig varma för
              en luftförsvarsutredning. Nu, några veckor senare, har den moderatledda
              regeringen fått de övriga tre allianspartierna att backa från
              sina politiska övertygelser. Jag beklagar detta djupt.
            </seg>
            <seg n="d403bd4d">
              JAS-frågan är jag kan erkänna detta den enskilt viktigaste komponenten
              i det svenska luftförsvaret. Vårt nationella luftförsvar är det
              som först ska möta ett eventuellt angrepp tillsammans med de marina
              stridskrafterna. Därför är frågan om JAS och luftförsvaret en
              fråga av mycket stor dignitet och får inte negligeras.
            </seg>
            <seg n="6b255fb3">
              En luftförsvarsutredning är mycket långsiktig och handlar om
              att integrera dagens beslut med morgondagens tekniska utveckling
              och stärker därmed svensk industri genom att tydliga spelregler
              för industrin kommer att sättas upp. Den skrämselpropaganda som
              försvarsministern och några av försvarsutskottets ledamöter har
              uttryckt den senaste tiden, att en försvarsutredning kommer att
              sätta käppar i hjulet för regeringen och eventuellt Saabs utveckling
              av JAS, och att Saab i Linköping skulle drabbas negativt en utredning,
              är märkliga påståenden och framför allt fel i sak. Det är regeringen
              som styr landet, och regeringen har rätt att lägga fram vilka
              förslag som helst när man så önskar. Det måste vara en av huvudparagraferna
              i vår författning.
            </seg>
            <seg n="c069c19e">
              Det här är naturligtvis ett sätt för regeringen att försöka skrämma
              oppositionen, men jag är fullkomligt övertygad om att de allra
              flesta, vanligt folk och experter på området, välkomnar en luftförsvarsutredning.
              Samtidigt är det spännande att höra försvarsministern helt plötsligt
              bli näringsminister över en natt och glömma bort att det är den
              svenska försvars- och säkerhetspolitiken han ska ha för ögonen
              och ingenting annat.
            </seg>
            <seg n="37474cd7">
              JAS historia visar med all önskvärd tydlighet att vi behöver
              en utredning. I början av 80-talet räknade Försvarets materielverk
              ut att det skulle krävas ungefär 300 plan för att det skulle vara
              mer lönsamt med egentillverkning än att köpa exempelvis amerikanska
              stridsplan. Det blev inte 300; det blev 204 JAS-plan till en kostnad
              av ungefär 120 miljarder kronor. Ända sedan dess har JAS-planen
              tärt på försvarsbudgeten.
            </seg>
            <seg n="1e61c145">
              Sverige hade inte behov ens av 204 plan. Vi fick skrota en hel
              del av dem. Nu vill försvaret ha 100 plan. Den senaste försvarsberedningen
              har satt upp målet 6080 plan.
            </seg>
            <seg n="8bc3409e">
              Med det sista kapitlet skrivet vill Saab utveckla E/F-varianten
              för egen vinning. Försvarsminister Sten Tolgfors har redan skrivit
              i en debattartikel att han vill att Sverige ska köpa den nya E/F-varianten,
              oavsett om Brasilien säger ja eller nej till den. Det känns som
              om vi är tillbaka i 1980-talets diskussion.
            </seg>
            <seg n="cc6cd418">
              Mot den bakgrunden är det bra om vi kan ta ett helhetsgrepp när
              det gäller hur vår JAS-flotta ska se ut i framtiden och vad det
              får kosta. Här kommer utredningen väl till pass.
            </seg>
            <seg n="2ebc01c4">
              Jag vill inte, med denna korta historik, förespråka något alternativ
              upprustning av C/D eller ett nytt plan, den så kallade E/F-varianten
              utan lyfta upp betydelsen av en utredning som ska titta på dessa
              delar av vårt luftförsvar och av att det sker i en parlamentarisk
              utredning, även om våra positioner i själva JAS-frågan är kända
              sedan tidigare.
            </seg>
            <seg n="4f4d033f">
              Genom en luftförsvarsutredning tar vi politiker över taktpinnen
              i frågan och får därmed en helhetsbild av svenskt luftförsvar
              vilket är en förutsättning för att svensk försvars- och utrikespolitik
              ska hänga ihop med den luftkapacitet vi önskar.
            </seg>
            <seg n="dc312a2a">
              Luftförsvaret handlar inte bara om JAS-plan. Det handlar också
              om våra helikoptrar som är av betydande vikt för luftförsvaret.
              Även om regeringen har beslutat att köpa in 15 så kallade Black
              Hawk-helikoptrar för 4,7 miljarder kronor är inte helikopterfrågan
              löst. Hur gör vi med helikopter 15, och hur gör vi med helikopter
              4? Ska vi fortsätta med helikopter 14? Enligt den senaste bedömningen
              kommer den att bli klar 20182020. Den kommer i vilket fall som
              helst att bli försenad med cirka tolv år. Det är också frågor
              som en luftförsvarsutredning kan titta på.
            </seg>
          </u>
          <note n="429828cb">
            Med detta yrkar jag bifall till förslaget i betänkandet och till
            reservationerna 3 och 4.
          </note>
          <note type="speaker" n="85d43c6f">
            Anf. 91 HANS WALLMARK (M) replik:
          </note>
          <u who="hans_wallmark_259cf8" xml:id="i-48ca607e117e53df-3" n="481d205f">
            <seg n="5c731488">
              Herr talman! Först vill jag gratulera Peter Rådberg och hans
              kollega Bodil Ceballos till att nu kanske få en motion åtminstone
              delvis bifallen. Det är rätt få motionärer som får sina motioner
              helt eller delvis bifallna, så det finns all anledning att önska
              motionärerna lycka till.
            </seg>
            <seg n="b8bcd44e">
              I sitt anförande talade Peter Rådberg om JAS Gripens delsystem,
              sensorer, beväpning och om miljön. Han nämnde helikopter 14 och
              helikopter 15. Hur mycket av detta handlar om år 2040 och senare,
              och hur mycket handlar om år 2040 och tidigare?
            </seg>
          </u>
          <note type="speaker" n="674d63a7">
            Anf. 92 PETER RÅDBERG (MP) replik:
          </note>
          <u who="peter_radberg_0b0188" xml:id="i-f6e15f6b21533c41-1" n="b5ad8366">
            <seg n="d6f4f683">
              Herr talman! Tack för de vänliga orden! Det känns alltid bra
              att få motioner helt eller delvis bifallna. Men det här är en
              fråga som vi är rätt överens om. Det är ni moderater som tyvärr
              står utanför. Sju partier var för bara fyra veckor sedan helt
              överens om att vi skulle ha en luftförsvarsutredning. Jag känner
              mig trygg. Det här handlar ju om politik, och då kan man inte
              alltid säga vad man vill. Jag känner mig oerhört trygg i att så
              många partier och så mycket sakkunskap utanför det här huset välkomnar
              en luftförsvarsutredning. Jag ser fram emot den. Jag tror att
              en hel del moderater också tycker att det här är bra.
            </seg>
            <seg n="7484ccff">
              Hans Wallmark säger att man kan tänka sig att tillsätta en utredning.
              Det sade du ett antal gånger. Ni har ju haft rätt många år på
              er att tillsätta en sådan utredning, men det har inte skett. Försvarsministerns
              statssekreterare har varit tydlig med att det inte blir någon
              luftförsvarsutredning, utan man ska sköta detta på egen hand.
              Det är ju hans tydliga budskap. Försvarsministern har också sagt
              det. Är det en kovändning från Moderaterna att om ni får ett år
              på er så kommer ni att tillsätta en utredning? Om det är så ligger
              vi ganska nära varandra i sak. Det ser jag med tillförsikt fram
              emot.
            </seg>
          </u>
          <note type="speaker" n="caec223c">
            Anf. 93 HANS WALLMARK (M) replik:
          </note>
          <u who="hans_wallmark_259cf8" xml:id="i-48ca607e117e53df-4" n="481d205f">
            <seg n="8f601296">
              Herr talman! Jag frågade om tankarna om delsystem, sensorer,
              beväpning, miljö, helikopter 14 och 15 gäller efter eller före
              år 2040. Peter Rådberg är mig svaret skyldig.
            </seg>
            <seg n="d907f0d6">
              Anledningen till att vi är kritiska till utskottsmajoritetens
              förslag till skrivning är att det är oerhört oklart vad det handlar
              om. Därför var mitt ödmjuka råd till utskottsmajoriteten att om
              man vill ha en parlamentarisk utredning om det som ska hända efter
              2040, alltså om 29 år, kan man ta tid på sig och under det kommande
              året skriva en motion eller formulera sina åsikter så tydligt
              och avgränsat att det framgår om det är tankar som gäller efter
              eller före 2040.
            </seg>
            <seg n="6425683d">
              Den fråga som Peter Rådberg bör besvara är: Kommer den parlamentariska
              utredningen att handla om system, sensorer, beväpning, miljö och
              helikopter 14 och 15 som ligger efter eller före 2040?
            </seg>
            <seg n="447db11d">
              Du har flera gånger hänvisat till den utredning som gjordes för
              44 år sedan, 1967 års luftförsvarsutredning. Den var aldrig parlamentarisk.
              Den var tillsatt av överbefälhavaren för att samla ett underlag.
              Överbefälhavaren kommer att återkomma till oss under det kommande
              året med sina funderingar om JAS Gripen och framtiden. Det kommer
              sedan att beredas av Försvarsdepartementet och oss i försvarsutskottet
              samt av riksdagen.
            </seg>
            <seg n="dd189f13">
              Frågan är: Ska utredningen handla om det som ligger efter 2040
              eller om det som ligger före 2040?
            </seg>
          </u>
          <note type="speaker" n="a5a08829">
            Anf. 94 PETER RÅDBERG (MP) replik:
          </note>
          <u who="peter_radberg_0b0188" xml:id="i-f6e15f6b21533c41-2" n="b5ad8366">
            <seg n="f79d09a5">
              Herr talman! Det står att man ska ta sikte på 2040. Det betyder
              att vi kommer att vända på alla stenar, som man brukar säga i
              sådana här sammanhang, och titta på det mesta. Vi ska tillsätta
              en parlamentarisk utredning och vi ska tillsammans titta på vilka
              frågor vi ska lyfta upp. Där ska ju Moderaterna vara med. Det
              är ju inte så att Miljöpartiet, Socialdemokraterna, Vänstern och
              Sverigedemokraterna kommer att sitta på en kammare. Det är åtta
              partier som tillsammans ska ta fram ett underlag.
            </seg>
            <seg n="961d1eb5">
              Hans Wallmark svarade inte på frågan om en luftförsvarsutredning,
              som både försvarsministern och statssekreteraren har uttalat sig
              om. Det står helt i motsats till vad Hans Wallmark säger, att
              om man får ett år på sig ska man ta fram en luftförsvarsutredning.
              Det var ungefär det du sade. Jag frågade dig: Har Moderaterna
              ändrat sig så att ni är beredda att gå oss till mötes när det
              gäller en luftfartsutredning den ligger bara ett år senare? Vilket
              gäller: försvarsministerns och statssekreterarens ord, eller Hans
              Wallmarks?
            </seg>
          </u>
          <note type="speaker" n="37b198b2">
            Anf. 95 ALLAN WIDMAN (FP):
          </note>
          <u who="allan_widman_49f05b" xml:id="i-36a4ecefbcd24662-0" n="19741a50">
            <seg n="8a158ab5">
              Herr talman! Jag har aldrig haft lätt för att hymla, och jag
              vill inleda med att säga att Folkpartiet under mycket lång tid
              har drivit frågan om en bred översyn av det svenska luftförsvaret.
              Men precis som på alla kanter och håll i politiken förutsätter
              en del produktion att man också är överens om tagen.
            </seg>
            <seg n="bf9e0457">
              Som Peter Rådberg var inne på är ett luftförsvar ett system av
              system. Det handlar om gott flygtrim, tillräckligt antal potenta
              plattformar, stridsledning, vapen, sensorer, baseringsmöjligheter
              och luftvärn, och det är bara några av de delsystem som finns
              i detta system av system. Om en enda sak i detta system felar
              nedgår den samlade effekten av luftförsvaret dramatiskt.
            </seg>
            <seg n="164f2bc6">
              Herr talman! Till detta ska läggas att flygstridskrafterna är
              den avgjort mest kostsamma men samtidigt också viktigaste delen
              just av vårt nationella försvar.
            </seg>
            <seg n="7167a2f1">
              En gång i tiden hade Sverige världens fjärde största flotta av
              spetsigt stridsflyg. Under några år, eller åtminstone under något
              år på 50-talet, producerade vi en J 29 Tunnan varje dag i detta
              land.
            </seg>
            <seg n="72e98107">
              Sverige överväger, som de flesta är medvetna om, ett större förmågelyft
              med JAS 39 Gripen. Kostnaden kommer att ligga på mellan 30 och
              50 miljarder. Detta är en investering i paritet med åtminstone
              ett par ytterligare fasta förbindelser över Öresund. Likväl kommer
              sådana investeringar att vara nödvändiga, oavsett vilken försvarspolitisk
              eller säkerhetspolitisk väg som Sverige väljer. Men de involverade
              beloppen i sig gör det nödvändigt att beställningarna är noggrant
              genomtänkta, att andra delar i luftförsvaret beaktas och att dessa
              så länge svenska staten är den huvudsakligen betalande kunden
              också svarar mot de behov som finns i vår nationella försvarsförmåga
              och inte mot något annat. Det är givet när man talar om denna
              typ av belopp att vi kommer att få bara ett enda försök att med
              dessa medel åstadkomma en optimal effekt för luftförsvaret.
            </seg>
            <seg n="320718dd">
              Det är viktigt att framhålla att en luftförsvarsutredning i sig
              inte är någon garanti för framgång. Specifikationer, förmågebalansering
              och mycket annat måste alltid utföras av den tekniska sakkunskapen.
              I bästa fall kan politiker ställa relevanta frågor och bedöma
              övergripande strategier. Det viktiga med en luftförsvarsutredning
              är dock att den framtvingar ett helhetstänkande och att denna
              process i sig också innehåller ett visst mått av öppenhet. Det
              senare, alltså öppenheten, är inte bara ett kontrollinstrument.
              Det kan även bidra till att viktiga delar av vårt svenska försvar
              förankras hos folket.
            </seg>
            <seg n="368c7c67">
              Herr talman! För snart fyra år sedan beslutade Sveriges riksdag
              om en ensning av det svenska stridsflyget till den senaste versionen
              av JAS 39 Gripen, kallad C/D. Beslutet krävde sammantaget en investering
              om ca 4 miljarder. Vad ingen berättade, vare sig för regering
              eller för riksdag, var dock att med denna ensning av stridsflyget
              kunde vi inte längre leda våra flygplan med det svenska stridsledningssystemet.
              Plötsligt blev det möjligt för var och en att följa kommunikationen
              mellan piloter och stridsledningscentraler. Säker och hemlig stridsledning
              är ett fundament i varje luftförsvar, och förmågeglappet avseende
              detta är ännu inte avhjälpt.
            </seg>
            <seg n="4a67b5dc">
              Det är lite för enkelt att bara hänvisa till att Försvarsmakten
              alltid vet bäst. Historien ger inte entydiga belägg för det kloka
              i en sådan hållning. Men om detta alltid ska vara svaret blir
              också följdfrågan: Vad ska regering och riksdag då användas till?
            </seg>
            <seg n="5ee42251">
              Det är nu ganska uppenbart att någon egentlig enighet inte finns
              inom oppositionen om vad en utredning ska syfta till. Socialdemokraterna
              betonar att det är luftförsvaret bortom 2040 som ska utredas.
              Miljöpartiet menar att även tiden dessförinnan bör belysas. Och
              Sverigedemokraterna vill att Sverige nästa år, på tvärs med de
              rekommendationer som Försvarsmakten ger, ska beställa ett nytt
              stridsflygplan.
            </seg>
            <seg n="3a8c5ef0">
              Det vore naturligtvis intressant om Mikael Jansson kunde utveckla
              vad som ska beställas och vad i försvarsbudgeten under de kommande
              åren som i så fall bör utgå för att en sådan satsning ska kunna
              finansieras. Försvarsmakten vet nämligen inte vad som ska beställas.
              Man vill ha mer tid för att ta fram ett bättre beslutsunderlag.
            </seg>
            <seg n="6afb08e9">
              Herr talman! När oppositionen, kanske rent av en majoritet i
              denna kammare, inte vet vad som ska utredas saknas det en intellektuell
              grund för att stödja det tillkännagivande som utskottet har föreslagit.
            </seg>
            <seg n="65b09048">
              Det sägs att de politiska partierna i riksdagen ska ha ett inflytande
              över direktiven. Men efter att jag så här långt har lyssnat på
              debatten och flera av oppositionspartierna förstår jag inte riktigt
              hur en sådan samskrivning ska gå till. Jag tror i likhet med Peter
              Rådberg att det finns en viss efterfrågan på en luftfartsutredning
              också bland män och kvinnor av facket. Men jag är inte alls säker
              på att den efterfrågan gäller den luftfartsutredning som beskrivs
              i tillkännagivandet.
            </seg>
            <seg n="bb863566">
              Herr talman! Vi vill också uppmärksamma frågan om kvinnligt deltagande
              i Försvarsmakten och i våra militära insatser utomlands. Det handlar
              både om kompetensen inom våra väpnade styrkor och om möjligheterna
              att förankra det nya försvaret i samhället.
            </seg>
            <seg n="b531c014">
              Under alla mina år i utskottet har det tydligt uttalats att det
              kvinnliga deltagandet ska öka. Detta har gällt oavsett majoriteter
              i denna kammare. Dess värre har det dock funnits lite att glädja
              sig åt när det gäller leveransen för dessa ambitioner. Det har
              gått lite upp för att sedan gå lite ned, men någon långsiktig
              positiv trend har hittills inte kunnat skönjas.
            </seg>
            <seg n="775f6358">
              Jag är dock övertygad om att övergången till frivillig rekrytering
              kommer att innebära en dramatisk skillnad. System med manlig plikt
              som grund för bemanning har ingenstans kunnat rekrytera kvinnor
              i nämnvärd utsträckning till något försvar. Pliktutredningen kunde
              efter en internationell jämförelse slå fast just detta.
            </seg>
            <seg n="b9f55d3f">
              Även i Sverige finns det nu tydliga tecken på avsevärda förbättringar.
              Jag blir inte förvånad om vi på ett par års sikt kommer att se
              andelen kvinnor i Försvarsmakten både tre- och fyrdubblas. Men
              denna utveckling bör naturligtvis avvaktas innan man ställer upp
              konkreta mål för andelen kvinnor, även om jag tror att sådana
              konkreta mål också behövs som ett stöd till myndigheten.
            </seg>
            <seg n="2b0373ec">
              Vi ska i denna kammare inte berätta för Försvarsmakten hur man
              ska åstadkomma en större spridning när det gäller representationen
              bland myndighetens anställda. Men ett sätt att underlätta för
              kvinnor och samtidigt visa på goda exempel är att skapa förband
              och förbandsenheter med kvinnlig personal. Redan under andra världskriget
              hade Sovjetunionen kvinnliga bombflygardivisioner, och i vår tid
              har Indien organiserat en hel bataljon av kvinnliga militärpoliser
              som har satts in i Afghanistan.
            </seg>
          </u>
          <note n="6c2db206">
            Herr talman! Jag yrkar bifall till utskottets förslag.
          </note>
          <note type="speaker" n="5f4a2a97">
            Anf. 96 PETER RÅDBERG (MP) replik:
          </note>
          <u who="peter_radberg_0b0188" xml:id="i-f6e15f6b21533c41-3" n="b5ad8366">
            <seg n="e1389d74">
              Herr talman! Ni i Folkpartiet beslutade på partiets stämma 2009
              att ni ska driva frågan om en luftförsvarsutredning. Allan Widman
              var säkert med på denna stämma 2009. Sedan har du personligen,
              Allan Widman, med stor kraft drivit just denna fråga. För bara
              tre fyra veckor sedan, som jag sade i min inledning, hoppade du
              nästan på, om jag får använda dessa ord, Håkan Jevrell och ställde
              en konkret fråga till honom om varför regeringen inte kan tänka
              sig en luftförsvarsutredning. Du fick ett svar, men jag vet inte
              om det var ett svar. Han svarade att regeringen inte har för avsikt
              att göra detta.
            </seg>
            <seg n="71b800a6">
              Sedan gick det två veckor, och så kom det här beslutet i försvarsutskottet.
              Då vände samtliga allianspartier 180 grader.
            </seg>
            <seg n="48295e0f">
              I sitt tal säger Allan Widman att han vill ha en utredning. Han
              säger att vi måste vara överens om tagen. Det är precis de tagen
              som vi åtta partier ska ta fram.
            </seg>
            <seg n="1099c348">
              Sedan har vi fyra partier olika ingångar. Så är det i alla frågor.
              Man vill profilera sig.
            </seg>
            <seg n="995a6c81">
              Varför kan inte du, Allan Widman, tänka dig att säga ja till
              en sådan här luftförsvarsutredning utifrån den historia som Folkpartiet
              och du personligen har?
            </seg>
          </u>
          <note type="speaker" n="ad6e7292">
            Anf. 97 ALLAN WIDMAN (FP) replik:
          </note>
          <u who="allan_widman_49f05b" xml:id="i-36a4ecefbcd24662-1" n="19741a50">
            <seg n="12822ab8">
              Herr talman! Jag tycker inte att Peter Rådberg gör en korrekt
              historiebeskrivning i alla delar. Redan på det seminarium som
              Peter Rådberg refererar till ställdes frågan: Vad skulle Folkpartiet
              och Allan Widman göra om det blev ett utskottsinitiativ i försvarsutskottet
              där man kommer fram till ett krav på en luftförsvarsutredning?
              Då var jag väldigt tydlig med att förklara att jag inte kommer
              att gå emot det ställningstagande som den regeringen som jag har
              varit med om att rösta fram har intagit. Det beskedet gavs tydligt.
              Jag tror till och med att det var direktsänd tv. Jag vet absolut
              att Peter Rådberg var där. Jag har inte ändrat inställning i det
              avseendet.
            </seg>
            <seg n="008dc3f9">
              Sedan går det inte att komma ifrån att den skrivning som nu föreligger
              föranleder mycket huvudbry i de intresserade kretsarna runt om
              i Sverige. Man har väldigt svårt att förstå vad det egentligen
              är som efterfrågas. Jag kan konstatera att till exempel Sverigedemokraterna,
              som i och för sig inte deltar i den debatt som Peter Rådberg och
              jag har, vill gå längre än vad jag förstår att någon annan politisk
              kraft i landet vill göra och nu beställa de här flygplanen. Hur
              de tillsammans med er ska kunna bidra till en tydlig och bra direktivskrivning
              övergår egentligen mitt förstånd.
            </seg>
            <seg n="7eede68d">
              Jag kan också tillägga att det var jag som motionerade till Folkpartiets
              landsmöte om en luftförsvarsutredning.
            </seg>
          </u>
          <note type="speaker" n="5ae209ae">
            Anf. 98 PETER RÅDBERG (MP) replik:
          </note>
          <u who="peter_radberg_0b0188" xml:id="i-f6e15f6b21533c41-4" n="b5ad8366">
            <seg n="f929c1fc">
              Herr talman! Jag visste det, men jag sade det inte. Det har tidigare
              sagts att det är förslaget i det betänkande som ligger på riksdagens
              bord som riksdagen förhoppningsvis kommer att bifalla om några
              timmar. Om enskilda partier går ut i debattartiklar och tycker
              en massa saker på sin hemsida är en annan sak, men så är det väl.
              Alla partier vill profilera sig i olika frågor. Det är själva
              förslaget som ligger på bordet som vi ska ta ställning till. Där
              är alla åtta partierna inbjudna, och det är i och för sig något
              nytt i det här sammanhanget. Oftast är det regeringen själv som
              tar initiativ och skriver vad som ska göras, men i det här fallet
              har vi vänt på kuttingen lite grann så att det är vi som ledamöter
              i riksdagen som ska vara drivande. Jag tycker att det är helt
              okej.
            </seg>
            <seg n="b1cbf864">
              Jag förstår dig, Allan Widman. Jag ska inte pressa dig mer än
              så. Men jag tycker att det är väldigt olyckligt eftersom vi, åtminstone
              sju partier eller sju och ett halvt, är så nära varandra när det
              gäller synen på en luftförsvarsutredning. Hans Wallmark säger:
              Får vi bara ett år på oss så kommer det fram något.
            </seg>
            <seg n="644d631d">
              Det är ett märkligt uttalande. I det här fallet pratar jag om
              en moderat som inte kan svara, och jag ber om ursäkt för det.
              Det har varit ett så kategoriskt nej till det tidigare. Jag beklagar
              att Folkpartiet inte ställer upp.
            </seg>
          </u>
          <note type="speaker" n="6389846a">
            Anf. 99 ALLAN WIDMAN (FP) replik:
          </note>
          <u who="allan_widman_49f05b" xml:id="i-36a4ecefbcd24662-2" n="19741a50">
            <seg n="e37a83e7">
              Herr talman! Jag tycker egentligen att jag redan har besvarat
              Peter Rådbergs fråga. Vi behöver inte ens uppehålla oss vid debatten,
              utan även det som står i skrift spretar ju ganska ordentligt.
              Jag, som följer försvarsbloggarna, kan konstatera att just den
              här tolkningsaktiviteten har varit otroligt intensiv den senaste
              tiden. Tidsperspektivet sträcker sig från något år till rent av
              en hel mansålder när det gäller vad som ska utredas.
            </seg>
            <seg n="2cf18aad">
              Det finns ibland en tendens i svensk försvarspolitisk debatt
              jag kan möjligen gissa varifrån den kommer, men jag tror inte
              att den har sitt ursprung i den här kammaren, herr talman att
              ett ifrågasättande och en konstruktiv kritik av till exempel vår
              luftförsvarsförmåga uppfattas som en kritik mot vårt försvar mer
              generellt. Man vill gärna tolka in att den som kommer med kritik
              och synpunkter inte har något genuint försvarsintresse. Det här
              säger jag inte för att ta Peter Rådberg och Miljöpartiet i försvar,
              men jag tror att varje fråga, och i all synnerhet en fråga av
              den här dimensionen, just kräver diskussion och synpunkter av
              olika slag. Det är bara så som vi landar rätt.
            </seg>
          </u>
          <note type="speaker" n="f4d90d1e">
            Anf. 100 ANNA-LENA SÖRENSON (S) replik:
          </note>
          <u who="anna-lena_sorenson_36d556" xml:id="i-a2dd36dfa86eb02f-2" n="a9c62141">
            <seg n="e69ff699">
              Herr talman! Det verkar som om Allan Widman, till skillnad från
              sina kamrater i majoriteten i utskottet, inte är oklar om JAS
              Gripens framtid. Han verkar ganska säker på att det är JAS Gripen
              som gäller och att en uppgradering kan ske. Allan Widman verkar
              till och med väldigt säker på att kostnaderna kommer att bli höga,
              men man vill vara mer noggrann.
            </seg>
            <seg n="fa00f2cd">
              Allan Widman radade upp en rad argument för en luftförsvarsutredning.
              Därför blir man undrande över varför vi inte kan närma oss en
              enighet om en luftförsvarsutredning.
            </seg>
            <seg n="d7dfb408">
              Jag var också med på Folk och Försvars seminarium den 9 mars
              och lyssnade på Allan Widman och andra som talade sig väldigt
              varma för en bred luftförsvarsstudie, som Allan Widman uttryckte
              sig vid det tillfället.
            </seg>
            <seg n="a76a40da">
              Jag måste fråga Allan Widman om han också misstror sin regering
              om att kunna lägga fram ett förslag när det gäller JAS Gripen
              och uppgraderingen av förmågorna.
            </seg>
            <seg n="d10829a1">
              Jag är inte riktigt säker på att jag hänger med i svängarna när
              det gäller vad Allan Widman vill i frågan om en luftförsvarsutredning.
              Det är lite otydligt. Han pratar om en bred enighet och om att
              vara noggrann. Därför har jag svårt att förstå varför han inte
              kan instämma i vårt yrkande och vårt förslag som vi har lagt fram
              i utskottet.
            </seg>
          </u>
          <note type="speaker" n="0ceaa247">
            Anf. 101 ALLAN WIDMAN (FP) replik:
          </note>
          <u who="allan_widman_49f05b" xml:id="i-36a4ecefbcd24662-3" n="19741a50">
            <seg n="701c2d02">
              Herr talman! Jag har uppfattat ett så kallat lappkast hos Socialdemokraterna
              de senaste veckorna när det gäller frågan om en svensk luftförsvarsutredning.
              I förstone uppfattade jag att det skulle vara en bred studie som
              innefattade alla de svåra beslut som nu ligger framför oss. Men
              under den senaste veckan har jag upptäckt att de vill förvisa
              den här utredningen till tidpunkter bortom 2040. Jag tror att
              Hans Wallmark tidigare berättade hur svårt det var för 1967 års
              utredning att titta 15 år fram i tiden. Man ville gärna ha 10
              år. Jag kan bara tillfoga att sedan dess har förnyelsen i den
              tekniska utvecklingen inte på något sätt avstannat utan tvärtom
              accelererat. Därmed är tidpunkter bortom 2040 inte så väldigt
              relevanta. Jag tror att man kan fundera mycket över det utan att
              komma fram till någon särskilt konkret slutsats.
            </seg>
            <seg n="34974b1d">
              Jag har under ett par års tid sagt att kostnaderna för ett förmågelyft
              ligger någonstans mellan 30 och 50 miljarder. Jag har gjort detta
              i många olika sammanhang och hela tiden väntat på att någon skulle
              säga emot mig, men det är ingen som har gjort det. Allteftersom
              tiden har gått kan jag säga att jag känner mig allt mer bekväm
              med de här siffrorna.
            </seg>
          </u>
          <note type="speaker" n="8600f21c">
            Anf. 102 ANNA-LENA SÖRENSON (S) replik:
          </note>
          <u who="anna-lena_sorenson_36d556" xml:id="i-a2dd36dfa86eb02f-3" n="a9c62141">
            <seg n="38b391fa">
              Herr talman! Då måste jag fråga Allan Widman vad han menar ska
              utredas i en luftförsvarsutredning. Förstår jag honom rätt när
              jag tror att det egentligen bara handlar om uppgraderingen av
              JAS Gripen, kostnaden och den teknologi som i så fall skulle gälla?
              I min värld är inte JAS Gripen-projektet färdigt. Det måste självfallet
              vidareutvecklas och uppgraderas.
            </seg>
            <seg n="4e1a5738">
              Men vi ser trots allt slutet på livstiden för JAS Gripen. Som
              projekt kan man säga att det teknologiskt är tämligen klart och
              försvarssäkert, och även försvarspolitiskt. Det som svensk försvarsindustri
              och ingenjörerna på Saab i dag behöver är en vision, en målsättning
              och inriktning om vad man ska utveckla vidare. Vad ska man skapa
              vidare? Vilken forskning och teknologi är det vi ska tänka på
              i framtiden? Så är det i min värld.
            </seg>
            <seg n="0897571b">
              Allan Widman talar i stället om kostnaderna för JAS Gripen och
              noggrannheten kring det. Då kan man fundera över om det är de
              höga kostnaderna som är det stora bekymret. Det är det naturligtvis;
              det är ett jättestort åtagande. Därför kan jag inte förstå varför
              svenska folket och dess företrädare inte skulle få vara med i
              en sådan utredning och ha synpunkter. Det är ju själva poängen
              med en parlamentarisk utredning. Dessutom ska man kunna ha synpunkter
              på vilka förmågor och ambitioner vi ska ha med vårt försvar.
            </seg>
          </u>
          <note type="speaker" n="76963714">
            Anf. 103 ALLAN WIDMAN (FP) replik:
          </note>
          <u who="allan_widman_49f05b" xml:id="i-36a4ecefbcd24662-4" n="19741a50">
            <seg n="2834ad49">
              Herr talman! Låt mig nämna att det inte var jag som tog upp kostnadsdiskussionen.
              Det tror jag att Anna-Lena Sörenson gjorde i sitt första inlägg.
            </seg>
            <seg n="fbe81d54">
              Nu säger Anna-Lena Sörenson, vilket förvånar mig något, att det
              visst är så att det större förmågelyftet skulle kunna inbegripas
              i en luftförsvarsutredning. Samtidigt, herr talman, har den senaste
              styva timmens debatt handlat om att Socialdemokraterna på alla
              sätt vill betona att det är tiden bortom 2040 som ska gälla och
              ingenting annat.
            </seg>
            <seg n="f1e31064">
              Ja, det är min och Folkpartiets uppfattning att JAS Gripen kommer
              att vara ryggraden i det svenska luftförsvaret till 2040. På den
              punkten har jag inga som helst tvivel. Det som oroar mig är att
              varje gång som vi fattar stora investeringsbeslut visar det sig
              i efterhand att det har funnits saker man inte har tänkt på. Därför
              har jag hela tiden försökt efterlysa en helhetssyn. Ibland har
              det gällt stridsledning. Ibland har det gällt beväpning som plötsligt
              har försvunnit. Vi har inte tagit med beväpningen när vi uppgraderat
              våra flygplan. Det har lett till att systemet av system imploderat,
              att en länk i kedjan plötsligt gått av.
            </seg>
            <seg n="0163c66d">
              Dess värre är det många gånger så, herr talman, att det inte
              ens anmäls till den här kammaren och till Sveriges regering att
              sådana förmågeglapp uppstått. Över det är jag starkt oroad. Därför
              efterlyser jag ett helhetsperspektiv, jag efterlyser transparens
              och jag efterlyser noggrannhet med denna viktigaste del av vårt
              försvar.
            </seg>
          </u>
          <note type="speaker" n="113b2c48">
            Anf. 104 STAFFAN DANIELSSON (C):
          </note>
          <u who="staffan_danielsson_9b55cc" xml:id="i-dd7e0b14427675a1-0" n="fb575169">
            <seg n="1608986b">
              Herr talman! Vi diskuterar i dag några enskilda motioner från
              den allmänna motionstiden. En av de motionerna har väckts av Miljöpartiet.
            </seg>
            <seg n="c926396f">
              Miljöpartiet ville som bekant före det rödgröna samarbetet minska
              Sveriges försvarskostnader med på sikt uppemot 10 miljarder kronor.
              Vi vet att Miljöpartiet inte vill se någon stor svensk försvarsindustri
              eller någon betydande vapenexport. Vad gäller stridsflygplan är
              Miljöpartiet särskilt negativt.
            </seg>
            <seg n="426e763e">
              Det räcker att lyfta fram några meningar i den korta motion från
              Miljöpartiet som ligger till grund för dagens riksdagsbeslut och
              som sannolikt kommer att bifallas med stöd av Vänsterpartiet,
              Socialdemokraterna och Sverigedemokraterna. Låt mig ge några citat
              ur motionen: Vi kommer inte att ha råd att köpa en uppgraderad
              version av C/D, den så kallade superjasen. Om det över huvud taget
              skall satsas utvecklingspengar på JAS så borde det ske tillsammans
              med övriga JAS-ägare och först när ett behov föreligger. Det ska
              inte satsas en enda krona mer på JAS-projekt förrän det finns
              bevis om behovet. Därför vill Miljöpartiet tillsätta en bred parlamentarisk
              utredning. Syftet är fullständigt glasklart i motionen.
            </seg>
            <seg n="30fe6e54">
              Regeringen har varit tydlig med att det räcker väl med det beslutsunderlag
              om hur JAS Gripen ska utvecklas som Försvarsmakten och regeringen
              med stor transparens kommer att ta fram och sedan lägga fram för
              riksdagen för beslut.
            </seg>
            <seg n="5c79f2b0">
              Orsaken till att den oheliga alliansen kan få majoritet är att
              förutom Socialdemokraterna och Vänsterpartiet även Sverigedemokraterna
              ansluter sig till miljöpartimotionen. Sverigedemokraterna försöker
              nu lugna dem som oroas av vad som kommer att hända med JAS Gripen.
              Man säger: Under utredningstiden behöver det inte vara liktydigt
              med ett investeringsstopp vare sig på stridsflygs- eller luftvärnssidan.
              Observera att det kan vara liktydigt med ett investeringsstopp
              men det behöver inte vara det. För mig känns det inte lugnande.
            </seg>
            <seg n="29cd7515">
              Sedan har vi Socialdemokraterna som under förra mandatperioden
              ständigt talade för en stark svensk försvarsindustri och otaliga
              gånger kritiserade regeringen som de ansåg var för dåligt inriktad
              på att styra upphandlingar till den svenska försvarsindustrin.
              Hur kan Socialdemokraterna plötsligt bifalla en miljöpartimotion
              som inte vill uppgradera JAS Gripen, eller i vart fall vill skjuta
              upp beslutet på en osäker framtid? Det är vad som kan komma att
              ske om någon timme. Det är mycket svårbegripligt.
            </seg>
            <seg n="94154f5f">
              Försvarsutskottets förre ordförande, Håkan Juholt, respekterade
              vad jag vet fram till sin avgång regeringens handlingslinje om
              JAS Gripens utveckling och stod inte bakom något krav på en luftförsvarsutredning,
              särskilt inte någon som byggde på en miljöpartimotion som närmast
              vill avveckla Sveriges stridsflyg. Vad är det som skett som gör
              att Socialdemokraterna plötsligt svänger 180 grader och tillstyrker
              en miljöpartimotion?
            </seg>
            <seg n="6331e375">
              Det samband jag kan se sitter framför mig och heter Peter Hultqvist.
              Han är ny ordförande i utskottet. Innan han blev vald till ordförande
              drev han hårt frågan om att skära ned anslaget till Regeringskansliet
              med 300 miljoner kronor. Det har bland annat resulterat i uppsägningar
              och besparingar på Försvarsdepartementet. Det hindrar uppenbarligen
              inte att nya utredningar tillsätts. Det första beslut utskottet
              fattar med Peter Hultqvist som ordförande är att gå Miljöpartiet
              till mötes och begära en stor utredning som ifrågasätter JAS Gripen.
            </seg>
            <seg n="ed21181d">
              Jag minns när vi för länge sedan hade en socialdemokratisk jordbruksminister
              vid namn Ingemund Bengtsson som fick kritik för att han sade sig
              kunna behärska jordbrukspolitiken efter kan det ha varit några
              månader i tjänst. För Peter Hultqvist räckte det uppenbarligen
              med några dagar för att veta bättre än Håkan Juholt.
            </seg>
            <seg n="d3808cb0">
              Vi har hört diskussioner som handlat om ifall utredningen, som
              tillsätts 2011 och jobbar 2012, endast ska behandla tiden efter
              2040 eller om den också ska behandla nu kommande investeringsbeslut.
              Där tycker Miljöpartiet det ena och Socialdemokraterna det andra.
              Jag vet inte om det är en ny policy beträffande utredningar att
              vi, när vi har en stor fråga som vi är lite osäkra om, säger att
              det ska utredas hur det ska vara efter 2040. Det ska vi klara
              till 2012 och 2013. Jag tycker att det är en märklig hantering.
            </seg>
            <seg n="39dee99c">
              För alla dem som i Linköping utvecklar och tillverkar JAS Gripen,
              ett av världens mest effektiva och prisvärda stridsflygplan, måste
              det kännas märkligt och trist att följa den osäkerhet som oundvikligen
              riksdagens bejakande av den radikala miljöpartimotionen sprider
              omkring sig. Lika trist är det för alla oss som vill ha en stark
              försvarsindustri med långsiktiga och klara spelregler och som
              anser att JAS Gripen behöver utvecklas för att kunna matcha den
              stridflygsutveckling som ständigt sker i vår omvärld.
            </seg>
            <seg n="ec1bb98d">
              Slutligen, herr talman, vill jag kommentera påståenden från Anna-Lena
              Sörenson och Peter Rådberg om vad Centerpartiet och jag tycker
              om en luftförsvarsutredning i linje med den mycket entydiga miljöpartimotionen.
              Man ska vara varsam med orden när man talar om vad andra har sagt
              och tyckt. Jag uttalade mig om den här frågan på Folk och Försvars
              seminarium den 9 mars. Den som vill klara ut vad som sades kan
              gå in på Folk och Försvars hemsida och se hela debatten. Peter
              Rådberg säger att det som där skedde var att sju partier var helt
              överens om att en luftförsvarsutredning behövde tillsättas. Anna-Lena
              Sörenson har pratat om partier som varmt förespråkar en luftförsvarsutredning
              nu. Jag vill gärna tala om vad jag verkligen sade, så att jag
              som upphovsman kan få igenom den rätt jag har till mina egna uttalanden.
            </seg>
            <seg n="e7a3503c">
              Jag sade att jag inte utesluter att det tid efter annan på olika
              politiska områden, till exempel försvaret eller kanske en del
              av försvaret, kan behövas en utredning. Vem håller inte med om
              detta? Men jag underströk samtidigt att jag har fullt förtroende
              för regeringens hantering vad gäller att ta fram beslutsunderlagen
              för kommande beslut avseende JAS Gripens uppgradering. Att då
              samtidigt dra i gång en stor luftförsvarsutredning är dålig tajmning.
            </seg>
            <seg n="4f306753">
              Att inte utesluta att utredningar ibland kan behöva göras innebär
              alltså inte att man lovar att ta ställning för varje miljöpartimotion
              som kommer om en luftförsvarsutredning. Jag hoppas att alla förstår
              att det är så och att det var vad jag sade.
            </seg>
            <seg n="c1b15d50">
              Jag kan ta ett exempel till. Om allianspartierna skulle gå ihop
              med Vänsterpartiet för att sänka skatterna i en utredning med
              sikte på tiden efter 2040 tror jag att Socialdemokraterna skulle
              ifrågasätta realismen i detta. Förstå då att vi från Alliansen
              känner oro när S nu går samman med MP för att utveckla Sveriges
              framtida stridsflyg! Det är allvarliga saker vi diskuterar.
            </seg>
          </u>
          <note n="b1a003ae">
            Herr talman! Jag yrkar bifall till Alliansens reservation under
            punkt 3 samt till alla punkter i utskottets betänkande utom punkt
            3.
          </note>
          <note n="34a08c32">
            I detta anförande instämde Annicka Engblom och Abdirizak Waberi
            (båda M).
          </note>
          <note type="speaker" n="f1b35825">
            Anf. 105 ANNA-LENA SÖRENSON (S) replik:
          </note>
          <u who="anna-lena_sorenson_36d556" xml:id="i-a2dd36dfa86eb02f-4" n="a9c62141">
            <seg n="f1ffdc95">
              Herr talman! Staffan Danielsson använder mycket kraft och energi
              för att blanda bort korten och få det att låta som att det är
              någonting annat vi ska ta ställning till här i dag om vi kommer
              så långt i kammaren, men en dag ska vi göra det i alla fall än
              det betänkande som föreligger. Var och en kan läsa för sig själv.
              Det är det betänkandet som finns i dokumenten. Motionen är delvis
              bifallen. Men man kan undra om Staffan Danielsson gör detta för
              att skyla över sina egna tillkortakommanden när det gäller frågan
              om en försvarsutredning. För vad du än säger, Staffan, har du
              i alla fall aldrig ställt dig avvisande till en sådan här luftförsvarsutredning.
            </seg>
            <seg n="2d6bb050">
              Seminariet på Folk och Försvar som gick av stapeln den 9 mars
              finns dokumenterat. Det finns i etern och har rullats många gånger
              i tv, och många har sett det. Där har Staffan Danielsson sagt
              att processen, som han ställde sig bakom, självfallet ska vara
              så öppen och transparent som möjligt och med god insyn från riksdagens
              partier. Ett annat citat: Jag utesluter inte att det kan bli aktuellt
              med någon bredare försvarsutredning i framtiden eller en utredning
              om en tung del av försvaret som till exempel luftförsvaret. Jag
              ska säga till Staffan Danielssons fördel att han kanske vill göra
              både och, som Centern ofta vill. Man vill inte ta ställning till
              än det ena, än det andra.
            </seg>
            <seg n="a71bca51">
              Jag tycker att Staffan Danielsson tar väldigt stora ord i sin
              mun när han anklagar Socialdemokraterna för ansvarslöshet när
              det gäller det svenska försvaret och den svenska försvarsindustrin.
              Jag måste få returnera med ett par frågor. Tycker inte Staffan
              Danielsson att svenska folket ska ha någonting att säga till om
              när det gäller ambitionerna för vår försvarsförmåga och hur skattemedlen
              ska användas? Tycker inte Staffan Danielsson att ingenjörerna
              på Saab i Linköping ska ha någonting att göra om bara några år
              när det gäller att utveckla ett nytt luftförsvarssystem?
            </seg>
          </u>
          <note type="speaker" n="79604809">
            Anf. 106 STAFFAN DANIELSSON (C) replik:
          </note>
          <u who="staffan_danielsson_9b55cc" xml:id="i-dd7e0b14427675a1-1" n="fb575169">
            <seg n="44d9e148">
              Herr talman! Tycker jag att svenska folket ska ha något inflytande
              över Sveriges försvarspolitik? Ja, det tycker jag. Det är därför
              vi har en riksdag och en vald regering som hanterar dessa frågor.
              Däremot är det inte ett måste att riksdagen plötsligt ska bli
              regering och utfärda direktiv och så vidare. Försvarspolitiken
              fastställs av riksdagen, och det är regeringen som arbetar fram
              förslagen.
            </seg>
            <seg n="1cf81529">
              Anna-Lena citerar mig korrekt. Det var precis vad jag sade. Jag
              utesluter inte att det någon gång ibland kan vara aktuellt att
              genomlysa försvaret med en stor utredning, kanske också någon
              tung del av försvaret. Det tycker jag inte att man kan utesluta.
              Men därmed har jag inte sagt att jag vill ha en sådan utredning
              nu utifrån den motion som Miljöpartiet har skrivit och med ett
              mandat att inte diskutera verkligheten förrän efter 2040. Det
              är en väldigt konstig beställning som riksdagen nu kommer att
              göra. Denna utredning ska alltså vara klar 2013. Sedan är det
              27 år kvar till 2040. År 2013 ska vi ha bestämt hur försvaret
              ska avvägas mellan bemannat stridsflyg och obemannat, luftförsvarssystem
              och annat. Det är oerhörda krav på denna utredning och de politiker
              som ska sitta i den.
            </seg>
            <seg n="c68fa385">
              Det Allan Widman har pratat för är att det är viktigare att i
              närtid, 1020 år, diskutera hela systemen. Nu har vi tagit beslut
              i helikopterfrågan. Vi vet att vi ska ha 53 helikoptrar, och vi
              vet vilka de är. Att då börja diskutera och utreda, som Miljöpartiet
              vill, är väldigt märkligt. Nu vill inte Anna-Lena Sörenson det,
              utan det som ska diskuteras ska gälla vad som ska hända efter
              2040. Det gäller att ha personer i utredningen som har väldigt
              lång framförhållning. Det är alldeles uppenbart.
            </seg>
          </u>
          <note type="speaker" n="e61490eb">
            Anf. 107 ANNA-LENA SÖRENSON (S) replik:
          </note>
          <u who="anna-lena_sorenson_36d556" xml:id="i-a2dd36dfa86eb02f-5" n="a9c62141">
            <seg n="fdb11627">
              Herr talman! När jag lyssnar på Staffan Danielsson kan jag i
              alla fall konstatera att han inte ser ett hot mot JAS Gripens
              uppgradering och vidare existens i en sådan här luftförsvarsutredning.
              Staffan Danielsson får gärna svara på det.
            </seg>
            <seg n="a2d5f74c">
              Jag skulle också vilja ställa frågan varför en luftförsvarsutredning
              med direktiv som vi parlamentariker kan vara med och författa
              inte skulle kunna sättas i gång nu. Den utredning som Staffan
              Danielsson mer eller mindre förordar eller åtminstone kan tänka
              sig i framtiden, vad skulle en sådan utredning innehålla?
            </seg>
          </u>
          <note type="speaker" n="b43d7a2c">
            Anf. 108 STAFFAN DANIELSSON (C) replik:
          </note>
          <u who="staffan_danielsson_9b55cc" xml:id="i-dd7e0b14427675a1-2" n="fb575169">
            <seg n="886b4bc0">
              Herr talman! Jo, jag blir mycket orolig när jag läser Miljöpartiets
              motion, som delvis är bifallen, och hör Peter Rådberg, som tycker
              att utredningen verkligen ska ta upp och behandla JAS Gripens
              utveckling och frågan om det ska vara någon uppgradering eller
              inte och gå in på helikoptrar och allting. Att göra det efter
              2040 tror jag inte Peter pratar om, utan han pratar om att göra
              det i närtid. Där känner jag en stor oro.
            </seg>
            <seg n="9719c3d5">
              Allt detta började när Socialdemokraterna bytte fot i denna fråga.
              Jag vet inte när det hände. Håkan Juholt stod för att regeringen
              hanterar frågan och tar fram beslutsunderlag med transparens och
              att vi sedan får ta hand om frågan när den kommer till riksdagen.
              Han förespråkade inte någon parlamentarisk utredning, utan orsaken
              till att vi sitter i den här diskussionen är att Socialdemokraterna
              har svängt 180 grader på några veckor, vilket inger mig oro. Det
              är ett nytt steg för Socialdemokraterna, och det sker under en
              ny ordförande. Vart kommer Socialdemokraterna att ta vägen? Vi
              vet så väl vad Anders Karlsson ville som ordförande under fyra
              år: Han ville ha en stark försvarsindustri. Gäller inte det längre
              på samma vis? Man skickar en signal av osäkerhet när man går ihop
              med Miljöpartiet för att tillsammans med dem utvärdera Sveriges
              framtida stridsflyg.
            </seg>
            <seg n="fd8b9541">
              Detta är viktiga frågor. Försvarsfrågorna behöver vi ha bred
              samsyn om i riksdagen. Det kan behövas utredningar ibland. Jag
              utesluter inte det. Men jag tror kanske inte att de ska utformas
              så att man bara får diskutera hur de ska påverka utvecklingen
              efter 30 eller 40 år framåt i tiden. Det tror jag är onödigt begränsande
              när vi någon gång ska tillsätta en luftförsvarsutredning. Nu kan
              en sådan beställning komma i dag, och då får vi se hur regeringen
              hanterar det, men det är ingen riktigt bra hantering av detta
              med tanke på den verklighet som svensk stridsflygsindustri lever
              i.
            </seg>
          </u>
          <note type="speaker" n="98357229">
            Anf. 109 PETER RÅDBERG (MP) replik:
          </note>
          <u who="peter_radberg_0b0188" xml:id="i-bcf096aa5659d1c7-0" n="b5ad8366" next="i-d302285da84f842a-0">
            <seg n="2fa982e2">
              Herr talman! Jag vet inte hur många gånger Staffan Danielsson
              sade Miljöpartiet i sitt anförande.
            </seg>
          </u>
          <note n="afbf2cc8">
            (STAFFAN DANIELSSON (C): Det man älskar pratar man om.)
          </note>
          <u who="peter_radberg_0b0188" xml:id="i-d302285da84f842a-0" n="b5ad8366" prev="i-bcf096aa5659d1c7-0">
            <seg n="db155f5e">
              Precis, så är det!
            </seg>
            <seg n="259ef66c">
              Det är spännande att höra Staffan Danielsson, men jag vet inte
              riktigt hur jag ska tolka honom. Han pratar om att vi har 10 miljarder
              i besparing. Jaså, har vi det? Det var väl spännande. Vi hade
              i och för sig 2 miljarder ihop med Socialdemokraterna och Vänsterpartiet.
              Jag vet inte om Staffan Danielsson tar det gånger fyra; man kan
              räkna lite hur man vill.
            </seg>
            <seg n="57b6c137">
              Sedan kastar du ur dig att vi inte vill det ena eller andra.
              Varje parti måste naturligtvis tala om var man står, men det är
              ju själva betänkandet som vi är här för att diskutera.
            </seg>
            <seg n="45a0f380">
              Miljöpartiet är ganska ödmjukt när vi vill ha en utredning. Vad
              utredningen kommer fram till vet ju inte jag. Den kanske går helt
              i er riktning, och Miljöpartiet kan vara den stora förloraren
              när utredningen är klar. Det vet vi inte. Det ska vara en parlamentarisk
              utredning som ska se på så mycket som möjligt när det gäller luftförsvaret.
              Vi är ju ganska överens om att alla dessa delar måste hänga ihop
              för att ett luftförsvar ska fungera, och det är precis det vi
              vill titta på.
            </seg>
            <seg n="b0e7a2c6">
              Staffan Danielsson säger, som jag anförde när jag stod i talarstolen:
              Inte nu men sedan. Men det är precis nu som delarna inte hänger
              ihop. Det är just nu vi måste titta på detta för att få ordning
              på luftförsvaret, och det är just nu vi behöver en sådan här utredning
              för att försöka lösa det så gott det går. Då säger Staffan Danielsson:
              Nej, jag vill inte vara med.
            </seg>
            <seg n="54dec562">
              Samtidigt stod du, Staffan Danielsson, här med Anna-Lena Sörenson
              och talade om samsyn. Här har du väl alla möjligheter till en
              samsyn när vi ska sätta oss tillsammans i alla åtta partier och
              utreda detta. Då finns det alla möjligheter för Staffan Danielsson
              att vara med. Jag förstår inte varför Centerpartiet inte kan vara
              med i detta.
            </seg>
          </u>
          <note type="speaker" n="9b7293bd">
            Anf. 110 STAFFAN DANIELSSON (C) replik:
          </note>
          <u who="staffan_danielsson_9b55cc" xml:id="i-dd7e0b14427675a1-3" n="fb575169">
            <seg n="8723c8a8">
              Herr talman! Jag ska förklara siffran 10 miljarder. Jag tror
              att jag uttryckte mig korrekt i talarstolen.
            </seg>
            <seg n="d157f72b">
              I sina riksdagsmotioner 2006, 2007 och så vidare hade Miljöpartiet
              siktet inställt på att reducera Sveriges försvarsbudget med 10
              miljarder. Sedan har man gjort upp med De rödgröna och kompromissat
              om kraven i några budgetar. Det är helt rätt, men er grundinställning
              är, som jag redovisat tidigare, en mycket kraftig bantning av
              det svenska försvaret. Om det inte skulle vara aktuellt att återgå
              till den uppfattningen hälsar jag det med tillfredsställelse.
            </seg>
            <seg n="61122d6e">
              Nu säger Peter Rådberg att det är riksdagens betänkande som gäller
              och inte Miljöpartiets motion. Då vill jag återgå till en fråga
              som Hans Wallmark tog upp, nämligen att riksdagens betänkande
              är glasklart om att det som utredningen ska diskutera och föreslå
              är åtgärder efter 2040. Så uppfattar jag att Socialdemokraterna
              hävdar att det står i det betänkande som riksdagen strax ska besluta
              om.
            </seg>
            <seg n="2654e699">
              När du, Peter, nu argumenterar för att Centerpartiet borde vara
              med i betänkandet säger du att det är så många utestående frågor
              som just nu behöver analyseras och diskuteras: JAS Gripens uppgradering,
              antalet helikoptrar och så vidare. I sådana fall diskuterar du
              ju utifrån Miljöpartiets motion och inte utifrån betänkandets
              förslag, i varje fal inte som Socialdemokraterna tolkar det. Det
              blir inte lätt för regeringen att hantera när man nu får en beställning
              av en ohelig allians av fyra partier som är väldigt osams inbördes
              om vad det handlar om. Tror man att detta i det här läget hjälper
              till att skapa tillförsikt och en bra dialog inför hur vi ska
              utveckla Sveriges försvar på luftområdet? Risken är att det blir
              precis tvärtom. Det är det som oroar mig och oss i Alliansen.
            </seg>
          </u>
          <note type="speaker" n="417238ad">
            Anf. 111 PETER RÅDBERG (MP) replik:
          </note>
          <u who="peter_radberg_0b0188" xml:id="i-f6e15f6b21533c41-5" n="b5ad8366">
            <seg n="83053c66">
              Herr talman! Staffan Danielsson är lite ful i sin argumentation.
              Du hänvisar till 2006, till en motion som vi väckte för fem år
              sedan. Den använder du i din argumentation när vi talar om budgeten.
              Jag tycker inte att det är riktigt okej.
            </seg>
            <seg n="4b109131">
              Det står så här: Vi ska ta sikte på 2040. Vi är rätt överens,
              och som jag sade till Hans Wallmark ska vi lyfta på alla stenar.
              Det säger sig självt att vi måste titta på det som är före 2040.
              Vi kan ju inte blunda över 30 år och försöka hitta på vad som
              kommer efter det. Det är vi ju överens om, men Staffan Danielsson
              säger att han inte vill vara med.
            </seg>
            <seg n="e8e20d7f">
              Det står tydligt att vi ska ta sikte på 2040 och framåt. Det
              betyder inte att vi ska börja med 2040. Detta ska vi göra tillsammans
              i de åtta partierna. Det är det som är själva poängen. Vi ska
              tillsammans i åtta partier försöka ta fram vad utredningen ska
              handla om. Då säger Staffan Danielsson att han inte vill vara
              med. Samtidigt instämmer du, Staffan, i den problembild som vi
              har med JAS och med att systemen inte hänger ihop, precis som
              Allan Widman.
            </seg>
            <seg n="7887f3f7">
              Jag håller med om nästan hundra procent av den analys som görs.
              Då måste man väl göra något åt detta? Sedan blir väl inte allting
              perfekt i ett betänkande eller i olika motioner, men vi har ju
              en väg framåt, och den är att försöka lösa detta. Ett sätt att
              göra det är genom en parlamentarisk utredning, där vi, riksdagsledamöter,
              tillsammans ska ta fram vad utredningen ska göra. Då säger Staffan
              Danielsson: Nej, jag vill inte vara med. Det faller ganska tungt
              på Centerpartiet om man backar ur i det läget. Jag beklagar det.
            </seg>
            <seg n="44dec31d">
              Jag tror dock att det hela kommer att bli bra. Jag hoppas att
              vi får igenom det här i riksdagen och att vi sedan tillsätter
              utredningen med ett lyckat slut så småningom.
            </seg>
          </u>
          <note type="speaker" n="354e7a53">
            Anf. 112 STAFFAN DANIELSSON (C) replik:
          </note>
          <u who="staffan_danielsson_9b55cc" xml:id="i-dd7e0b14427675a1-4" n="fb575169">
            <seg n="f6a49baa">
              Herr talman! Jag ska inte påminna er om vad Miljöpartiet tyckte
              2006, men du, Peter Rådberg, påminner ofta om vad Centerpartiet
              tyckte 1982, vilket ju är mycket längre tillbaka. Tider kan förändras
              och verkligheter kan utvecklas. Så kan det vara, men om vi kan
              lägga detta till handlingarna är jag bara glad. Miljöpartiet vill
              alltså bara ha 2 miljarder i besparing.
            </seg>
            <seg n="0f8494b7">
              Nu arbetar Försvarsmakten och regeringen med hur JAS Gripen ska
              uppgraderas och utvecklas. Det är viktigt att man kommer fram
              till ett transparent förslag som vi kan behandla i riksdagen om
              ett eller två år. Efter det kan vi väl fundera långsiktigt framåt
              och se när det kan vara läge att utreda och på vilket sätt man
              i så fall gör det. Så kan jag tycka.
            </seg>
            <seg n="8a65626c">
              Men att man nu, när vi håller på med ett stort arbete på stridsflygsområdet,
              ska börja med hela havet stormar om huruvida vi ska ha stridsflyg,
              om det ska vara obemannat och om vad som ska gälla, inger en osäkerhet.
              Det snabba kastet från ett visst parti inte ditt parti som gör
              att vi står och debatterar här i dag är något man kan fundera
              på avsikten med.
            </seg>
            <seg n="41721fe1">
              Detta är alltså hur jag skulle vilja att tidsplanen ser ut. Först
              ska vi klara av det som vi har på gång nu, och sedan får vi diskutera,
              och som alltid när det gäller försvarspolitiken är det bra om
              vi kan komma överens rätt brett, för det är alltid en styrka.
            </seg>
          </u>
          <note type="speaker" n="e58661ec">
            Anf. 113 MIKAEL JANSSON (SD):
          </note>
          <u who="mikael_jansson_78d74b" xml:id="i-181bbf19a8048428-0" n="bf221498" next="i-5b9bb015d9436fe7-0"/>
          <note n="213eb3ce">
            Herr talman! Jag yrkar bifall till reservationerna 2 och 5, och
            i övrigt yrkar jag bifall till utskottets förslag.
          </note>
          <u who="mikael_jansson_78d74b" xml:id="i-5b9bb015d9436fe7-0" n="bf221498" prev="i-181bbf19a8048428-0">
            <seg n="e629f1f6">
              Det är en ganska märklig debatt som har föregått kammarens behandling
              av förslaget om en luftförsvarsutredning. Allianspartierna har
              gjort gällande att en luftförsvarsutredning riskerar den fortsatta
              utvecklingen av Gripen. Kanske kunde det vara så om inte SD fanns.
              Men vi finns, och vi är öppna för samtal om Gripens framtid.
            </seg>
            <seg n="0760b4a1">
              Sverigedemokraterna tar ställning för en luftförsvarsutredning.
              Det är 44 år sedan den förra luftförsvarsutredningen gjordes,
              1967. Vi behöver en helhetssyn på behov och förutsättningar. En
              parlamentarisk utredning av luftförsvaret kan ta två år att genomföra.
              Sverigedemokraterna vill tydligt markera att det under utredningstiden
              inte behöver vara liktydigt med ett investeringsstopp vare sig
              på stridsflygs- eller på luftvärnssidan. Grundläggande beställningar
              måste kunna göras av hänsyn både till tydliga brister i försvarsförmågan
              och till behov av att rädda svensk viktig försvarsindustri.
            </seg>
            <seg n="d44e2816">
              I debatten har det varit mycket frågor om årtalen och om hur
              långt framåt utredningen ska ta sikte. Man har diskuterat partierna
              bakom förslaget och att partierna tycker så olika, vilket ska
              vara ett problem. Jag tycker inte det. Att man tar sikte mot 2040
              är naturligt i och med att systemen har så långa livscykler. Det
              är just därför vi har en sådan här utredning, för det är just
              det tidsperspektivet. Att sedan partierna bakom utredningsförslaget
              är så pass olika Sverigedemokraterna och Miljöpartiet är många
              gånger diametralt motsatta i försvarsfrågan är inget problem.
              Utredningen ska ta fram ett underlag, så att man kan finna proportioner
              och balanspunkter och hur systemet ska fungera. På det underlaget
              kan partierna när vi sedan ska gå till beslut i kammaren ompositionera
              sig fullständigt. Jag ser alltså inget problem med att rösta på
              ett förslag som i grunden Miljöpartiet har lagt fram. Vi tror
              att utredningen är positiv.
            </seg>
            <seg n="bdce8fa8">
              Vi vill visa en tydlig inriktning avseende Gripen genom att det
              i 2013 års budget är ett mål för oss att det ska göras en beställning
              av tio JAS Gripen om inte ÖB:s underlag visar att det är olämpligt.
            </seg>
            <seg n="4256aefb">
              Här är vår ambition högre än regeringens. Det är fritt för regeringen
              att ansluta till den linjen. Jag fick också en fråga om detta
              från Allan Widman. Det är klart att om man ska snäppa upp det
              på det vis som vi gör krävs ett ökat försvarsanslag. Det är vad
              vi står för.
            </seg>
            <seg n="7e164aec">
              Om sedan Sverige ensamt går in med en order är det klart att
              det är en stor kostnad. Men den kostnaden kan också vara en investering
              som innebär att det blir lättare att exportera. De kommande kunderna
              slipper då dela den kostnaden, och då får man en gynnsammare exportsituation.
              Det är en hel kalkyl. Att ensidigt göra en svensk beställning
              kan vara en bra investering.
            </seg>
            <seg n="e64615e5">
              En efterkommande export av den uppgraderade Gripen är inte given
              men mycket trolig. En uppgradering av Gripen innebär ett vidmakthållande
              av Saabs förmåga att skapa högteknologiska innovationer på fler
              områden. Tillverkning av stridsflyg i Linköping efter Gripen kan
              anses avhängigt av att Gripen utvecklas tills det nuvarande grundkonceptet
              är helt utnyttjat. Kontinuitet är avgörande.
            </seg>
            <seg n="a4953e15">
              Med detta sagt om Gripen, varför stöder SD då en luftförsvarsutredning?
              Hela det svenska försvaret har varit utsatt för en utarmning mer
              än vad många medborgare egentligen känner till. Luftförsvaret
              är inget undantag. Alla som vill se en upprustning av vår försvarsförmåga
              inser luftförsvarets del.
            </seg>
            <seg n="5a3d9d05">
              Vi har förvisso vassa system för att upptäcka och varna för robotar
              och fientligt flyg. Men vi har inte den volym som krävs. En luftförsvarsutredning
              kan visa hur mycket vi bör investera i luftvärn. Vi har Gotland
              med ett mycket strategiskt läge. Kan vi kontrollera vårt territorium
              även över Gotland är det en säkerhet för Sverige och stabiliserande
              för hela Östersjöområdet.
            </seg>
            <seg n="80c0ec7a">
              Många försvarsvänner som verkligen bryr sig om Sveriges försvarsförmåga
              välkomnar en luftförsvarsutredning. Det är tråkigt att inte alla
              partier backar upp en parlamentarisk utredning av något som har
              betydelse för Sveriges säkerhet och trygghet i decennier.
            </seg>
            <seg n="182212cc">
              Utvecklingscyklerna för stridsflyg är oerhört långa. Men även
              val av system för luftvärn är långsiktiga beslut. En luftförsvarsutredning
              kan hjälpa oss att investera på rätt sätt. Men regeringspartierna
              ställer sig inte bakom. Regeringspartierna tycker att det är lättare
              att utreda dessa frågor på departementet. Det är kortsiktigt tänkt,
              och jag ser det som att det går mot svensk parlamentarisk tradition.
              Allra helst gäller det en minoritetsregering.
            </seg>
            <seg n="221e6c74">
              Luftförsvaret kan inte bedömas i mandatperioder utan snarare
              i många mandatperioder. Kan alla riksdagens partier säga sitt
              ökar chanserna för en långsiktigt hållbar lösning.
            </seg>
            <seg n="acae69fe">
              Jag tänker också kommentera andra punkter i betänkandet. Jag
              tänker då först på Eva Flyborgs motion. Med motionen om ett försvar
              av Göteborg och Västsverige av Eva Flyborg visar Folkpartiet upp
              sitt allra bästa ansikte.
            </seg>
            <seg n="d2d9929b">
              Det är inte bara för att jag bor i Göteborg som jag yrkar bifall
              till Flyborgs motion om Göteborgs försvar. Försvaret av Göteborg
              är av strategisk vikt för Sverige med hänsyn taget till Göteborgs
              hamn där export- och importflödet är av stor nationell betydelse.
              Göteborg är Sveriges andra största stad.
            </seg>
            <seg n="f5c8e4ab">
              Mot den bakgrunden är avrustningen av Göteborg riskabel för vår
              nationella trygghet. Göteborgs försvar behöver återta, vidareutveckla
              och samordna sin försvarsförmåga.
            </seg>
            <seg n="d1175bff">
              Som Flyborg nämner i sin motion är det signifikant för vekheten
              i Västsveriges försvar att det inte ens finns lokal förmåga att
              ta hand om sjöminor. Alla att-satserna i Flyborgs motion är kloka.
              Det gäller att återupprätta Amf4 som marint säkerhetsförband,
              att lägga tillbaka 12:e helikopterskvadronen till Säve, återföra
              korvetter och minröjare till hemmahamn i Göteborg och att utveckla
              stadsjägarkonceptet för strid i stad och mot terrorhot.
            </seg>
            <seg n="9b7fac85">
              Det hade varit bra för Västsverige om Flyborgs motion hade fått
              stöd i kammaren. Men tyvärr verkar det bara vara SD som bifaller.
            </seg>
            <seg n="a4b13064">
              När det gäller vår sista reservation angående min och Richard
              Jomshofs motion om Nordic Battlegroup 2008 vill jag först nämnda
              att SD inte stöder tanken om att vi ska ställa styrkor till EU:s
              förfogande.
            </seg>
            <seg n="6bb55513">
              Det svenska försvaret har omvandlats materiellt och strukturellt
              till ett försvar som inte är anpassat att försvara vårt territorium.
              Reellt växer det svenska försvaret gradvis in i Natostrukturen
              dock utan att detta har kommunicerats till det svenska folket.
              Den allmänna uppfattningen hos mannen på gatan torde fortfarande
              vara att våra militära styrkor existerar till hemlandets försvar.
            </seg>
            <seg n="d30e25b4">
              Det är i ljuset av detta man bör se den bristande avrapporteringen
              till riksdagen. Det har sedan länge skett en gradvis förskjutning
              av inriktningen av det svenska försvaret som inte i tillräckligt
              hög grad har föregåtts av faktabaserade val och tydliga strategiska
              ställningstaganden. Det är därför av stor vikt att riksdagen hålls
              informerad om utvecklingen inom alla förband som sätts upp för
              utrikes tjänst och att denna avrapportering sker utan att regeringen
              försöker dölja kostnadsförändringar eller förändrade målsättningar.
              Riksrevisionens redogörelse över utfallet av arbetet med den nordiska
              stridsgruppen 2008 visar att denna, tillsammans med övriga militärexpeditioner
              utrikes, har utgjort en gökunge i försvarsbudgeten. Det är tydligt
              att stridsgruppen inte har förmått utvecklas till en praktiskt
              användbar styrka på grund av långvariga problem med rekrytering
              och materielanskaffning. Information om att NBG 2008 hade spräckt
              sina kostnadsramar vidarebefordrades inte av regeringen till riksdagen.
              Detta är allvarligt.
            </seg>
            <seg n="fc8cd74b">
              Fru talman! Sverige har för små anslag till försvaret. Men lika
              viktigt som att öka anslagen är att använda de befintliga anslagen
              väl. NBG 2008 uppfyllde inte det villkoret.
            </seg>
          </u>
          <note type="speaker" n="50bdcd3a">
            Anf. 114 HANS WALLMARK (M) replik:
          </note>
          <u who="hans_wallmark_259cf8" xml:id="i-48ca607e117e53df-5" n="481d205f">
            <seg n="16fde4cd">
              Fru talman! Stundom skulle jag vilja påstå att Sverigedemokraterna
              stoltserar med lånta fjädrar i skruden. De kallar sig ibland konservativa
              och historieintresserade. Då får jag ställa en fråga till Mikael
              Jansson.
            </seg>
            <seg n="6270de73">
              Titta på den luftförsvarsutredning från 1967 som hänvisas till.
              Den var för det första inte parlamentariskt tillsatt, utan den
              var tillsatt av överbefälhavaren med specialister. För det andra
              sade man att den tekniska utvecklingen omöjliggjorde att i princip
              ha någon åsikt om sådant som fanns längre bort än 1980. Man hade
              13, 14 och 15 års sikt.
            </seg>
            <seg n="12e1d1f6">
              Fru talman! Jag måste ändå ställa frågan till Mikael Jansson.
              När han har lyssnat på debatten, uppfattar han inte att det spretar
              en smula? Åtminstone jag och några andra till som sitter här i
              kammaren och lyssnar på företrädare för Miljöpartiet, Socialdemokraterna
              och Sverigedemokraterna uppfattar att det finns lite olika åsikter.
            </seg>
            <seg n="8a9a92c7">
              Talar ni om 2040, eller talar ni om någonting tidigare? Sverigedemokraterna
              föreslår att man redan nu i statens budget för 2013 ska göra en
              första beställning av tio JAS Gripen version E/F. Miljöpartiet
              föreslår i den motion som delvis bifalls att man ska helt avvisa
              tanken på vad man kallar för ett diskret okej till en E/F-version
              av JAS, den så kallade Super-JAS:en. Jag läser i motionen: Vi
              kommer inte att ha råd att köpa en uppgraderad version av C/D
              oavsett vilken beteckning vi ger den.
            </seg>
          </u>
          <note n="5c866143">
            Min fråga till Mikael Jansson och Sverigedemokraterna är: Vilken
            del av Miljöpartiets motion önskar SD bifalla?
          </note>
          <note type="speaker" n="3a1fe274">
            Anf. 115 MIKAEL JANSSON (SD) replik:
          </note>
          <u who="mikael_jansson_78d74b" xml:id="i-ad42e8c1cf9608fb-0" n="bf221498">
            <seg n="7344ec6c">
              Fru talman! Det gäller den delen som talar om en utredning i
              ett brett perspektiv. Motionen bifalles delvis. I alla de debatter
              vi har med försvarsfolk är det väldigt många som efterfrågar en
              luftförsvarsutredning. Det är ett brett perspektiv.
            </seg>
            <seg n="c8adb5c5">
              Miljöpartiets troliga önskemål är kanske ingenting vi delar.
              Men det finns inget problem i att partierna har olika försvarsinställning
              när man lägger fram en utredning som ska grunda ett underlag.
              Det är utgångspunkterna och proportionerna i det underlaget som
              man kan ta ställning till. Det handlar om volymer.
            </seg>
            <seg n="a251cfa0">
              Jag ser inte problemet att det spretar. Jag tycker inte att det
              spretar. Sedan får man se var utredningen landar någonstans. Jag
              hoppas att det blir en bra utredning. Att den gamla inte var parlamentarisk
              är bara att konstatera.
            </seg>
          </u>
          <note type="speaker" n="8c02d739">
            Anf. 116 HANS WALLMARK (M) replik:
          </note>
          <u who="hans_wallmark_259cf8" xml:id="i-48ca607e117e53df-6" n="481d205f">
            <seg n="6a9691a9">
              Fru talman! Jag tror att Mikael Jansson har helt rätt i att Sverigedemokraternas
              synpunkter inte fullt ut delas av Miljöpartiet, och det är säkerligen
              det omvända. Jag tror att Vänsterpartiet också har någon annan
              synpunkt, och jag är rätt övertygad om att Socialdemokraterna
              har en tredje eller möjligtvis fjärde.
            </seg>
            <seg n="6c1897ef">
              Det är det som är det intressanta; man kan enas om att man vill
              tillsätta en parlamentarisk utredning men inte om vad syftet med
              resultatet är.
            </seg>
            <seg n="99374b57">
              Därför hänger frågan kvar i luften: Hur mycket gör man detta
              för den kunskap som en eventuell parlamentarisk utredning ska
              ge och hur mycket gör man det för nöjet att få knäppa Alliansen
              på näsan?
            </seg>
            <seg n="f229a7df">
              För en stund sedan yttrade sig dessutom Peter Rådberg från Miljöpartiet
              lite kritiskt mot den kära centerpartistiska kollegan därför att
              han citerade ur en motion från 2006. Peter Rådberg tyckte att
              den var lite gammal. Om man nu pratar om en utredning som ska
              ligga 2040 och framåt är det 29 år framåt! Det innebär att man
              skulle behöva leta upp miljöpartistiska motioner från 1982 för
              att komma i samma härad bakåt som ni vill utreda framåt. Mitt
              minne är inte helt klart, men jag är inte säker på att Miljöpartiet
              ens satt i riksdagen 1982. Ännu svårare skulle det kunna vara
              att hitta sverigedemokratiska motioner; jag vet inte exakt vilken
              rörelse Sverigedemokraterna befann sig i då.
            </seg>
            <seg n="bab1eed9">
              Fru talman! Därför är min fråga till Mikael Jansson: Vilket perspektiv
              efterfrågar ni? Är det perspektivet som ligger 2040 och senare,
              som Socialdemokraterna har gett uttryck för, eller är det perspektivet
              2040 och tidigare, som Miljöpartiet ger uttryck för i sin motion?
            </seg>
          </u>
          <note type="speaker" n="c3324f20">
            Anf. 117 MIKAEL JANSSON (SD) replik:
          </note>
          <u who="mikael_jansson_78d74b" xml:id="i-ad42e8c1cf9608fb-1" n="bf221498">
            <seg n="1e8bf06f">
              Fru talman! Det handlar om både och. Mot 2040 betraktar vi som
              att det är bortom, men naturligtvis även hitom. Om livscyklerna
              är 20 år innebär det att man landar framför 2040 också.
            </seg>
            <seg n="925872dc">
              När det gäller att knäppa regeringen på näsan har vi gjort det
              några gånger. Det är inte dessa syften vi har, utan det är praktisk
              politik. Om ni vill säkra Gripen kan ni göra det tillsammans med
              oss. Det finns majoritet för det. Den oron förstår jag inte.
            </seg>
          </u>
          <note type="speaker" n="114a7051">
            Anf. 118 ALLAN WIDMAN (FP) replik:
          </note>
          <u who="allan_widman_49f05b" xml:id="i-36a4ecefbcd24662-5" n="19741a50">
            <seg n="6cb9f1f9">
              Fru talman! Jag vill passa på tillfället att yrka bifall till
              den reservation som Moderaterna, Folkpartiet, Centerpartiet och
              Kristdemokraterna har gällande en luftförsvarsutredning. Det var
              en lapsus när jag uttryckte mig lite slarvigt i mitt anförande
              tidigare.
            </seg>
            <seg n="1f870c5c">
              Jag ställde frågan till Mikael Jansson om vad det är för förmågelyft
              som Sverigedemokraterna redan nu anser sig vilja beställa till
              år 2013. Det pågår fortfarande en utredning inom Försvarsmakten.
              I budgetunderlaget för 2012 uttalade myndigheten att man behövde
              ytterligare tid för beredning. Som jag förstår saken är nu det
              tidigaste siktet inställt på budgetunderlaget just 2013.
            </seg>
            <seg n="d6b4b3b4">
              E/F eller Next Generation har offererats till en rad olika länder,
              bland andra Norge och Brasilien. Jag tror att vi också är nära
              en offert till Indien. När man gör denna typ av offerter påverkas
              så klart innehållet, själva produkten, inte bara av vad Sverige
              kanske tycker är lämpligt och viktigt för det svenska försvarsbehovet
              utan också av vad andra länder anser lämpligt.
            </seg>
            <seg n="81e6da6c">
              Det vore intressant, fru talman, om Mikael Jansson som är så
              bestämd med vad han vill göra kunde utveckla vilken version och
              vilka egenskaper det är man efterlyser från Sverigedemokraternas
              sida.
            </seg>
            <seg n="7b3634a5">
              När det gäller finansieringen hänvisar Mikael Jansson till att
              Sverigedemokraterna har ett högre anslag i budgeten för utgiftsområde
              6. Det är korrekt; anslaget är på 1 miljard kronor. Jag kan konstatera
              så här långt i debatten ska denna miljard räcka till nästa generation
              av Gripen, amfibieregemente, helikopterflottilj samt ny marinbas
              i Göteborg. Jag tror att det börjar bli ont om pengar.
            </seg>
          </u>
          <note type="speaker" n="3612dbbd">
            Anf. 119 MIKAEL JANSSON (SD) replik:
          </note>
          <u who="mikael_jansson_78d74b" xml:id="i-ad42e8c1cf9608fb-2" n="bf221498">
            <seg n="75558267">
              Fru talman! Jag vill inte föregå vilka förmågelyft jag vill se
              i detalj, utan det tycker jag att utredningen är bättre lämpad
              att ta fram. Men det finns åtgärder som att exempelvis förbandssätta
              Bamse. Det är saker som man kan göra redan nu.
            </seg>
            <seg n="6cb9248e">
              Miljarden räcker inte; det förstår vi också. Vi lade fram vårt
              första statsbudgetförslag förra hösten, och vi har för avsikt
              att lägga fler miljarder på just försvarsområdet. Det är mot denna
              bakgrund det här ska ses. Vi ska jobba upp siffrorna genom att
              omprioritera i statens budget för att stärka försvaret.
            </seg>
            <seg n="7479c038">
              Exakt vilka förmågelyft jag vill se på olika system är jag inte
              man att beskriva. Jag vill hellre se en utredning.
            </seg>
          </u>
          <note type="speaker" n="d1df3e38">
            Anf. 120 ALLAN WIDMAN (FP) replik:
          </note>
          <u who="allan_widman_49f05b" xml:id="i-36a4ecefbcd24662-6" n="19741a50">
            <seg n="352b1ee0">
              Fru talman! Det är detta som jag tror är grannlaga inte minst
              på försvarsområdet. Man ska mycket nogsamt bestämma sig för vad
              man vill ha. Det är nämligen denna beställning som vi så småningom
              ska utvärdera våra olika projekt ifrån. Utveckling på fri hand
              har förekommit från tid till annan, men det är ingenting som rekommenderas.
              Det leder sällan till konkreta och bra resultat.
            </seg>
            <seg n="4910d3b9">
              Jag finner också att Mikael Jansson nu uttrycker sig lite mer
              modest och talar om att vi ska bättra på försvarsanslaget framöver.
              Jag tror att vi måste tala om minst sex åtta miljarder årligen.
              Då vet Sverigedemokraterna och Mikael Jansson vilket pensum man
              har att se fram emot.
            </seg>
          </u>
          <note type="speaker" n="e12eadbf">
            Anf. 121 MIKAEL JANSSON (SD) replik:
          </note>
          <u who="mikael_jansson_78d74b" xml:id="i-ad42e8c1cf9608fb-3" n="bf221498">
            <seg n="b02ebdb8">
              Fru talman! Det är ungefär dessa påslag på försvarsbudgeten som
              vi avser att göra i kommande budgetar.
            </seg>
            <seg n="6f42428e">
              Regeringen säger i sin budget om Gripen att man vill se en E/F-version
              om man får en annan kund som man kan dela kostnaden med. Vi säger
              att vi kan tänka oss en beställning utan att det finns en annan
              kund. Sverige kan ta hela utvecklingskostnaden, och sedan står
              vi med ett plan som är lättare att exportera. Men det kostar mer
              initialt, och det är naturligtvis en risk. Det kalkylerar vi med.
            </seg>
          </u>
          <note type="speaker" n="aa5b9701">
            Anf. 122 STAFFAN DANIELSSON (C) replik:
          </note>
          <u who="staffan_danielsson_9b55cc" xml:id="i-dd7e0b14427675a1-5" n="fb575169">
            <seg n="ed047e86">
              Fru talman! Det är Alliansen och inte oppositionen som begär
              replik på Mikael Jansson. Jag förstår att han är rätt belåten
              när nu riksdagen snart ska besluta om att regeringen ska återkomma
              till riksdagen och förhandla även med Sverigedemokraterna om hur
              direktiven till utredningen ska utformas. Det är en nog så grannlaga
              uppgift för regeringen, får vi anta efter den debatt som har förts
              i dag. Men så kan det bli.
            </seg>
            <seg n="314bc05d">
              Mikael Jansson pratade om Gotland och Östersjöområdet. Det är
              viktiga omgivningar till Sverige. Han pratade också om Göteborg.
              Är det där som hoten mot Sverige är starkast? Eller finns det
              andra platser som också borde förstärkas? Detta är ett nollsummespel.
              Om vi flyttar resurserna någonstans måste vi ta dem från något
              annat ställe.
            </seg>
            <seg n="8b420358">
              Min huvudfråga gäller årtalsexercisen, som ändå är lite viktig.
              Mikael Jansson sade, liksom Peter Rådberg någon gång tidigare,
              att utredningen ska ta sikte mot 2040. Men det som står i beslutet
              är att den ska handla om tiden efter 2040. Det är så långt fram,
              så detta kanske är ett kineseri med ord. Men det är skillnad på
              att planera för hur det ska se ut 2030, 2031, 2032 och 2038 och
              för hur det ska vara från 2041 och framåt. Hur är Mikael Janssons
              tolkning av riksdagsbeslutet när det gäller detta?
            </seg>
          </u>
          <note type="speaker" n="68628c9b">
            Anf. 123 MIKAEL JANSSON (SD) replik:
          </note>
          <u who="mikael_jansson_78d74b" xml:id="i-ad42e8c1cf9608fb-4" n="bf221498">
            <seg n="8f829cff">
              Fru talman! Det finns inga direkta hotbilder mot Sverige just
              nu. Men så länge det finns stark militär i världen och nu för
              tiden även andra typer av hotbilder med terrorism, cyberattacker
              och sådant kan det uppstå hot. Vi måste ha kontinuitet i vår försvarsförmåga.
              Om vi släcker ned den tar det lång tid att återställa den om det
              kommer hot.
            </seg>
            <seg n="a17a9120">
              Jag är väl medveten om att de direkta hotbilderna mot Sverige
              inte är så stora just nu. Därför har alla partier mindre försvarsanslag.
              Om hoten vore större skulle alla partier ha större anslag, och
              Sverigedemokraterna skulle kanske ha störst anslag av alla även
              då.
            </seg>
            <seg n="b8f65707">
              Staffan Danielsson talar om årtalsexercisen. Hur ska det se ut
              efter 2040? Om vi tar sikte på det i en utredning kommer det nog
              att påverka luftförsvaret också fram till 2040. Jag tror inte
              att det handlar om just detta årsskifte. Om man tar sikte på 2040
              får det också en påverkan på hur man bygger luftförsvaret fram
              till 2040. Jag tror att det hänger samman.
            </seg>
          </u>
          <note type="speaker" n="ab32dc5f">
            Anf. 124 STAFFAN DANIELSSON (C) replik:
          </note>
          <u who="staffan_danielsson_9b55cc" xml:id="i-dd7e0b14427675a1-6" n="fb575169">
            <seg n="5cdf4624">
              Fru talman! Det är inte alla partier i riksdagen som vill banta
              försvaret. Alliansen håller realt oförändrade siffror och vill
              utveckla försvaret. Det är dina tre medpartier som vill begära
              en luftförsvarsutredning som vill minska försvarskostnaderna med
              2 miljarder inklusive en del svarta hål så att det egentligen
              är 45 miljarder. Det finns mycket mindre pengar där.
            </seg>
            <seg n="8064ee30">
              Jag kan ställa en lite bredare fråga. Vi är överens om att Sverige
              behöver ett bra försvar och att vi ska ha en bra försvarsförmåga.
              Men om vi ska klara det i den värld som vi lever i där basen är
              Sverige, med regementen, bataljoner och försvarssystem, måste
              vi samarbeta med goda vänner och grannar i olika sammanhang. Det
              gäller inom EU, och vi har även ett partnerskap med Nato.
            </seg>
            <seg n="4c198ec8">
              Jag vet att Sverigedemokraterna är starkt kritiska till detta.
              Det vore en olycklig utveckling med en ökad renationalisering
              och ett mindre samarbete med demokratier i väst. Om vi gick en
              sådan utveckling till mötes skulle det kunna få men för Sveriges
              försvarsförmåga. Hur ser Mikael Jansson på det?
            </seg>
          </u>
          <note type="speaker" n="dce3bce8">
            Anf. 125 MIKAEL JANSSON (SD) replik:
          </note>
          <u who="mikael_jansson_78d74b" xml:id="i-ad42e8c1cf9608fb-5" n="bf221498">
            <seg n="612f78fb">
              Fru talman! Partierna i kammaren har bantat försvaret under många
              år. Försvaret är för mycket bantat, och vi vill driva upp anslagen
              så att vi kan få ett rimligt försvar. Alla partier, även Alliansen,
              har bantat försvaret alldeles för mycket.
            </seg>
            <seg n="e29f9dcf">
              Vi tycker att en luftförsvarsutredning är positiv eftersom luftförsvaret
              är en del av ett invasionsförsvar. Vi vill ha ett invasionsförsvar
              så att vi kan trygga Sverige, vilket ni inte vill.
            </seg>
            <seg n="21b425b6">
              Jag är väl medveten om att det är lite si och så med Sveriges
              alliansfrihet. Jag är också medveten om att det var Nato och USA
              som rustade sönder Sovjet och gjorde så att Sovjet och Warszawapakten
              gick under. Sveriges roll under kalla kriget var en bra roll;
              den rollen kan vi ha. Vi är fortsatt för alliansfrihet eftersom
              vi tror att det verkar för fred i världen. Jag ser ingen hotbild
              i att vi är alliansfria.
            </seg>
            <seg n="fbdd4dfd">
              Det är bra att vi har samarbete med de nordiska länderna och
              med Nato, men vi bör stå alliansfria i allt väsentligt.
            </seg>
          </u>
          <note type="speaker" n="3877207a">
            Anf. 126 TORBJÖRN BJÖRLUND (V):
          </note>
          <u who="torbjorn_bjorlund_938599" xml:id="i-1b7e3e2b142e38e8-0" n="bfa85763" next="i-05a0a20577a422db-0">
            <seg n="255ff26c">
              Fru talman! Att debattera Försvarsmakten och de frågor som finns
              i betänkandet är inte helt lätt. Det har vi märkt i dag. Många
              av det frågor som tas upp är viktiga och avgörande för hur framtidens
              försvarsmakt i Sverige ska organiseras.
            </seg>
          </u>
          <note n="562388ce">
            Jag börjar med att yrka bifall till reservation 3.
          </note>
          <u who="torbjorn_bjorlund_938599" xml:id="i-05a0a20577a422db-0" n="bfa85763" prev="i-1b7e3e2b142e38e8-0">
            <seg n="a2fc0e3a">
              Fru talman! Försvarsmakten har genomgått en genomgripande förändring.
              Vi har gått från värnpliktsförsvar till yrkesförsvar. Vänsterpartiet
              har motsatt sig detta. Vi anser att det kanske viktigaste för
              vårt försvar är att det finns en folklig förankring. Med de här
              förändringarna tror vi att det finns en stor risk att denna förankring
              försvinner. Det är en farlig utveckling i alla samhällen.
            </seg>
            <seg n="cfb119ce">
              Att försvara sitt land och dess invånare kräver att medborgarna
              vet hur försvaret är organiserat och att man känner delaktighet
              i försvaret. Detta kommer att vara svårt att upprätthålla med
              dagens försvar.
            </seg>
            <seg n="62db3830">
              I dag är det troligen bara hemvärnet och de nationella skyddsstyrkorna
              som på något sätt kan vara de kanaler in i befolkningen som vi
              behöver. För oss är det därför viktigt att behålla och utveckla
              hemvärnet. Det är en del av vår försvarspolitik. Dessutom kan
              hemvärnet fylla funktioner på andra sätt, till exempel vid kriser
              och olyckor i samhället. Dessa funktioner vill vi också värna
              om.
            </seg>
            <seg n="2e5ebd29">
              Med detta sagt som en ingång i debatten ska jag ta upp några
              saker i betänkandet som känns mer angelägna än andra.
            </seg>
            <seg n="86c34823">
              Fru talman! Vi i oppositionen vill ha en luftförsvarsutredning.
              Skälet till det är rätt uppenbart. Vi har inte genomfört någon
              utredning sedan 60-talet. Framtidens luftförsvar på lång sikt,
              4050 år framåt, och på kort sikt är viktigt för hur vi ska organisera
              det svenska försvaret över huvud taget.
            </seg>
            <seg n="10d5d48f">
              Det är därför märkligt att de borgerliga partierna motsätter
              sig utredningen. Ska vi få en trygg och säker utveckling av försvarspolitiken
              på lång sikt krävs en bredare parlamentarisk majoritet. Det är
              det vi eftersträvar.
            </seg>
            <seg n="ee65ef2a">
              I utredningen, som vi vill ska vara parlamentarisk, måste alla
              aspekter tas upp. Det gäller såväl framtiden för JAS Gripen och
              eventuella framtida flygplan som till exempel framtida luftvärn,
              underrättelseverksamhet och inriktning på den forskning och utveckling
              som troligen kommer att krävas i framtidens försvar. Det är egentligen
              inga konstigheter, och jag tror att alla ställer upp på det.
            </seg>
            <seg n="b3499a1a">
              Dessutom borde det vara av värde för försvarsindustrin, till
              exempel Saab, att få besked om hur vi tänker oss framtiden. De
              ger dem bättre spelregler, vilket har kommit fram i debatten att
              de efterlyser.
            </seg>
            <seg n="1284c177">
              Den tekniska utvecklingen kommer troligen att vara snabb. Då
              är det viktigt för industrin att kunna planera hur de ska möta
              den och vara en del av denna utveckling. Jag menar att ingen industribransch,
              inte heller försvarsindustrin, undkommer strukturrationaliseringar,
              och det bör vara en fördel att ha lite kunskap om hur ramarna
              i framtiden kan komma att se ut.
            </seg>
            <seg n="56603e5b">
              Jag lämnar denna fråga med ett kort citat från utskottets ställningstagande
              i betänkandet: Utredningen bör ha ett längre tidsperspektiv, ta
              sikte på tiden efter 2040 och integrera dagens beslut med morgondagens
              tekniska utveckling och system. Tydligare än så kan det inte sägas.
            </seg>
            <seg n="77a788af">
              Fru talman! I alla krig och konflikter drabbas kvinnor extra
              hårt. De är ofta mer utsatta och behöver därför mer skydd. Många
              gånger är det bara män som är stridande, och de har ofta dålig
              eller ingen skolning i genusfrågor.
            </seg>
            <seg n="daf996d4">
              Vi menar att det här måste förändras även i det svenska försvaret.
              FN-resolutionerna 1325 och 1820 är tydliga när det gäller hur
              man ska behandla kvinnor i sådana här utsatta situationer. Det
              behövs dels mer utbildning på detta område, dels måste fler kvinnor
              rekryteras till det svenska försvaret för att motverka en negativ
              utveckling.
            </seg>
            <seg n="09c7ad4a">
              Det finns en generell brist på kvinnor i det svenska försvaret.
              Det är inte acceptabelt ur framför allt jämställdhetssynpunkt.
              Med fler kvinnor i försvaret får vi en bredare kompetens och dessutom
              en större mångfald av erfarenheter som behövs på alla fronter
              i försvaret. Det är viktigt, inte minst med tanke på att det troligen
              kommer att bli fler internationella uppdrag för vår försvarsmakt
              framöver.
            </seg>
            <seg n="98600b98">
              Med ett ökat deltagande av kvinnor när det gäller att förebygga,
              hantera och lösa konflikter ökar förutsättningarna för att detta
              sker på ett bra sätt, menar vi.
            </seg>
            <seg n="cb52135f">
              Dessutom finns naturligtvis den demokratiska aspekten i botten.
              Att vi får en mer jämställd arbetsmarknad över huvud taget, inklusive
              Försvarsmakten, ger en bättre samhällsutveckling.
            </seg>
            <seg n="b4ce0647">
              Vi anser att det vid fredsbevarande insatser ska vara minst 40
              procent kvinnor som deltar. Mål och delmål måste sättas upp för
              att Försvarsmakten ska nå detta. Det här är en uppgift som regeringen
              måsta ta på allvar, och man behöver också initiera arbetet med
              handlingsplaner på myndighetsnivå.
            </seg>
            <seg n="4d278879">
              Fru talman! De nordiska stridsgrupperna, både NBG 2008 och NBG
              2011, har under en tid varit aktuella. Orsaken är naturligtvis
              regeringens hantering av detta. Vi har i tidigare debatter diskuterat
              alla de misstag som gjorts. Utan att förlänga debatten kan man
              konstatera att det finns fog för att fortsätta granskningen av
              denna hantering.
            </seg>
            <seg n="94e9c9a7">
              Sverige har i dag uppdraget som ramnation för NBG 2011. Vi kritiserar
              mycket av hanteringen, men det allvarligaste är nog att riksdagen
              inte varit med och beslutat om detta. Riksdagen ska alltid besluta
              om deltagande i EU:s stridsgrupper. Det är åtaganden som har konsekvenser
              både för ekonomin och politiska skeenden inom EU, där Sverige
              är medlem. Därav vikten att det är riksdagen som tar beslutet.
            </seg>
            <seg n="86050d64">
              Vi i Vänsterpartiet är generellt kritiska till EU:s stridsgrupper.
              Vi anser att konceptet är tänkt som en del av uppbyggnaden av
              ett gemensamt försvar inom EU. Vi har inget emot att svensk trupp
              deltar i internationella insatser under FN:s mandat, men det finns
              en risk att just stridsgrupperna utvecklas till något annat. Detta
              vill vi varna för.
            </seg>
            <seg n="db969287">
              Sveriges deltagande i en internationell säkerhets- och försvarspolitik
              måste utgå från att vi vill vara fredsbevarande och att vi vill
              underlätta humanitär hjälp och bidra till att hitta politiska
              lösningar på konflikter i stället för militära. Det är en svensk
              tradition som vi måste värna om.
            </seg>
            <seg n="ab8c6745">
              Då är det viktigt att vi diskuterar konceptet för de nordiska
              stridsgrupperna och likaså de problem som uppstått i hanteringen.
              Det är en fråga som ska avgöras i riksdagen.
            </seg>
            <seg n="70214558">
              Fru talman! Vi lär återkomma till dessa frågor i framtiden. Jag
              ser fram emot de debatterna.
            </seg>
          </u>
          <note type="speaker" n="4a675cd1">
            Anf. 127 STAFFAN DANIELSSON (C) replik:
          </note>
          <u who="staffan_danielsson_9b55cc" xml:id="i-dd7e0b14427675a1-7" n="fb575169">
            <seg n="6a6b3010">
              Fru talman! Jag har bara en kort fråga. Torbjörn Björlund sade
              att flygindustrin ska känna trygghet genom att få besked om vad
              försvaret kommer att efterfråga. Min kontrollfråga är: Du menar
              att flygindustrin borde känna trygghet i att år 2013 få ett besked
              om hur de ska planera för efter 2040?
            </seg>
          </u>
          <note type="speaker" n="413183a6">
            Anf. 128 TORBJÖRN BJÖRLUND (V) replik:
          </note>
          <u who="torbjorn_bjorlund_938599" xml:id="i-b47a486ff22e7410-0" n="bfa85763">
            <seg n="dd8db4ea">
              Fru talman! Det var en kort och bra fråga. Jag kan svara ja på
              den. Jag tycker att det är jättebra.
            </seg>
          </u>
          <note type="speaker" n="96ecf5ec">
            Anf. 129 STAFFAN DANIELSSON (C) replik:
          </note>
          <u who="staffan_danielsson_9b55cc" xml:id="i-dd7e0b14427675a1-8" n="fb575169">
            <seg n="bdc4c123">
              Fru talman! Jag har främst uppfattat från flygindustrin att de
              känner oro över att samtidigt som det läggs väldigt mycket jobb
              på att genomlysa hur Sverige i närtid ska uppgradera JAS Gripen
              ska man börja diskutera väldigt brett upplagt vad som ska ske
              efter 2040 i en parallell utredning, vilket kan störa bilden.
              Jag har mer uppfattat en oro för det som nu pågår här. Men du
              menar att flygindustrin ska vara lugn och känna en trygghet i
              att det kommer ett bindande besked 20132014 om hur de ska planera
              för efter 2040?
            </seg>
          </u>
          <note type="speaker" n="a6896dad">
            Anf. 130 TORBJÖRN BJÖRLUND (V) replik:
          </note>
          <u who="torbjorn_bjorlund_938599" xml:id="i-b47a486ff22e7410-1" n="bfa85763">
            <seg n="bc6b93ed">
              Fru talman! Jag har väldigt svårt att förstå den retorik som
              ni hela tiden håller på med i olika inlägg när det gäller en luftfartsutredning.
              Ni lyfter fram ett antal olika motioner och försöker påvisa olikheter
              inom oppositionen när det gäller just utredningsbiten. Det som
              står i betänkandet gäller jag läste upp det. Det är oerhört tydligt
              och klart, och det finns ingenting som är tveksamt i det. Utredningen
              är till för att ta fram förutsättningar. Sedan kommer det politiska
              förslag. Det kommer säkert en proposition från regeringen om hur
              det ska se ut, och utifrån utredningens resultat tar man ställning
              till vad man tycker om det.
            </seg>
            <seg n="757d3c82">
              Det finns ingenting som är tveksamt i det här. Jag tycker att
              det är oerhört tydligt att det är det här vi vill ha. Vi vill
              att det ska vara en trygghet både politiskt och för försvarsindustrin
              att man vet hur tankarna går. De vill också veta vilka politiska
              beslut som tas även 2020 och 2030 eller försöka förstå vilka beslut
              som ska kunna tas.
            </seg>
            <seg n="f2022e27">
              Det utredningen ska göra är att utifrån ett brett perspektiv
              ta fram de förutsättningar som finns och integrera dagens beslut.
              Det står också i betänkandet. Vi har tagit ett antal beslut som
              vi lever med i dag. De finns kvar på kort sikt, kanske tio år,
              och dem måste vi leva med. Det måste utredningen ta hänsyn till.
              Sedan ska man titta på vad som krävs för ett modernt luftförsvar
              2040 och 2050 och vad kan man komma fram till. Därefter kommer
              det något slags politiskt förslag.
            </seg>
            <seg n="c3c59f24">
              Jag har oerhört svårt att se det slingrande som ni håller på
              med. Det känns som att det finns något annat bakom. Ni slingrar
              er för att ni bara inte vill. Det som ni tydligt sade på JAS Gripen-seminariet,
              att ni kan tänka er en luftförsvarsutredning, har ni backat från
              av olika orsaker. Ni blandar bort korten genom att försöka visa
              något slags skillnad mellan oss i oppositionen. Texten i betänkandet
              gäller, inget annat.
            </seg>
          </u>
          <note type="speaker" n="9230b2d8">
            Anf. 131 PETER HULTQVIST (S):
          </note>
          <u who="peter_hultqvist_bd16a0" xml:id="i-432063aa34f0d440-0" n="285dc537">
            <seg n="21a6ce9b">
              Fru talman! Det är med viss förvåning jag tar del av den här
              debatten, både här i kammaren och tidigare i medierna innan vi
              samlades här i dag, när man försöker recensera det majoritetsbeslut
              som försvarsutskottet har fattat när det gäller att förorda en
              luftförsvarsutredning. Man beskriver det som att förslaget om
              en luftförsvarsutredning är ett hot mot JAS Gripens framtid.
            </seg>
            <seg n="aeb5b345">
              Jag tycker att det är väldigt klart att det är ett påstående
              utan grund. Det finns inget hinder mot att uppgradera flygstridskrafterna
              om regeringen önskar det.
            </seg>
            <seg n="4327d0bc">
              Jag vill tydligt och klart klargöra att detta är grundlöst. Det
              är viktigt att få det sagt även i kammaren i dag. Detta klargjorde
              vi i samband med att försvarsutskottet hanterade ärendet. Det
              är viktigt att det sägs och protokollförs i dag, för den mytbildning
              som har bedrivits här i dag och i medierna måste någonstans få
              ett slut.
            </seg>
            <seg n="c2fc226d">
              Jag tycker inte att man har agerat sakligt med utgångspunkt från
              det betänkande som är lagt och som är väldigt tydligt. Genom detta
              sätt att föra debatten sätter regeringen och regeringspartierna
              sig själva ytterst i en position av handlingsförlamning. Det är
              rätt märkligt att man på något vis backar in i hörnet och frånsäger
              sig den politiska makt som man egentligen besitter.
            </seg>
            <seg n="ad07aa09">
              Om regeringen anser att det måste fattas ett beslut i en speciell
              riktning är man välkommen till riksdagen för att dels förklara
              sin ståndpunkt, dels skapa en majoritet för sin uppfattning. Så
              ser spelreglerna ut. Det kan man göra även när det gäller JAS
              Gripen om man så önskar.
            </seg>
            <seg n="916d02e4">
              Jag skulle kunna säga så här: Jag hälsar Tolgfors välkommen hit.
              Jag hälsar regeringen välkommen hit. Sluta abdikera från de möjligheter
              parlamentarismen ger! Jag tycker att det är dags att ha ett lite
              mer moget uppträdande när det gäller den här frågan.
            </seg>
            <seg n="1d6ee237">
              Det har här redogjorts för att utredningen har ett långsiktigt
              perspektiv med siktet inställt på tiden efter 2040. Det är självklart
              inte detsamma som att man inte ska ta hänsyn till den utveckling
              som är innan, under och efter. Man måste naturligtvis ta med alla
              fakta som finns i målet när man gör ett sådant här arbete. Och
              om man kommer med ett riksdagsbeslut om en uppgradering är det
              självfallet någonting som måste länkas in i ett sådant här arbete.
            </seg>
            <seg n="f0d9373d">
              Sedan handlar ett eventuellt beslut om en uppgradering av JAS
              också om vilka förmågor det ska vara, vilken karaktär det ska
              vara och vilken ekonomi som ska gälla. Vi måste alltså i riksdagen
              kunna hantera både närtid och mer långsiktiga perspektiv. Jag
              noterar att just i detta fall har Försvarsmakten begärt ett års
              betänketid i ärendet, och det är kanske någonting som påvisar
              att det här inte är helt enkelt. Det är alltså inte helt enkelt,
              vilket man ibland kan förledas att tro när man lyssnar på regeringspartiernas
              representanter.
            </seg>
            <seg n="f97d3c4c">
              Den här typen av beslut får självfallet konsekvenser för försvaret
              som helhet. Det har en stor betydelse för vilka ställningstaganden
              man bör göra i övrigt när det gäller organisationen och dess utveckling.
              Men jag betonar att det ytterst är regeringen som gör de här bedömningarna
              och har initiativrätten, och det finns ingenting som hindrar den.
              Det här är bara någonting som ni sitter och marknadsför här i
              dag för att skapa en skugga i negativ bemärkelse över detta beslut.
              Jag tycker inte att den debatten är saklig.
            </seg>
            <seg n="71dfdb4e">
              Jag vill också understryka vikten av att genomföra en utredning
              mot bakgrund av luftförsvarssystemets långa utvecklingstider och
              systemens långa livslängd. Av just den orsaken kan också en utredning
              så småningom i praktiken visa sig vara ett stöd för svensk försvarsindustri,
              dess kompetens, dess forskning, dess investeringar och dess utvecklingsverksamhet.
              Det handlar om att ta ett helhetsgrepp på luftförsvarsfrågorna
              utan att för den skull förlama möjligheten att fatta nödvändiga
              beslut om man så önskar.
            </seg>
            <seg n="be5aaab0">
              Egentligen har jag väldigt svårt att se vad det finns för sakargument
              mot att göra en luftförsvarsutredning. När jag försöker analysera
              vad som ligger bakom de argument som presenteras här i dag känns
              det väldigt mycket som politisk retorik. Det känns också som att
              regeringssidan här sitter i en sits där man riskerar att förlora
              och finner det problematiskt, och därför kommer en kaskad av mytbildning
              och olika varianter på argument.
            </seg>
            <seg n="54c652e8">
              Ett riksdagsbeslut som följer utskottets majoritet förutsätter
              i nästa steg att man ger väl genomarbetade direktiv. Det kanske
              är det som vi här ska ägna vår kraft åt: att fundera på direktiven.
              Då är det inte bara en uppgift för oppositionen, utan det kanske
              också är en uppgift för dem som företräder regeringssidan att
              fundera på direktiven i detta läge.
            </seg>
            <seg n="765acba4">
              Det är i så fall ytterst regeringen som har ansvaret för att
              hantera direktivfrågan, och vilket handlag man då visar är riktgivande
              för förmågan att skapa de så kallade breda majoriteter som man
              i olika sammanhang talar om att man strävar efter. Om man visar
              ett gott handlag i det sammanhanget kanske man kan lägga en bra
              grund för en parlamentarisk utredning som blir mycket bra. Man
              kanske till och med kan lägga en bra grund för försvarspolitiska
              beslut som gäller även andra områden. Men det är en handlagsfråga,
              och den bollen har regeringssidan och ytterst försvarsministern.
              Jag tycker att det är där någonstans som eftertanken och kraften
              nu ska läggas om man har som ambition att vara konstruktiv, och
              inte bara låta den politiska retoriken flöda.
            </seg>
            <seg n="1fdd6c58">
              Det vi egentligen öppnar för när det gäller en luftförsvarsutredning,
              om man försöker tänka ett steg till, är ett parlamentariskt arbete
              som kan lägga grunden för breda majoriteter. Jag tycker att man
              från regeringssidan borde se den möjligheten, i stället för att
              måla upp hotbilder som i alla fall jag menar inte existerar.
            </seg>
            <seg n="61e49d98">
              Jag har egentligen väldigt svårt att begripa varför man inte
              ser den möjligheten utan fastnar i en politisk, retorisk debatt
              som mest handlar om låsningar och där man står här i talarstolen
              och försöker slå varandra i huvudet med mer eller mindre genomtänkta
              formuleringar.
            </seg>
          </u>
          <note n="5ea4d480">
            Jag yrkar bifall till försvarsutskottets förslag i betänkandet,
            punkt 3 Luftförsvarsutredning, och bifall till reservationerna
            3 och 4.
          </note>
          <note n="04cb4f79">
            I detta anförande instämde Clas-Göran Carlsson, Roza Güclü Hedin,
            Peter Jeppsson, Eva Sonidsson och Anna-Lena Sörenson (alla S).
          </note>
          <note type="speaker" n="0cdf3c0e">
            Anf. 132 HANS WALLMARK (M) replik:
          </note>
          <u who="hans_wallmark_259cf8" xml:id="i-48ca607e117e53df-7" n="481d205f">
            <seg n="63a2ae99">
              Fru talman! Först som sist får jag väl som ledamot av försvarsutskottet
              hälsa Peter Hultqvist välkommen som ny ordförande. Jag hoppas
              att samarbetet ska bli lika gott som med den tidigare försvarsutskottsordföranden.
            </seg>
            <seg n="9d5f14aa">
              Skälet till att det ställs en del frågor är att det uppvisas
              olika grunder bakom begäran om att tillsätta en parlamentarisk
              luftförsvarsutredning. Lyssnar man, fru talman, på ledamöterna
              från Miljöpartiet, Socialdemokraterna, Vänsterpartiet och Sverigedemokraterna
              kommer olika bilder fram: huruvida det ska före, efter eller under
              2040 och exakt vad som ska ingå, allt från helikopter 14 och 15
              till att man ska göra en bredare analys.
            </seg>
            <seg n="8e7a2062">
              I grunden har jag absolut ingenting emot att man samarbetar och
              samverkar. Men vi ställer frågor just därför att regeringen sedan
              har att skriva fram direktiv utifrån det man kan tolka av utskottets
              betänkande, majoritetens förslag och vad man har sagt i kammaren.
              Ärligt talat, fru talman: Det är inte helt lätt, eftersom man
              alldeles uppenbart har helt olika åsikter bakom.
            </seg>
            <seg n="149a57ee">
              Det var därför jag i all ödmjukhet föreslog Peter Rådberg och
              de andra att utskottsmajoriteten kan om man tycker att skrivningarna
              inte är formfulländade återkomma om ett år. I stället för att
              nu rösta på sitt förslag skulle man kunna återkomma om ett år
              med lite tydligare skrivningar, så att vi vet huruvida den parlamentariska
              utredningen ska gälla före, efter eller under 2040.
            </seg>
          </u>
          <note type="speaker" n="abfa95b8">
            Anf. 133 PETER HULTQVIST (S) replik:
          </note>
          <u who="peter_hultqvist_bd16a0" xml:id="i-432063aa34f0d440-1" n="285dc537">
            <seg n="19830eca">
              Fru talman! Vi närmar oss skarpt läge. Då tycker jag inte att
              det är särskilt mycket att lägga ned tid på att se vad vi kan
              göra om ett år, utan det är nu det gäller.
            </seg>
            <seg n="9c551020">
              Läget är att efter ett eventuellt riksdagsbeslut i eftermiddag
              har regeringen bollen när det gäller direktiven. Det är först
              nu i debatten vi kommer in på den väsentligheten, utformandet
              av direktiv.
            </seg>
            <seg n="b8da309e">
              Ett beslut som en riksdagsmajoritet tar, även om det som i det
              här fallet går emot regeringspartierna, gäller även minoriteten.
              Wallmark och hans partifränder och även Allan Widman, Danielsson
              med flera har ett ansvar för att vara med och utforma direktiven.
            </seg>
            <seg n="f3999fa5">
              Jag ser fram emot att försvarsministern tar initiativ till ett
              möte med riksdagens partier, helst inom ramen för försvarsutskottet,
              och att vi där diskuterar frågan om direktiven och utformningen
              av dem. Då kan man säkert också styra utredningen på ett bra sätt,
              så att vi får belyst de olika saker som vi vill ha belysta.
            </seg>
            <seg n="b1d16003">
              Bara i den inledande fasen tror jag att vi skulle kunna lägga
              grunden för ett utredningsarbete som skulle kunna bli konstruktivt,
              som skulle kunna bli grunden för breda majoriteter om viljan finns.
              Men då tror jag att attityden måste vara sådan att vi verkligen
              är konstruktiva i sammanhanget.
            </seg>
            <seg n="7f64a7dc">
              Jag är öppen för att se både före, under och efter allt hänger
              ihop. Men kom inte med argumentet att detta lägger ett hinder
              i vägen för en uppgradering av JAS, för den bollen har regeringen!
              Det är deras ansvar. De kan komma tillbaka till riksdagen med
              ett förslag när de så önskar.
            </seg>
            <seg n="cf31a7fb">
              Dessutom vill jag ge tipset: Försök hantera direktivfrågan på
              ett konstruktivt sätt från regeringssidan! Det kan bana vägen
              framåt.
            </seg>
          </u>
          <note type="speaker" n="c90ea699">
            Anf. 134 HANS WALLMARK (M) replik:
          </note>
          <u who="hans_wallmark_259cf8" xml:id="i-48ca607e117e53df-8" n="481d205f">
            <seg n="9a25727f">
              Fru talman! Jag tycker att det finns all anledning att ta fasta
              på den konstruktivitet som föreslås. Det var också därför som
              jag föreslog att man skulle kunna återkomma med en tydligare utskottsskrivning
              än vad som nu är fallet. Det råder otydlighet om vad man egentligen
              vill uppnå.
            </seg>
            <seg n="58653f40">
              Lyssnar man på Peter Rådberg kommer det en viss bild, lyssnar
              man på Sverigedemokraterna kommer det en annan bild, och lyssnar
              man på Socialdemokraterna kommer en tredje bild. Och framför allt
              huruvida det nu rör sig om 2040 eller inte: Ett år fram till 2040
              skiljer mellan 28 respektive 29 år.
            </seg>
            <seg n="75e38612">
              Blir detta kammarens beslut, fru talman, har naturligtvis regeringen
              att ödmjukt finna sig i vad kammaren har fattat beslut om och
              får göra det bästa av situation. Ärligt talat och utan att föregripa
              försvarsminister Tolgfors: Om han läser handlingarna och lyssnar
              på debatten blir det väldigt svårt att tolka vad kammarmajoriteten
              tycker i grunden, beroende på om man lyssnar på Socialdemokraterna,
              Miljöpartiet, Sverigedemokraterna eller Vänsterpartiet.
            </seg>
          </u>
          <note type="speaker" n="dd410610">
            Anf. 135 PETER HULTQVIST (S) replik:
          </note>
          <u who="peter_hultqvist_bd16a0" xml:id="i-432063aa34f0d440-2" n="285dc537">
            <seg n="ae947425">
              Fru talman! Den lite fernissartade ödmjukheten kan man fundera
              lite över vad den står för i praktiken.
            </seg>
            <seg n="8d2c12ce">
              Jag tycker att jag i min attityd försökte markera ett konstruktivt
              inlägg som kanske inte bara borde bemötas med en viss grad av
              ironisk underton. Jag vet inte om det leder till särskilt mycket
              av framåtskridande i frågan.
            </seg>
            <seg n="a3827cc6">
              Om man säger så här: Utifrån det som står i betänkandet som är
              det som gäller är detta rätt klart. Men det står också i betänkandet
              att kommittédirektiv ska utvecklas och utformas. Det är det jobbet
              som vi tillsammans nu får ta tag i.
            </seg>
            <seg n="3c9cadc6">
              Ska jag sedan recensera eller ge mig in på en diskussion om hur
              jag har upplevt olika företrädare för Alliansen kan jag säga följande.
            </seg>
            <seg n="d17fd586">
              En del har argumenterat som Allan Widman. Det är mycket bra för
              en luftförsvarsutredning. Det var ett av de bättre inläggen. Han
              markerade varför detta behövdes. Sedan är det en gåta för mig
              att han röstar emot. Men det är en fråga som han får klara ut
              med sig själv.
            </seg>
            <seg n="f028c23a">
              Beträffande Staffan Danielsson: Vilja men inte kunna jag vet
              inte hur jag ska recensera det. Luftförsvarsutredning är det ena,
              men sedan kommer en argumentation som är rätt svårbegriplig. Sedan
              är det en hemsnickrad analys av varför vi har gått på den här
              linjen.
            </seg>
            <seg n="62a40a69">
              Vårt parti står för den här uppfattningen. Håkan Juholt står
              för den uppfattningen. Jag står för den uppfattningen. Vi kommer
              att rösta för detta allihop här i kammaren när det är dags.
            </seg>
            <seg n="5a81e037">
              Nu är frågan: Hur konstruktiva kommer ni att vara när vi ska
              utforma direktiven? Hur konstruktiv kommer Tolgfors att vara i
              det sammanhanget?
            </seg>
            <seg n="9b874963">
              Jag uppmanar er: Se möjligheterna i detta! Det kan leda till
              något bra. Det kan leda till breda majoriteter i riksdagen. Slå
              inte igen dörrarna! Och var framför allt inte lite känsliga bara
              för att ni nu kanske går mot en förlust i kammaren!
            </seg>
          </u>
          <note type="speaker" n="becd39a4">
            Anf. 136 STAFFAN DANIELSSON (C) replik:
          </note>
          <u who="staffan_danielsson_9b55cc" xml:id="i-dd7e0b14427675a1-9" n="fb575169">
            <seg n="ef9a34b4">
              Fru talman! Peter Hultqvist tycker att debatten främst handlar
              om politisk retorik. Politisk retorik kanske Peter Hultqvist inte
              är helt obekant med. Men jag noterar den recensionen. Sakfrågan
              ligger dock i botten på alla politiska debatter så även här.
            </seg>
            <seg n="7a2d90ee">
              Peter Hultqvist säger nu att vi drar i gång en stor, bred luftförsvarsutredning
              parallellt med att vi ska slutföra hur JAS Gripen ska uppgraderas
              och att det inte är något hot mot JAS Gripen. Vi ska ta hans ord
              för gott.
            </seg>
            <seg n="8a1ba6fe">
              Men Peter Hultqvist måste ändå förstå: Om Miljöpartiet väcker
              en motion om att vilja banta svenskt flygvapen motionen är väldigt
              tydlig och den motionen delvis plötsligt biträds av Socialdemokraterna
              med flera, borde då inte vi som vill se ett starkt svenskt flygvapen
              oroa oss? Rimligen är det en oro vi känner.
            </seg>
            <seg n="160cede8">
              Socialdemokraterna har inte krävt en luftförsvarsutredning förrän
              ni plötsligt svängde 180 grader i samband med att du blev försvarsutskottets
              ordförande. Ni får hantera era interna diskussioner hur ni vill,
              men min fråga är: Vad gjorde det nödvändigt att plötsligt svänga
              180 grader och biträda en radikal motion om svenskt flygvapen
              från Miljöpartiet? Det är en brådska som jag har svårt att förstå.
            </seg>
            <seg n="c882e0e7">
              Normalt brukar partier precisera sina positioner och lägga fram
              egna motioner och förslag om det man vill inte plötsligt gripa
              ett förslag från någon annan i luften. Om man då griper ett förslag
              från just Miljöpartiet, som vill banta Sveriges försvar mycket
              kraftigt och som framför allt vill banta flygvapnet, förstå då
              att vi känner en oro!
            </seg>
            <seg n="045cff01">
              Jag välkomnar att Peter Hultqvist säger att hela förslaget inte
              innebär något hot mot JAS Gripens framtida utveckling. Det hoppas
              jag att vi kommer att få se bevis för vartefter. Men jag känner
              den här oron, och det är inte bara politisk retorik.
            </seg>
          </u>
          <note type="speaker" n="e5b3275c">
            Anf. 137 PETER HULTQVIST (S) replik:
          </note>
          <u who="peter_hultqvist_bd16a0" xml:id="i-432063aa34f0d440-3" n="285dc537">
            <seg n="3d76ee60">
              Fru talman! Det är klart att man kan ägna sig åt Miljöpartiet.
              Man kan ägna sig åt hur det har varit förr. Man kan dra upp det
              ena och det andra. Men det där är inte sak. Sak är det som står
              i betänkandet, och det är det riksdagen har att ta ställning till.
            </seg>
            <seg n="ec48da43">
              Om jag nu ska uppmana Staffan Danielsson till någonting är det
              detta: Ta ärendet i sak och strunta i det här utanverket, som
              du håller på med, där du drar upp saker kring olika partier och
              vem som har sagt vad och hur det kan vara med det ena och det
              andra!
            </seg>
            <seg n="184c3463">
              Det som gäller är det här beslutet, som vi nu står inför. Det
              är en luftförsvarsutredning som det handlar om. Du har själv tidigare
              i något sammanhang tydligen varit inne på detta. Widman har varit
              inne på detta, och det finns fler som har varit inne på detta.
              Men nu passar det tydligen inte att ställa upp på det här, av
              någon anledning. Jag kan kanske också prestera teorier om varför
              det är på det sättet, men jag tänkte avhålla mig från det i dag
              för att kanske bidra till lite bättre stämning i sammanhanget.
            </seg>
            <seg n="b9161181">
              Se nu det här i sak och koncentrera funderingarna på hur vi utvecklar
              kommittédirektiv som blir fungerande, konstruktiva och bra och
              som gör att vi får en bra grund för den fortsatta luftförsvarsutredningen!
              Frågan är nämligen viktig. Den är väsentlig. Det här är ingen
              lek, tycker jag, utan det här är allvar, och det här är första
              steget.
            </seg>
            <seg n="c14f9a69">
              När Allan Widman berättar om det här med öppenhet, transparens
              och den här typen av frågor som ett synsätt, som en grund och
              ett motiv för en utredning av det här slaget tycker jag att det
              är rätt så bra argument. Vi måste som politiker i sammanhanget
              också kunna samla oss till en uppfattning.
            </seg>
            <seg n="5583c47e">
              Jag kan ändå tänka mig att det här med försvarspolitik är en
              balans mellan vad Försvarsmakten tycker i det ena och det andra
              sammanhanget och vad den politiska sfären tycker i det ena och
              det andra sammanhanget. Det här handlar ytterst också om folklig
              förankring och vilka resurser som vi kan utkräva av svenska folket
              för att skapa en bra och fungerande organisation.
            </seg>
          </u>
          <note type="speaker" n="c4147c06">
            Anf. 138 STAFFAN DANIELSSON (C) replik:
          </note>
          <u who="staffan_danielsson_9b55cc" xml:id="i-dd7e0b14427675a1-10" n="fb575169">
            <seg n="bf45289f">
              Fru talman! Jag håller inte med Peter Hultqvist på en central
              punkt. Du menar att jag bara ska diskutera vad som står i betänkandet
              och vad fyra partier har kommit överens om. Det är inte politik
              om ett parti som gillar svensk försvarsindustri byter ståndpunkt
              och väljer att stödja en motion från ett parti som inte vill ha
              så mycket svenskt flygvapen.
            </seg>
            <seg n="464e064a">
              Det tycker jag är politik och relevant i sammanhanget. Och den
              frågan har du inte svarat på. Ni har plötsligt bytt ståndpunkt
              och valt att göra som ni gör. Vi har inte fått några motiveringar
              till varför det har skett. Vi noterar att det har skett i samband
              med att du har tagit över klubban.
            </seg>
            <seg n="cde1aea6">
              Slutligen, Peter Hultqvist! Starten för vårt samarbete i utskottet
              kunde kanske ha varit bättre. Men jag hoppas ändå att samarbetet
              i försvarsutskottet mellan partierna under din ledning ska bli
              så bra som möjligt. Jag gillar breda majoriteter i försvarsfrågor,
              om det är möjligt, även om jag inte tycker att just den i dag
              är särskilt lyckad.
            </seg>
          </u>
          <note type="speaker" n="1c133247">
            Anf. 139 PETER HULTQVIST (S) replik:
          </note>
          <u who="peter_hultqvist_bd16a0" xml:id="i-61965fcf34564023-0" n="285dc537" next="i-71b2b1528cdfdc8c-0">
            <seg n="b9444d29">
              Fru talman! Jag kan bara notera att ska man nå en bred överenskommelse
              är det flera parter och flera partier det handlar om. Då kanske
              man ska fundera på om man i stort sett, som jag kan uppleva det,
              medvetet ska missuppfatta ett agerande från ett annat parti. Om
              Staffan Danielsson söker en uppgörelse med vårt parti undrar jag:
              Är det särskilt konstruktivt att medvetet missuppfatta våra syften?
            </seg>
            <seg n="eb9112ef">
              Jag har redogjort för syftena här i kammaren. Jag har också otaliga
              gånger pekat på vad som står i betänkandet. Det skrivna ordet
              och det sagda ordet i det här sammanhanget måste vara det som
              gäller och inte fantasier som produceras någon annanstans och
              som sedan förs in här i ett mer politiskt retoriskt sammanhang
              och som jag menar i stort sett bara blir slagträ i en debatt som
              inte för frågan framåt.
            </seg>
            <seg n="29e35e00">
              Jag kan inte komma fram till någonting annat än att vi just nu
              står i begrepp att fatta ett beslut om en luftförsvarsutredning.
              Därefter är det också ditt ansvar att vara med och konstruktivt
              bidra till hur kommittédirektiven ska utformas, precis som det
              är Tolgfors ansvar, precis som det är Wallmarks ansvar och precis
              som det är Widmans ansvar. Så ser sanningen ut i det här läget.
            </seg>
          </u>
          <note n="9d945337">
            Ajournering
          </note>
          <note n="bf1a5dfb">
            Kammaren beslutade kl. 15.54 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="peter_hultqvist_bd16a0" xml:id="i-71b2b1528cdfdc8c-0" n="285dc537" prev="i-61965fcf34564023-0">
            <seg n="1ddebb6a">
              Återupptagna förhandlingar
            </seg>
          </u>
          <note n="04796303">
            Förhandlingarna återupptogs kl. 16.00.
          </note>
          <note n="04b8a67a">
            10 § Beslut om ärenden som slutdebatterats den 14 april
          </note>
          <note n="803fc654">
            Punkt 1
          </note>
          <note n="cc1d7f90">
            Punkt 9
          </note>
          <note n="17015f34">
            Övriga punkter
          </note>
          <note n="674a1bac">
            Punkt 2
          </note>
          <note n="cc1d7f90">
            Punkt 9
          </note>
          <note n="ff7af779">
            Punkt 10
          </note>
          <note n="8cd04d7f">
            Punkt 13
          </note>
          <note n="a64bfa4a">
            Punkt 18
          </note>
          <note n="fc05fa3d">
            Punkt 22
          </note>
          <note n="17015f34">
            Övriga punkter
          </note>
          <note n="674a1bac">
            Punkt 2
          </note>
          <note n="17015f34">
            Övriga punkter
          </note>
          <note n="674a1bac">
            Punkt 2
          </note>
          <note n="cc1d7f90">
            Punkt 9
          </note>
          <note n="ff7af779">
            Punkt 10
          </note>
          <note n="113fe4b8">
            Punkt 11
          </note>
          <note n="2ec85325">
            Punkt 15
          </note>
          <note n="89996910">
            Punkt 20
          </note>
          <note n="17015f34">
            Övriga punkter
          </note>
          <note n="803fc654">
            Punkt 1
          </note>
          <note n="8dc025c0">
            Punkt 5
          </note>
          <note n="354946fe">
            Punkt 6
          </note>
          <note n="17015f34">
            Övriga punkter
          </note>
          <note n="b2015366">
            11 § Beslut om ärenden som slutdebatterats vid dagens sammanträde
          </note>
          <note n="674a1bac">
            Punkt 2
          </note>
          <note n="62480bd6">
            Punkt 4
          </note>
          <note n="17015f34">
            Övriga punkter
          </note>
          <note n="03584709">
            Punkt 3
          </note>
          <note n="62480bd6">
            Punkt 4
          </note>
          <note n="45b98dbd">
            Punkt 8
          </note>
          <note n="c0000e6d">
            Punkt 12
          </note>
          <note n="35d078a2">
            Punkt 16
          </note>
          <note n="10152e09">
            Punkt 19
          </note>
          <note n="17015f34">
            Övriga punkter
          </note>
          <note n="2b43550d">
            12 § (forts. från 9 §) Försvarsmakten (forts. FöU4)
          </note>
          <note type="speaker" n="d974c4db">
            Anf. 140 JOHAN FORSSELL (M):
          </note>
          <u who="johan_forssell_9e2e96" xml:id="i-bebccff0f9ede467-0" n="5535d42e" next="i-fefc2e084afbbe48-0">
            <seg n="c35f00ea">
              Fru talman! Som förste talare efter voteringen tänker jag inte
              uppehålla mig så mycket vid den viktiga frågan om en luftförsvarsutredning.
              I stället vill jag säga att jag välkomnar denna debatt om både
              viktiga och aktuella frågor:
            </seg>
            <seg n="1a4f6416">
              Det är tre helt olika verkligheter, som dock alla på sitt sätt
              understryker det nya försvar som nu växer fram. Det är flexibelt,
              insatsklart, kvalitativt och med frivilligheten som grund. Det
              är en bra och viktig utveckling bort från det gamla invasionsförsvar
              vi tidigare hade och som utvärderades efter så många olika saker,
              men väldigt sällan efter det som var försvarets själva grunduppgift
              förmågan till väpnad strid.
            </seg>
            <seg n="7af3eaa8">
              Egentligen är det märkligt på gränsen till smått oförståeligt
              hur Sveriges försvar under så lång tid och till så stora summor
              pengar kunde präglas av just felutbildning och bristande försvarsförmåga.
              Detta är vår historia. Det är därifrån vi kommer, och utmaningen
              var att förändra genom att modernisera, utveckla nytt och förnya.
              Inriktningen är klar och tydlig: Motiverade och välutbildade soldater
              med rätt materiel, rätt utbildning och samövning stärker Sveriges
              försvarsförmåga.
            </seg>
            <seg n="e5a8f41b">
              Vi har som sagt haft en lång debatt om den eventuella luftförsvarsutredningen.
              Jag tycker att Hans Wallmark, Allan Widman och Staffan Danielsson
              har uttryckt sig väldigt väl om det något märkliga i att oppositionspartierna
              tolkar denna utredning på så olika sätt. Man undrar hur regeringen
              ska kunna tolka ett tillkännagivande från riksdagen som redan
              innan det har beslutats har försetts med så olika uttolkningar
              av de partier som står bakom det.
            </seg>
            <seg n="14a6c121">
              Vi talar inte heller om vad som helst utan om nationens luftförsvar,
              ett ämne jag menar är större och viktigare än att det ska behöva
              riskeras på grund av utredningar som ingen ens verkar veta vad
              de ska syfta till. Det är partipolitik, men det är sannerligen
              inte bra politik.
            </seg>
            <seg n="5ea9c308">
              Fru talman! Betänkandet rör också en del andra ämnen. Ett viktigt
              sådant är andelen kvinnor i Försvarsmakten. Att behandlas lika
              är grundläggande i ett modernt samhälle, och det är en trovärdighetsfråga
              att vi lever upp till detta både här hemma och i de internationella
              insatser vi deltar i. Jag tycker att saker ska nämnas vid deras
              rätta namn. Andelen kvinnor i försvaret är på tok för låg. Jag
              noterar att det är en inställning som delas av Försvarsmakten,
              ÖB och, tror jag, alla här i salen i dag.
            </seg>
            <seg n="3d55604d">
              Vi behöver fler kvinnor i försvaret som soldater, sjömän och
              officerare på svensk mark men också utomlands. Det är i grund
              och botten en förtroendefråga. Försvaret ska spegla hela vårt
              samhälle. Vilket kön man har, var man kommer ifrån, vilka erfarenheter
              och vilken bakgrund man har är exempel på saker som är viktiga
              för tilltron till försvaret.
            </seg>
            <seg n="dea384fe">
              Lika viktigt är dock att detta också handlar om försvarsförmåga.
              Det är alltså inte så att vi får bättre soldater eller bättre
              förband bara för att vi rekryterar från halva befolkningen. Tvärtom:
              Precis som på vilket företag eller vilken organisation som helst
              behövs en bra blandning av kön och kompetens för att få ett bra
              resultat.
            </seg>
            <seg n="9d0d8551">
              Jag är glad att alliansregeringen har avskaffat den sista lagstadgade
              negativa särbehandlingen på grund av kön i svensk lag. Både kvinnor
              och män rekryteras numera på frivillig grund med lika rättigheter
              och lika skyldigheter. Värnpliktslagen är äntligen könsneutral.
              Det är ett oerhört viktigt och välkommet steg för att skapa en
              försvarsmakt som fler kvinnor kan se en framtid i.
            </seg>
            <seg n="dafb3099">
              Det finns också en del positiva saker att ta fasta på, inte minst
              i nyrekryteringen till Försvarsmakten, som attraherar många unga
              killar men även många unga tjejer. Jag läste också häromveckan
              att vi för första gången fick en kvinnlig stridspilot som spakade
              JAS 39 Gripen på F 7 i Sotenäs under en 45 minuter lång flygning.
              Det är väldigt roligt och inspirerande, tycker jag. Precis som
              vi skriver i betänkandet kommer vi dock att fortsätta att följa
              detta område och visa för Försvarsmakten att det är en fortsatt
              mycket prioriterad fråga och att vi inte är nöjda.
            </seg>
            <seg n="84aa4810">
              Fru talman! Låt mig avslutningsvis säga några ord om Nordic Battlegroup,
              som det här betänkandet också behandlar. Vi verkar vara eniga
              på i alla fall en punkt, och det är att Riksrevisionen har lämnat
              en gedigen rapport som beskriver hur NBG 2008 blev många gånger
              dyrare än planerat. Det är naturligtvis helt oacceptabelt.
            </seg>
            <seg n="6f333705">
              NBG 2008 illustrerar vikten av att redan från början ha en tydlig
              beslutsprocess och inte minst en god kostnadskontroll. Riksrevisionens
              rapport visar på ett tydligt sätt hur just initiala förseningar
              präglade uppbyggnaden av förbandet. Detta torde vara en viktig
              orsak till mycket av den kritik som kommer fram i Riksrevisionens
              rapport.
            </seg>
            <seg n="b32a42ad">
              Med det sagt ska man vara på det klara med att NBG 2008 är någonting
              annat än NBG 2011. Regeringen har vidtagit en rad åtgärder för
              att stärka kontrollen av Försvarsmaktens ekonomiska arbete. Som
              exempel kan nämnas att Försvarsmakten numera genomför månatliga
              redovisningar av plan, budget, utfall och prognos för förbandsverksamheten.
            </seg>
            <seg n="5f8f0de2">
              I sammanhanget vill jag också påpeka att vårt bidrag till den
              europeiska stridsgruppen faktiskt är på allvar och gör skillnad.
              Ofta nämns det att detta inte spelar någon roll och att vi inte
              ska ta det på allvar, men det är på allvar. Det vi just nu gör
              i Libyen är i högsta grad på allvar. Just nu pågår en insats i
              Libyen med delar av NBG 2011 som förmodligen inte hade varit genomförbar
              med så kort varsel utan NBG:s beredskap.
            </seg>
            <seg n="e1b96224">
              Jag hoppas att vi också ska kunna finna stöd i denna kammare
              i fortsättningen för att Sverige inte ska sänka sina ambitioner
              att finnas till som stöd för människor som behöver det. Sverige
              har en internationellt viktig roll att finnas till som stöd för
              människor som behöver vår hjälp och för att värna viktiga värderingar
              om frihet, demokrati och rättvisa.
            </seg>
          </u>
          <note n="9d3c8a9f">
            Fru talman! Jag yrkar bifall till vår reservation och i övrigt
            bifall till utskottets förslag.
          </note>
          <u who="johan_forssell_9e2e96" xml:id="i-fefc2e084afbbe48-0" n="5535d42e" prev="i-bebccff0f9ede467-0">
            <seg n="8c301db5">
              (Applåder)
            </seg>
          </u>
          <note n="75eb87ad">
            I detta anförande instämde Stefan Caplan och Abdirizak Waberi
            (båda M).
          </note>
          <note type="speaker" n="29f86ef0">
            Anf. 141 ÅSA LINDESTAM (S):
          </note>
          <u who="asa_lindestam_726066" xml:id="i-d3ddc520488529f0-0" n="ee391955">
            <seg n="bd8dc46a">
              Fru talman! Jag är tacksam för Johan Forsells inlägg, för man
              kan nästan tro att denna debatt bara har handlat om flygstridskrafter.
              Så är det inte. Detta betänkande är betydligt bredare än så. Det
              heter Försvarsmakten och är en samling av en mängd motioner som
              är skrivna under hösten av oss alla. Jag tänker koncentrera mig
              på stridsgruppen Nordic Battlegroup, som vi har pratat lite grann
              om.
            </seg>
            <seg n="ce09e634">
              Den benämning stridsgruppen har tyder på att den i storlek ska
              vara ungefär som en bataljon, det vill säga ungefär 1 500 man
              eller kvinnor och att den ska ha en viss förmåga. Förmågan för
              en stridsgrupp är alltså att självständigt kunna genomföra operationer.
              Dessutom ska den kunna göra det snabbt och tillsammans med andra
              länder. Den har alltså hela insatsen av vad som kan behövas i
              oroliga områden, från humanitära insatser ända till fredsframtvingande,
              som sin uppgift. Det var så vi bestämde att det skulle se ut.
            </seg>
            <seg n="6aa7f2ca">
              Försvarsmakten tog detta till sig och lade sex huvuduppgifter
              till sitt ansvar att jobba med, men rätt snabbt prioriterade man
              bort tre stycken. Trots att man hade prioriterat tre huvuduppgifter
              sade man dock till EU att man stod till förfogande och var klar
              för beredskap inga undantag alls. Det är här bekymren lite grann
              börjar, och det är detta vi i försvarsutskottet så många gånger
              har efterlyst information om.
            </seg>
            <seg n="06e80042">
              Detta med samövningen var ett problem eftersom förbandet hade
              stora geografiska avstånd. De skulle försöka samöva, men det gick
              inte så bra då det var svårt att föra trupper över hela Sveriges
              yta. Det tog också resurser från annat. Det var värnpliktiga som
              skulle ha utbildning på den här tiden, när 2008 skulle ställas
              upp. Då var det ibland så att vi fick höra att de som skulle utbilda
              våra värnpliktiga fick göra annat. De fick rycka in till Nordic
              Battlegroup i stället, och de värnpliktiga fick till och med ibland
              skickas hem i förtid utan att få den utbildning de skulle.
            </seg>
            <seg n="3a9579a3">
              Man skulle alltså fullgöra ett uppdrag, men vi kunde se i Riksrevisionens
              rapport att detta verkligen inte var fallet. Till att börja med
              var det transporterna: Hur skulle man kunna transportera detta
              stora förband över den yta som krävdes? Det är 600 mil i omkrets
              från Bryssel. Varför gjorde man inte en styrkegenerering? Det
              är försvarsministerns ansvar att göra en styrkegenerering när
              det saknas någonting. Det hade han kunnat göra, men det hände
              inte.
            </seg>
            <seg n="daa0add2">
              När det gäller material saknas det mycket. Förutom det som vi
              ägde och som var på plats var det insatt på de styrkeregister
              som finns. När FN, EU eller någon frågar kan man anmäla sig till
              olika styrkeregister. Det hade Sverige också gjort, men med samma
              material till olika förband. Det betydde att under tiden som man
              stod i beredskap med NBG 2008 åkte vi till Tchad med en insats,
              med samma material. Vi hade dessutom en fråga från Sudan som vi
              lyckligtvis förmodligen fick nej för. Hade vi behövt åka även
              dit hade materialet inte räckt till. Då hade man fått ta hem det
              från NBG 2008.
            </seg>
            <seg n="ac36e627">
              Det finns listor i Riksrevisionens rapport som visar vilket material
              som saknades. I och med att det saknades kunde man inte heller
              öva. Det betydde att vi inte kunde stå beredda på det vis som
              vi hade anmält man skulle ju ha fullgjort sitt uppdrag.
            </seg>
            <seg n="ce97c60f">
              Det här har vi bett om information om hela tiden i försvarsutskottet,
              men vi har inte fått någon.
            </seg>
            <seg n="03a9ace0">
              Vi kunde se att det var olika villkor för personalen beroende
              på vilket förband i Sverige som man var anställd av. Vissa hade
              bättre villkor än andra. Så har det kunnat gå till. Och dessutom
              med tanke på att vi jobbar ihop med andra länder hade man ytterligare
              andra villkor. Det här gick nog lite fort.
            </seg>
            <seg n="48a52a0f">
              Det allra värsta kanske var att när vi väl skulle stå för en
              insats var det bara 5 av dessa 2 350 personer som skulle kunna
              ha åkt utomlands och som hade skrivit på att de kunde. Alla de
              andra hade kunnat vägra därför att avtalet för att sätta detta
              i sjön inte var påskrivet; det fanns inte.
            </seg>
            <seg n="703b2889">
              Vi socialdemokrater stod från början fullt ut bakom NBG 2008,
              men den nuvarande, NBG 2011, har vi inte stått bakom. Det är alltså
              regeringen ensidigt som beslutat om att den ska finnas. I den
              förra Nordic Battlegroup, NBG 2008, stod Sverige för fem sjättedelar
              av bemanningen fem sjättedelar! Så fanns det fyra andra länder
              som ställde upp, och de hade resterande personal.
            </seg>
            <seg n="599733e1">
              Ja, det här låter inte bra. Det här gick för fort. Vad det kostar
              ska vi bara inte prata om det kommer senare. Det här måste vi
              dra lärdom av. Vi kan alltså inte bara låta det här gå. Det var
              det vi socialdemokrater protesterade emot. Det är ett långtgående
              ansvar att ställa upp på detta sätt. Det är ingenting man gör
              väldigt kortsiktigt, utan det är stora ekonomiskt betungande åtaganden.
              Det vi trodde skulle kosta 1 miljard kostar 4 miljarder.
            </seg>
            <seg n="5e0f1b2b">
              Vi har en organisatoriskt krävande uppgift som vi måste stå för.
              Regeringen måste rapportera kontinuerligt till oss i riksdagen
              när det gäller styrning, ambitionsnivå, ekonomi, organisation
              och uppgifter. En regelbunden information har vi efterfrågat hela
              tiden, och det har vi gjort oss förtjänta av, tycker jag. Det
              skulle vi ha haft, men det fick vi inte förrän Riksrevisionen
              lade fram sin rapport.
            </seg>
          </u>
          <note n="e4cb8a2c">
            I detta anförande instämde Clas-Göran Carlsson, Roza Güclü Hedin,
            Peter Hultqvist, Peter Jeppsson och Eva Sonidsson (alla S).
          </note>
          <note type="speaker" n="e9ab35d3">
            Anf. 142 CLAS-GÖRAN CARLSSON (S):
          </note>
          <u who="clas-goran_carlsson_4d5789" xml:id="i-68f030dd93ae408a-0" n="0f5e5ce2" next="i-e34745a62ec7b045-0"/>
          <note n="f9910e8c">
            Fru talman! Jag vill börja med att yrka bifall till reservationerna
            3 och 4 och i övrigt yrka bifall till förslaget i betänkandet.
          </note>
          <u who="clas-goran_carlsson_4d5789" xml:id="i-e34745a62ec7b045-0" n="0f5e5ce2" prev="i-68f030dd93ae408a-0">
            <seg n="50f0df0c">
              Jag ska i dag precis som i debatten strax före jul uppehålla
              mig vid ämnet den nordiska stridsgruppen. Riksrevisionen publicerade
              som sagt i oktober rapporten Den nordiska stridsgruppen 2008 en
              del av EU:s snabbinsatsförmåga . Slutsatserna i rapporten är mycket
              tydliga.
            </seg>
            <seg n="128a28b4">
              För det första: NBG 2008 organiserades och styrdes inte på ett
              effektivt sätt.
            </seg>
            <seg n="00652d76">
              För det andra: NBG 2008 saknade rätt materiel och hade inte tillräcklig
              utbildning när beredskapsperioden började.
            </seg>
            <seg n="7a14f7ec">
              Riksrevisionens granskning av NBG 2008 pekar bland annat på sen
              och otillräcklig rapportering till riksdagen och en otillfredsställande
              kostnadskontroll under uppbyggnaden av NBG 2008.
            </seg>
            <seg n="0c298551">
              För min del tycker jag att två grundläggande frågor fortfarande
              kvarstår: Vem fattade vilka beslut och när? Vem rapporterade vad
              till riksdagen och när?
            </seg>
            <seg n="5ab1f405">
              Riksrevisionens styrelse konstaterar för sin del att man förutsätter
              att regeringen och Försvarsmakten beaktar och tar till vara Riksrevisionens
              iakttagelser från granskningen och i kommande projekt utvecklar
              sin information och redovisning till riksdagen. Man säger att
              Riksrevisionens iakttagelser och slutsatser är allvarliga, och
              man ser särskilt allvarligt på den bristande informationen till
              riksdagen.
            </seg>
            <seg n="e1bb549b">
              Just nu pågår en granskning av ärendet i konstitutionsutskottet.
              Vi för vår del menar att en majoritet av riksdagen borde ha ställt
              sig bakom reservation 4 för att med tyngd markera allvaret av
              slutsatserna i Riksrevisionens rapport.
            </seg>
            <seg n="ead4f72c">
              Sedan något kort om debatten som vi har haft under eftermiddagen.
              Jag kan inte låta bli att referera till ett par uttalanden från
              början av mars. Det första lyder: Det svenska försvaret kan vara
              på väg att återfå en nationell dimension. I en sådan kommer flygstridskrafterna
              att vara den viktigaste hörnstenen. Med detta som grund behöver
              vi göra en bred översyn av det samlade luftförsvaret. Under tiden
              måste handlingsfriheten med vår militära flygindustri upprätthållas
              genom de mindre, men mer självklara, förmågehöjningarna. En sådan
              strategi är ansvarsfull och ändamålsenlig.
            </seg>
            <seg n="1462a3d8">
              Det andra uttalandet lyder: Under tiden som vi funderar över
              det långsiktiga beslutet så är det två saker som jag menar bör
              göras. Det ena är att återigen initiera en bred luftförsvarsstudie,
              Sverige har inte genomfört någon sådan sedan 1967 års LFU, och
              medan en sådan bredare studie pågår som förhoppningsvis medverkar
              till att återställa balansen i flygstridskrafterna och också ger
              ett gott underlag för förmågelyftet så måste vi naturligtvis upprätthålla
              handlingsfriheten, den industriella utvecklingsförmågan som Sverige
              i dag besitter.
            </seg>
            <seg n="d1d22e36">
              Det är den här typen av konstruktiva bidrag till kommittédirektiven,
              som jag ser fram emot, som de två uttalandena från Allan Widman
              borde kunna användas till.
            </seg>
          </u>
          <note n="6f2217f2">
            I detta anförande instämde Roza Güclü Hedin, Peter Hultqvist,
            Peter Jeppsson, Åsa Lindestam och Eva Sonidsson (alla S).
          </note>
          <note type="speaker" n="cc5c571c">
            Anf. 143 ALLAN WIDMAN (FP) replik:
          </note>
          <u who="allan_widman_49f05b" xml:id="i-36a4ecefbcd24662-7" n="19741a50">
            <seg n="a151dd4a">
              Fru talman! Jag har redan tidigare i dag redovisat min hållning
              och hur jag har landat där jag landat. Innehållet i de uttalanden
              som Clas-Göran Carlsson här refererar till instämmer jag naturligtvis
              i.
            </seg>
            <seg n="398c327e">
              Jag begärde ordet med anledning av den kritik som framförs från
              socialdemokratiskt håll mot NBG 2008. Det finns skäl att framföra
              kritik, och Riksrevisionen har varit utomordentligt grannlaga
              i sin granskning och använt militär expertis. Det man bör säga,
              fru talman, i första hand är att NBG 2008 var en produkt av såväl
              det arbete som en socialdemokratisk regering utförde som i viss
              del det arbete som alliansregeringen 20062008 utförde. Men mycket
              av dimensioneringen av Nordic Battlegroup antogs väldigt tidigt
              i förberedelserna, och för den tror jag inte att den nu sittande
              försvarsministern och regeringen behöver känna så starkt ansvar
              för.
            </seg>
            <seg n="2d417d3a">
              Det är viktigt att säga att på grund av det som det framförs
              kritik mot, nämligen att rekryteringen inför NBG 2008 i princip
              skedde med utnyttjande av vartenda förband i grundorganisationen
              utom möjligen ubåtsdivisionen av Hemvärnets stridsskola, fick
              man den här spretigheten och svårigheten att samöva. Med den nya
              förbandsproduktionen, där vi sätter in hela förbandsenheter till
              följd av den stora personalförsörjningsreformen, undviker man
              detta och kan hålla samman förbanden.
            </seg>
            <seg n="aa7283a1">
              När det gäller den strategiska lufttransportkapaciteten var den
              på ett mycket tidigt plan ett problem som var välkänt. Den nu
              sittande regeringen tog initiativ till att förbättra den svenska
              strategiska lufttransportkapaciteten genom ett poolingavtal med
              Nato som i dag ger oss tillgång till C-17.
            </seg>
          </u>
          <note type="speaker" n="b6f62116">
            Anf. 144 CLAS-GÖRAN CARLSSON (S) replik:
          </note>
          <u who="clas-goran_carlsson_4d5789" xml:id="i-6eac891835fa88bc-0" n="0f5e5ce2">
            <seg n="09c66ff2">
              Fru talman! Jag har ingen annan uppfattning än Allan Widman,
              nämligen att kritik ska riktas mot dem som ska ha kritiken, det
              vill säga att de ansvariga ministrar som har varit med och fattat
              besluten under vägen också ska bära ett ansvar för dem i den granskning
              som sker. Men jag tycker att det är rimligt att man tar till sig
              av Riksrevisionens rapport från alla håll och kanter och är beredd
              att ta den på allvar och genomföra de förbättringar som innebär
              att vi i vår roll i riksdagen ska kunna fullgöra vårt uppdrag
              på det sätt som är rimligt, nämligen med en bred och fullödig
              information vid rätt tillfälle och i rätt omfattning.
            </seg>
          </u>
          <note type="speaker" n="7816f022">
            Anf. 145 ALLAN WIDMAN (FP) replik:
          </note>
          <u who="allan_widman_49f05b" xml:id="i-36a4ecefbcd24662-8" n="19741a50">
            <seg n="899c8653">
              Fru talman! Jag delar Clas-Göran Carlssons synpunkter. Det som
              gjorde att jag gick upp var att det föreföll som om mycket av
              ansvaret för NBG 2008:s tillkortakommanden föll på en regering,
              och det är inte riktigt sant. När den nuvarande försvarsministern
              tillträdde i september månad 2007 var det sista beslutet om dimensionering
              redan fattat.
            </seg>
            <seg n="ea6d090f">
              Det är också viktigt att framhålla att en rad av de problem som
              vi har haft med materielanskaffningen, med rekrytering över hela
              landet och med brist på strategisk lufttransportkapacitet nu ändå
              har hanterats av den sittande regeringen, inte alltid, tyvärr,
              med stöd av de rödgröna partierna.
            </seg>
          </u>
          <note type="speaker" n="36aa904c">
            Anf. 146 CLAS-GÖRAN CARLSSON (S) replik:
          </note>
          <u who="clas-goran_carlsson_4d5789" xml:id="i-6eac891835fa88bc-1" n="0f5e5ce2">
            <seg n="57ef9dbb">
              Fru talman! Återigen: Min ambition med inlägget i dag är att
              understryka vikten av att ta till sig de erfarenheter som Riksrevisionens
              rapport har gett upphov till, och det tror jag att alla inblandade
              parter kan göra. Jag vill återigen understryka vikten av att riksdagen
              får den information som vi behöver för att kunna fullgöra vårt
              uppdrag. Det är den enda ambitionen med mitt inlägg.
            </seg>
          </u>
          <note type="speaker" n="f0eaa1f1">
            Anf. 147 ROZA GÜCLÜ HEDIN (S):
          </note>
          <u who="roza_guclu_hedin_7ec1ab" xml:id="i-83606b70c35147eb-0" n="2c7b8908" next="i-f597c3cd9e56eeea-0"/>
          <note n="9ffbf75a">
            Fru talman! Jag vill börja med att yrka bifall till reservationerna
            3 och 4 och i övrigt till utskottets förslag.
          </note>
          <u who="roza_guclu_hedin_7ec1ab" xml:id="i-f597c3cd9e56eeea-0" n="2c7b8908" prev="i-83606b70c35147eb-0">
            <seg n="4ae7a8e0">
              I den bästa av världar råder en jämn fördelning mellan kön, klass,
              etnicitet och sexuell läggning i alla yrken, i alla organisationer,
              i alla positioner, men så är inte fallet.
            </seg>
            <seg n="4bc59dd6">
              I motioner från Vänsterpartiet och Folkpartiet efterlyser man
              ett intensifierat arbete och fler åtgärder för att öka andelen
              kvinnor inom Försvarsmakten. Och i betänkandet står det att man
              utgår från att Försvarsmakten jobbar vidare med denna fråga. Det
              tycker jag är jättebra. Men frågan är inte vad man i ord säger
              utan vad man i praktiken och i handling gör.
            </seg>
            <seg n="7a0629d2">
              Det finns i dag en nationell handlingsplan som jobbar med att
              genomföra säkerhetsrådets resolution 1325 om kvinnor, fred och
              säkerhet. Handlingsplanen bygger på erfarenheter och lärdomar
              av den förra handlingsplanen som kom 2006. Kunskapen om resolutionen
              har ökat och insatserna för att genomföra åtgärder har utvecklats.
              Nya faktorer har tillkommit såsom resolution 1820 om sexuellt
              våld i väpnade konflikter.
            </seg>
            <seg n="e09b2710">
              Handlingsplanen är utförlig, och i den går det att finna en mängd
              olika åtgärder och aktiviteter för att kunna implementera resolutionerna
              i det faktiska arbetet. Det finns mycket gott att läsa sig till
              i handlingsplanen. Och Försvarsmakten är liksom alla riksdagspartier
              överens om att det behövs fler kvinnor, en större mångfald inom
              Försvarsmakten och andra aktörer som arbetar med fred och säkerhet.
              Men det faktiska utfallet är något som vi inte kan vara nöjda
              med. Att vi i dag har bara ca 640 kvinnor som har genomfört en
              militär grundutbildning är inte bra. 13 procent är kvinnor inom
              Försvarsmakten.
            </seg>
            <seg n="77798111">
              Jag har en artikel med mig här från en tidning från Sydafrika
              där man, precis som Johan Forsell nämnde, hyllar den kvinnliga
              stridspiloten som flyger Gripen. I Sydafrika är 37 procent av
              soldaterna kvinnor. Det är en bra siffra, och det är ett väldigt
              bra mål att faktiskt öka den siffran.
            </seg>
            <seg n="ae61ede4">
              Försvarsmakten är väldigt tydlig med att man ska jobba med det
              här. Man har jämställdhetsplaner, och jämlikhetsarbetet är väldigt
              utbrett.
            </seg>
            <seg n="1bf28a6e">
              Precis som Johan Forssell säger är det viktigt att man speglar
              det övriga samhället, och jag behöver därför inte lyfta fram det
              här, men det är viktigt att betona att det finns fördelar med
              kvinnor inom Försvarsmakten.
            </seg>
            <seg n="25a60f69">
              Kvinnor kan påverka och påverkas av väpnade konflikter. Kvinnor
              är aktörer men kan också vara särskilt utsatta. Men det är också
              viktigt att påpeka att kvinnors närvaro inte på något sätt per
              automatik garanterar närvaron av genusperspektiv. Det fordrar
              kunskap och utbildning av både kvinnor och män för att delta i
              fredsfrämjande insatser. Även på denna punkt tycker jag att man
              kan bli mycket bättre och påskynda arbetet med att utbilda sig
              i genuskunskap i alla led i organisationerna, högt som lågt.
            </seg>
            <seg n="f47697a6">
              Vänsterpartiet efterlyser ett högre mål, att andelen kvinnor
              ska vara minst 40 procent. Det stöder vi. Vi tror att det är viktigt
              att våga sätta upp höga mål för att genom delmål successivt kunna
              nå slutmålet. Vi måste visa att vi på allvar tror på den här frågan,
              att vi vågar ta rejäla steg för att nå dessa mål. Det ska inte
              bara vara läpparnas bekännelse i den här frågan. Det ska handla
              om mycket mer än jämställdhets- och jämlikhetsplaner. Det ska
              finnas en grund som känns tydlig och trygg.
            </seg>
            <seg n="e1726693">
              Det är tydligt att Försvarsmakten i dag inte lever upp till de
              krav som vi politiker måste ställa och måste våga ställa. Krav
              är viktigt, tydlighet är viktigt och politisk vilja, framför allt,
              är väldigt viktigt. Vi efterlyser därför mer handlingskraft och
              mer tydlighet i den här frågan.
            </seg>
          </u>
          <note n="7319fd3d">
            I detta anförande instämde Clas-Göran Carlsson, Peter Hultqvist,
            Peter Jeppsson, Åsa Lindestam, Eva Sonidsson och Anna-Lena Sörenson,
            alla (S).
          </note>
          <note type="speaker" n="36ad6f5d">
            Anf. 148 JOHAN FORSSELL (M) replik:
          </note>
          <u who="johan_forssell_9e2e96" xml:id="i-4559407dfe04f050-0" n="5535d42e">
            <seg n="3d4f1196">
              Fru talman! Jag tyckte att vi skulle ha ett replikskifte också
              om kvinnor i Försvarsmakten och inte bara om luftförsvarsutredningar
              och sådant som vi har haft här hela dagen.
            </seg>
            <seg n="d6674120">
              Jag vill bara säga att jag tycker att det är väldigt bra att
              vi är överens om att det behövs fler kvinnor i försvaret och att
              det finns problem, för det ska man säga. I och för sig tror jag
              att andelen kvinnor har ökat lite om jag har läst årsredovisningen
              från 2009/10 rätt, att den i dag ligger på drygt 13 procent, men
              det är naturligtvis inte tillräckligt bra.
            </seg>
            <seg n="3c92a3ac">
              Jag tror att grunden är att vi håller fast vid en modern personalförsörjning
              för att vi ska få se en fortsatt positiv utveckling och få in
              fler kvinnor men också få behålla fler kvinnor, att man känner
              att Försvarsmakten är en attraktiv arbetsgivare som man trivs
              hos och där man kan utvecklas och att det känns stimulerande.
              Vi brukar ofta beskriva den nya personalförsörjningen som en stor
              frivillighetsreform, men det är också en stor jämställdhetsreform,
              skulle jag vilja säga.
            </seg>
            <seg n="bd228d43">
              Den tidigare plikten var ju allt annat än jämställd. Jag såg
              siffror på att det var bara 5 procent kvinnor under värnpliktstiden,
              framför allt civilanställda och officerare. Jag vet inte om detta
              stämmer till hundra procent, men det säger i alla fall någonting
              om varifrån vi kommer. Om detta har vi varit överens tidigare,
              trodde jag i alla fall, för jag ser att Peter Hultqvist, försvarsutskottets
              nye ordförande, sitter här i salen.
            </seg>
            <seg n="a263193f">
              Nu när vi ändå har den här diskussionen om jämställdhet vill
              jag fråga hur Socialdemokraterna ser på den nya personalförsörjningen,
              eftersom den hänger så tätt samman med det område som vi talar
              om. Jag tänker på de uttalanden som har kommit om personalförsörjningen
              som katastrof och haveri. Är det Socialdemokraternas uppfattning
              nu att den nya personalförsörjningsreformen är en katastrof och
              ett haveri eller inte? Och om det är så, vad vill ni då ha i stället?
              Den frågan skulle jag gärna vilja få ett svar på.
            </seg>
          </u>
          <note type="speaker" n="c5bf8c7c">
            Anf. 149 ROZA GÜCLÜ HEDIN (S) replik:
          </note>
          <u who="roza_guclu_hedin_7ec1ab" xml:id="i-d8bfa922b98681d0-0" n="2c7b8908">
            <seg n="e2c2d6c9">
              Fru talman! Johan Forssell riktar en fråga till Peter Hultqvist.
              Jag är Rosa Güclü Hedin och inte Peter Hultqvist, så jag kan tyvärr
              inte svara på hans fråga.
            </seg>
            <seg n="8e8294f6">
              När det gäller värnplikten håller jag med om att ur ett jämställdhetsperspektiv
              har det kanske inte alltid varit bra. Allan Widman pratade om
              plikten, och du pratade tidigare om rättigheter och skyldigheter
              och att det tidigare bara har varit män som har behövt och varit
              skyldiga att göra värnplikten. Men det är viljan som det handlar
              om, tycker jag. Det har alltid funnits en vilja. Och om kvinnor
              hade känt att de hade ett utrymme, en möjlighet att delta inom
              det militära tror jag faktiskt att fler hade velat ta den chansen.
              Jag vet i alla fall att jag ville, men det var annat som gjorde
              att jag inte kunde.
            </seg>
            <seg n="523be93b">
              Frågan är då: Vad tänker ni göra för att få kvinnor att vilja
              mer?
            </seg>
          </u>
          <note type="speaker" n="80778b24">
            Anf. 150 JOHAN FORSSELL (M) replik:
          </note>
          <u who="johan_forssell_9e2e96" xml:id="i-4559407dfe04f050-1" n="5535d42e">
            <seg n="19dee424">
              Fru talman! Nej, det är sant att du inte är Peter Hultqvist.
              Han sitter ju precis här framför oss och kan säkert tala för sig
              själv och svara på frågan. Men det vore likväl intressant att
              få ett svar på den, därför att jag är övertygad om att den här
              reformen är helt avgörande för om vi ska lyckas nå upp till målsättningen.
              Då är det lite anmärkningsvärt med dessa uttalanden, inte minst
              mot bakgrund av de siffror vi har fått om hur det går med den
              nya rekryteringen tio sökande per plats.
            </seg>
            <seg n="b8aa73ca">
              Precis som Roza säger är jag övertygad om att frivilligheten
              är central för att lyckas rekrytera fler kvinnor och behålla dem.
              I reservationen förs fram ett antal förslag. Försvarsmakten arbetar
              till stora delar redan med dem. Jag tror egentligen inte att det
              är fler nya mål som behövs. Det är inte det som är problemet.
              Det är snarare fråga om konkreta åtgärder. Vi ska väl också ha
              lite is i magen givet den historia vi har från 5 procent till
              13 procent.
            </seg>
            <seg n="1b45e0f7">
              Låt oss följa frågan noga framöver. Jag är helt övertygad om
              att det behöver göras fler saker. Det finns en kvinnlig stridspilot
              i dag. Roza visar upp en tidning med 39 i Sydafrika. Jag hoppas
              att vi kan nå ända dit inom några år och få in fler kvinnor inom
              försvarets övriga delar. Om det tycker vi inte olika.
            </seg>
          </u>
          <note type="speaker" n="b008fa98">
            Anf. 151 ROZA GÜCLÜ HEDIN (S) replik:
          </note>
          <u who="roza_guclu_hedin_7ec1ab" xml:id="i-d8bfa922b98681d0-1" n="2c7b8908">
            <seg n="03652a2d">
              Herr talman! 37 procent av soldaterna i Sydafrika är kvinnor.
            </seg>
            <seg n="40ae4941">
              Det är viktigt att jobba med frågan. Det handlar om åtgärder.
              Målet är det som ändå signalerar den politiska viljeyttringen.
              Därför är det viktigt att sätta ett högt mål. Det är ett tecken
              på att man verkligen menar allvar i frågan.
            </seg>
            <seg n="e3b703de">
              Det finns en mängd andra aspekter, till exempel att vidta åtgärder.
              Jag ska ge ett konkret exempel. Jag som kvinna kan inte få tag
              på en behå underkläder som är rätt utformad för kvinnor i försvaret.
              I dag hänvisas kvinnor till sportaffärer för att köpa behå, vilka
              oftast innehåller plast. Vid brand innebär det livsfara. Det finns
              andra aspekter, till exempel utrustning. Allt sådant måste gås
              igenom. Jag är säker på att Försvarsmakten gör det. Det finns
              mycket att göra.
            </seg>
            <seg n="8915a906">
              Än en gång: Målet är viktigt. Det visar tydligt vad vi vill med
              frågan. Jag tycker att det saknas en tydlig viljeyttring från
              försvarsministern och allianspartierna.
            </seg>
          </u>
          <note n="1cb50079">
            Överläggningen var härmed avslutad.
          </note>
          <note n="7af48fd0">
            13 § Socialavgifter
          </note>
          <note n="d3344023">
            Föredrogs
          </note>
          <note n="e87f7d34">
            Andre vice talmannen konstaterade att ingen talare var anmäld.
          </note>
          <note n="45593765">
            14 § Socialtjänstfrågor
          </note>
          <note n="d3344023">
            Föredrogs
          </note>
          <note type="speaker" n="38a205b3">
            Anf. 152 ANDERS ANDERSSON (KD):
          </note>
          <u who="anders_andersson_62a6e6" xml:id="i-40f8be01cea312ac-0" n="610d4661" next="i-640cf705260372e9-0"/>
          <note n="3c408f3f">
            Herr talman! Socialutskottet överlämnar för debatt och beslut
            ett betänkande om socialtjänstfrågor. Betänkandet innehåller 80
            motionsyrkanden från allmänna motionstiden.
          </note>
          <u who="anders_andersson_62a6e6" xml:id="i-640cf705260372e9-0" n="610d4661" prev="i-40f8be01cea312ac-0">
            <seg n="a67fdacd">
              Varje betänkande som lämnas till kammaren för debatt har sin
              profil. Ibland sticker vissa frågor ut och gör skillnad mot det
              som har varit tidigare. Under behandlingen av detta betänkande
              har socialutskottets ledamöter och ersättare fått ett minne som
              sitter fastare och kommer att påverka under längre tid än många
              andra minnen och möten. Det minnet är utskottsmötet den 17 februari.
              Det formades till ett seminarium där vi tillsammans med barnombudsman
              Fredrik Malmberg fick träffa ungdomar. Det var ungdomar som hade
              erfarenhet av vård i familjehem och i hem för vård eller boende.
              Bakgrunden till seminariet var ett regeringsuppdrag som hade givits
              till Barnombudsmannen. Även barnminister Maria Larsson har fått
              tillfälle att träffa denna grupp ungdomar.
            </seg>
            <seg n="b8e89b68">
              Ungdomarnas berättelser vid utskottsmötet var gripande och påverkade.
              De pekade på hur verkligheten också kan se ut när solen inte skiner.
              Många av berättelserna gav ett fokus på att ha blivit sviken som
              barn och ung. Trots detta kom ungdomarna med många förslag till
              förbättringar. Ett uttryck som etsade sig fast hos mig, när jag
              efteråt tittade på mina anteckningar, vill jag gärna delge som
              inledning: Vuxna måste möta barn och ungdomar i sitt mående. Jag
              har aldrig hört uttrycket tidigare, men det sitter kvar. Jag vill
              påminna om det: Att möta barn och ungdomar i sitt mående . Det
              är möjligen ett nytt ord, men det är ett ord som vi fick vid denna
              träff som, vill jag påstå, kommer att ha en lång efterföljd och
              som kommer att påverka också oss i riksdagen och i den allmänna
              samhällsdebatten.
            </seg>
            <seg n="d28ef330">
              Det som bland alla bekymmer ändå gör mig hoppfull är att dessa
              ungdomar, med olika bakgrund och olika förutsättningar, speglade
              en så oerhört stark framtidstro. Det bör vi ta till vara.
            </seg>
            <seg n="2505dd93">
              Herr talman! Jag vill med denna enkla inledning överlämna betänkande
              SoU10 till kammaren för debatt och kommande beslut.
            </seg>
          </u>
          <note type="speaker" n="53507b5b">
            Anf. 153 CHRISTER ENGELHARDT (S):
          </note>
          <u who="christer_engelhardt_ae498f" xml:id="i-13cdd69e3bf02e5a-0" n="e659f10b">
            <seg n="c51a7842">
              Herr talman! Tack, Anders Andersson, för en fin inledning! Jag
              instämmer verkligen i inledningen till denna debatt och i minnesbilden
              från utskottets möte med ungdomarna.
            </seg>
            <seg n="eca9146b">
              Herr talman! De senaste årens utveckling i samhället har varit
              svår för dem som har det tuffast. Den ekonomiska krisen 2008 ledde
              till hög arbetslöshet. Särskilt drabbades de grupper som redan
              hade en svag ställning på arbetsmarknaden. Samtidigt har regeringens
              försämringar i a-kassan och sjukförsäkringen slagit hårt mot ekonomiskt
              utsatta grupper. Rädda Barnens mätningar av barnfattigdom visar
              att det från och med 2008 började gå åt fel håll igen efter tio
              år av förbättringar. Socialbidragen har ökat de senaste åren på
              grund av både lågkonjunkturen och regeringens nedskärningar i
              trygghetssystemen.
            </seg>
            <seg n="a0aba3c2">
              Allt detta ställer stora krav på socialtjänsten. Akademikerförbundet
              SSR, som organiserar socialsekreterare, redovisade i februari
              att socialsekreterare är oroliga över läget inom socialtjänsten.
              Mindre tid och resurser drabbar klienter och försämrar arbetsmiljön.
              Det är allt fler klienter som tvingas konkurrera om socialtjänstens
              kompetens, behandlingsinsatser, tid och pengar. Hela nio av tio
              fackliga förtroendevalda socialsekreterare tycker att personalens
              arbetsbelastning har ökat de senaste åren.
            </seg>
            <seg n="44a378cd">
              Ökad belastning bland socialsekreterare, att ha ett stort engagemang
              och hög kunskap, att hela tiden känna att man inte räcker till,
              skapar förstås frustration och riskerar att påverka medlemmarnas
              hälsa, säger SSR:s ordförande Christin Johansson.
            </seg>
            <seg n="708f835a">
              Särskilt barn- och missbrukarvården, som prioriteras högt, är
              hårt belastad. Arbetsbördan för personalen gör att klienterna
              riskerar att inte få den hjälp de har rätt till, att dokumentationen
              blir eftersatt och utredningstiderna för långa. I undersökningen
              svarade en av fyra att socialtjänsten inte skulle klara en tillsyn
              av Socialstyrelsen inom barnområdet.
            </seg>
            <seg n="92a232e7">
              Vi vet att kontinuitet och långsiktighet är avgörande för det
              sociala arbetet. Nu är risken i stället stor för en hög personalomsättning
              till följd av den ansträngda arbetssituationen. Det kan bli svårt
              att rekrytera till lediga tjänster, säger SSR:s ordförande. Det
              har visat sig att förebyggande arbete ger bra resultat i socialtjänsten.
              Det är ett samband som ordföranden anser är viktigt att se när
              man fördelar resurser.
            </seg>
            <seg n="6ef70987">
              Det är mot den bakgrunden vi ska se den reservation som finns
              från S, V och MP om kvalitet och resurser i socialtjänsten för
              att öka kommunernas möjligheter att uppfylla socialtjänstens mål
              och uppgifter. Det handlar om resurser, och det handlar om att
              våga erkänna att situationen för våra mest utsatta medborgare
              har blivit allt tuffare.
            </seg>
            <seg n="f1a612e4">
              Det går inte bra för alla grupper. Ingen har så ingående kunskap
              om de utsattas villkor som bland annat socialsekreterarna. Lyssna
              på vad de har att säga! Det är nödvändigt om vi ska utveckla socialtjänsten.
            </seg>
            <seg n="df11c43a">
              Herr talman! En av de mest grundläggande frågorna gäller hemlöshet.
              Det är aldrig acceptabelt att det finns människor i vårt samhälle
              som inte har någonstans att sova om natten. Utan bostad kan man
              knappast fungera i samhället. Alla kommuner ska vara skyldiga
              att i egen regi, eller genom regional samverkan, ordna en bostadsförmedling
              som är öppen, förmedlar de flesta såväl allmännyttiga som privata
              lägenheter, fördelar lägenheterna enligt turordning och där det
              finns möjlighet till social och medicinsk förtur.
            </seg>
            <seg n="28ecb8c8">
              Sverige bör införa en nollvision för hemlöshet. Bostad-först-metoden
              bör prövas och utvärderas i flera av landets kommuner. Även andra
              åtgärder bör vidtas, som skuldsanering, arbete med psykvård, hälsovård,
              rehabilitering, sysselsättning, minskad segregering och andra
              satsningar som förhindrar att människor hamnar i utanförskap.
            </seg>
            <seg n="f5bb1866">
              Nollvision för hemlöshet ska innebära att orsakerna till varje
              fall av hemlöshet kartläggs och dokumenteras så att åtgärder kan
              vidtas för att säkerställa att man inte låter samma problematik
              upprepas.
            </seg>
            <seg n="82ad6322">
              Barn ska inte behöva tvingas lämna sina hem på grund av föräldrarnas
              ekonomiska situation. Vi vill därför att lagen ska ändras så att
              det inte ska vara möjligt att vräka familjer med barn. Socialstyrelsen
              har i en rapport uppmärksammat att socialtjänsten i de flesta
              fall agerar för sent, när hyresskulderna har blivit för stora
              och vräkningsprocessen redan har gått för långt eller när hyresvärden
              har kontaktat socialtjänsten alldeles för sent.
            </seg>
            <seg n="6745bddf">
              Socialtjänstlagen bör ändras så att den innehåller obligatoriska
              åtgärder när vräkning eller bostadslöshet av andra orsaker hotar
              barnfamiljer. Det är viktigt att insatserna görs på ett tidigt
              stadium, redan vid första signalen om vräkning, och att barnfamiljer
              erbjuds stöd med att hantera ekonomin och lösa de ekonomiska problemen
              innan skulderna blir för stora.
            </seg>
            <seg n="058d1430">
              Herr talman! Alla barn ska tillförsäkras goda levnadsvillkor
              och en trygg uppväxtmiljö. Brist på resurser får aldrig vara en
              anledning för kommuner att avstå från insatser till barn och unga.
              När ett barn far illa är det viktigt att socialtjänsten kan ingripa
              i tid. Barnkompetensen hos socialtjänsten behöver förbättras i
              de flesta kommuner. Barnskyddsutredningen som presenterades i
              juli 2009 har lagt fram en rad förslag som bör prövas.
            </seg>
            <seg n="873582fa">
              Våld mot kvinnor i nära relationer är ett av de största samhällsproblemen
              i vår tid. För ett stort antal av de kvinnor och barn som utsätts
              för hot och våld i nära relationer blir landets kvinnohus en viktig
              fristad. Det ekonomiska stödet från kommuner till de organisationer
              som jobbar med stöd, skydd och boende för våldsutsatta kvinnor
              och barn varierar kraftigt, vilket inte kan anses tillfredsställande
              ur jämställdhetssynpunkt. Andelen våldsutsatta kvinnor och barn
              minskar dess värre inte. Därför behövs ett bättre stöd till landets
              kvinnohus, kvinno- och tjejjourer och liknande verksamheter.
            </seg>
            <seg n="9a646fa7">
              Enligt en kartläggning som Sveriges Kommuner och Landsting, SKL,
              har gjort erbjuder 80 procent av kommunerna skyddat boende på
              en kvinnojour som bedrivs ideellt. Akut skyddat boende finns vanligtvis
              i kommunerna medan mer långsiktigt boende sällan kan erbjudas.
              Problemet med att kommunerna många gånger inte kan erbjuda våldsutsatta
              kvinnor ett lämpligt boende handlar till stor del om den generella
              bristen på bostäder. Kommunerna måste bli bättre på att samarbeta
              över gränserna när det gäller boendefrågorna, till exempel genom
              att bilda resurspooler med boenden för de personer som utsatts
              för våld i nära relationer.
            </seg>
            <seg n="3796becf">
              Vi anser att kommunerna ska säkerställa att det finns möjlighet
              till skyddat boende för kvinnor som utsatts för våld.
            </seg>
            <seg n="50f7aa2c">
              Vi anser vidare att de specifika behov som kvinnor och ungdomar
              som riskerar att utsättas för hedersrelaterat våld har måste beaktas
              när det gäller skyddade boenden. Regeringen bör mot bakgrund av
              detta återkomma med förslag om skyddat boende för personer utsatta
              för hedersrelaterat våld och förtryck.
            </seg>
            <seg n="ed50c3ad">
              Det nuvarande systemet för socialförsäkringar innebär svårigheter
              med att rekrytera familjer som i sina hem kan ta emot barn och
              unga med behov av stöd. De familjer som åtar sig detta avstår
              arbetstid i sitt vanliga arbete och riskerar att hamna utanför
              socialförsäkrings- och pensionssystem. De placerade barnens och
              ungdomarnas behov av en trygg vuxenkontakt är många gånger omöjlig
              att förena med yrkesarbete på heltid. Många kommuner har ett stort
              behov av familje- och jourhem. Det finns därför ett behov av att
              förbättra villkoren för familjehemsföräldrar.
            </seg>
            <seg n="4188e920">
              Vi avstår från att reservera oss, men kommer att följa den parlamentariska
              kommitténs arbete med hållbara försäkringar vid sjukdom och arbetslöshet.
              Familjer som tar emot barn och unga med behov av stöd gör en fantastiskt
              stor samhällsinsats och mänsklig insats. Det behövs ett bättre
              stöd. Det ökar tryggheten för dessa familjer, och det skulle öka
              tryggheten för utsatta barn och unga.
            </seg>
            <seg n="8692645c">
              Herr talman! Sverige behöver en bättre generell välfärdspolitik
              med minskade sociala och ekonomiska klyftor. Med detta som avslutning
              vill jag säga att vi socialdemokrater självklart står bakom samtliga
              reservationer, men för tids vinnande yrkar jag bifall till reservationerna
              2, 3 och 20.
            </seg>
          </u>
          <note type="speaker" n="5d21050f">
            Anf. 154 AGNETA LUTTROPP (MP):
          </note>
          <u who="agneta_luttropp_7d2a21" xml:id="i-c9d3da9da1b9f7fb-0" n="760c4a1f">
            <seg n="801ad560">
              Herr talman! Artikel nr 3 i barnkonventionen lyder så här: Vid
              alla åtgärder som rör barn, vare sig de vidtas av offentliga eller
              privata sociala välfärdsorganisationer, domstolar, administrativa
              myndigheter eller lagstiftande organ, ska barnets bästa komma
              i främsta rummet.
            </seg>
            <seg n="79a6a1d3">
              I en annan portalparagraf, nämligen nr 12, står det att barnet
              särskilt ska beredas plats att höras, antingen direkt eller genom
              företrädare och att barnets åsikter ska tillmätas betydelse i
              förhållande till barnets ålder och mognad.
            </seg>
            <seg n="fa1e667d">
              Trots det vräktes, enligt kronofogden, 173 barn under januarimars
              i år. Det är en ökning med 20 barn jämfört med förra året. Det
              går åt fel håll. Jag tittade på mitt eget län, Västmanland. Det
              gjorde mig inte glad. Där är ökningen från 15 barn 2008 till 41
              barn 2010. Här bryr man sig alltså inte alls om barnkonventionen.
              Jag undrar om det finns ett enda barn som skulle säga att det
              är okej att bli vräkt. Inget barn blir lyssnat på även om de har
              rätt att både bli lyssnade på och tillmätas betydelse. Man kan
              inte mena att vräkning görs med barnets bästa i första rummet.
            </seg>
            <seg n="21061989">
              Barn ska aldrig behöva mista sitt hem på grund av att föräldrar
              inte har betalat hyran eller av någon annan orsak. Inga barn ska
              vräkas det var regeringens uttalade mål 2007. Bristerna finns
              i praktiken. Det är inte till barnets bästa.
            </seg>
            <seg n="67955552">
              På grund av att det ser ut så här rent praktiskt vill Miljöpartiet
              att lagen ändras så att det inte går att vräka familjer med barn.
              Vi vill att lagen ska förstärkas med hänsyn till och med respekt
              för barnens bästa, det vill säga den rätt som barn i dag har enligt
              barnkonventionen.
            </seg>
            <seg n="e99b94ea">
              Både när det gäller vräkning av barn och barn som far illa är
              det viktigt med ett förebyggande arbete. I möjligaste mån ska
              omplacering av barn undvikas. Om det ändå görs måste barnets bästa
              vara grund för beslutet.
            </seg>
            <seg n="b8f5089b">
              Jag var, precis som föregående talare, med på hearingen med ungdomar
              och tyckte att det var fantastiskt att lyssna på och skrämmande
              att lyssna på.
            </seg>
            <seg n="cb5f05cb">
              Det som många ungdomar då uttryckte var att de ville ha egen
              kontakt med en socialsekreterare. Därför är det viktigt att det
              finns en socialsekreterare som har särskilt ansvar för barn och
              ungdomar som är omhändertagna. Detta förslag kom från Barnskyddsutredningen
              2009, och Miljöpartiet välkomnar det och vill att det ska bli
              verklighet inte bara i somliga kommuner som det är i dag utan
              i många och varför inte i alla kommuner.
            </seg>
            <seg n="f3ac387d">
              Herr talman! Till sist vill vi i Miljöpartiet ge Socialstyrelsen
              ett nytt uppdrag att göra en översyn rörande familjerådslagsmodellen
              och återkomma till regeringen om hur modellen på ett bättre sätt
              kan användas i socialtjänstens arbete. Modellen har använts i
              Sverige sedan 1996 och innebär kortfattat att man ska hitta lösningar
              för barn och ungdomar som är aktuella för barnavårdsutredningar
              inom socialtjänsten. Man vill helt enkelt ge barnen eller ungdomarna
              ett utvidgat nätverk.
            </seg>
            <seg n="1d400777">
              En kärna i modellen är att alla som ingår i det utvidgade nätverket
              ska bli lyssnade på, alltså även barnen eller ungdomarna. Det
              ska också skrivas en handlingsplan som alla inblandade är överens
              om. Barnets behov står i centrum. Detta är alltså en modell som
              går väl hand i hand med barnkonventionen. Tyvärr saknas evidens
              och effekter av modellen. Enligt socialtjänsten pågår granskning,
              och den har nog pågått länge eftersom modellen har funnits i Sverige
              i 15 år. Det är alltså dags att man använder denna modell och
              att det också blir verkstad av den granskning som pågår.
            </seg>
            <seg n="d58d7378">
              Jag stöder naturligtvis Miljöpartiets alla reservationer men
              för tids vinnande yrkar jag bifall bara till reservationerna 6
              och 9.
            </seg>
          </u>
          <note type="speaker" n="be68bcd4">
            Anf. 155 EVA OLOFSSON (V):
          </note>
          <u who="eva_olofsson_993bb0" xml:id="i-371aa68e5cb8fb53-0" n="298ddbcf">
            <seg n="d3d3b3db">
              Herr talman! Jag stöder självklart alla reservationer från Vänsterpartiet
              men för att vinna tid yrkar jag bifall till reservation 6 om vräkning
              av barnfamiljer, reservation 15 om våldsutsatta papperslösa gömda
              kvinnor och reservation 19 om skyddat boende för våldsutsatta
              kvinnor.
            </seg>
            <seg n="82af493a">
              Att ha en egen bostad, ett hem, där man kan känna sig trygg är
              en förutsättning för att livet ska fungera. Det är därför allvarligt
              att antalet vräkningar ökade 2009 för första gången under 2000-talet,
              detta trots att regeringen har jobbat med en strategi för att
              minska dem. Detta kan man läsa i Socialstyrelsens senaste lägesrapport.
            </seg>
            <seg n="edf90492">
              Allra allvarligast tycker jag att det är att barnfamiljer, trots
              målet om en nollvision, fortfarande vräks och att barn får vara
              med om den traumatiska upplevelse det blir att mista sitt hem
              och sin trygghet. De barn som vräks har blivit några fler. År
              2010 vräktes 632 barn jämfört med 618 år 2009.
            </seg>
            <seg n="1ce40566">
              Som vi hörde tidigare talare säga fortsätter vräkningarna. Jag
              var inne och tittade på kronofogdens hemsida. Överst där ligger
              ett pressmeddelande från Barnombudsmannen och kronofogden. Jag
              ska citera början av detta pressmeddelande. Det lyder:
            </seg>
            <seg n="29e72a3e">
              Trots regeringens nollvision vräks fortfarande barn med sina
              familjer. Årets första kvartal tvingades 173 barn lämna sina hem.
              Ännu fler tvingades flytta till en annan bostad för att undvika
              en vräkning, vilket ur barnets synpunkt är lika illa som att bli
              vräkt. Men varken lagstiftningen eller socialtjänsten erbjuder
              något skydd för de barn som riskerar att vräkas.
            </seg>
            <seg n="47e96505">
              Det här är ett allvarligt problem som vi måste göra något åt.
              Barn behöver en trygg boendemiljö och möjligheter till ett socialt
              liv med kamrater och fritidsaktiviteter. De behöver få gå i skolan
              utan ständiga uppbrott för att få förutsättningar till fullgoda
              betyg och en bra start i livet, säger barnombudsman Fredrik Malmberg.
            </seg>
            <seg n="22c812a6">
              Barn som tvingas flytta till följd av vräkning eller avhysning
              rycks ofta upp från hela sin tillvaro. Situationen skapar stress
              och barnen mår dåligt när föräldrarna hamnar i kris.
            </seg>
            <seg n="5981b13e">
              Det är bara att instämma i detta pressmeddelande.
            </seg>
            <seg n="38fb485b">
              Vi i Vänsterpartiet anser precis som Socialdemokraterna och Miljöpartiet
              att det borde finnas en lagstiftning som gör att det inte är tillåtet
              att vräka barnfamiljer.
            </seg>
            <seg n="fa1f24ad">
              Allt fler människor accepteras inte som hyresgäster av hyresvärdarna.
              Det som brukar kallas den sekundära bostadsmarknaden växer. Det
              innebär att när man inte får tag i en bostad måste kommunerna
              rycka in och ställa upp med specialkontrakt, och man får bo med
              andrahandskontrakt med kommunen som garant. År 2009 fanns det
              11 400 sådana lägenheter. År 2010 hade antalet ökat till 13 400.
              Enligt Boverket bor det ca 4 000 barn under sådana osäkra boendevillkor.
            </seg>
            <seg n="4fab5dfc">
              Det är bra på ett sätt att kommunerna har tagit ett större ansvar.
              Samtidigt är det illa att allt fler människor trycks ut från den
              vanliga bostadsmarknaden av sådana skäl som att de har blivit
              arbetslösa eller sjuka och fått dålig ekonomi. Skälet kan också
              vara att försörjningsstöd inte godkänns som tillräcklig inkomst.
              Det kan handla om att människor har haft psykiska problem eller
              problem med missbruk och många andra problem och tidigare skulder.
            </seg>
            <seg n="f02e875b">
              Hemlöshet är till största delen inte en socialpolitisk fråga
              utan en bostadspolitisk fråga. Det råder bostadsbrist på många
              ställen i Sverige i dag. Det är brist på hyresrätter med rimliga
              hyror. Att ha en bostad är för oss i Vänsterpartiet en mänsklig
              rättighet, och vi vill förstärka lagstiftningen och skriva in
              rätten till bostad i socialtjänstlagen. Det måste också till en
              social bostadspolitik som sätter fart på byggandet av hyresrätter.
              Rätten till en bostad är nämligen en alldeles för viktig välfärdsfråga
              för att lämnas över till marknaden
            </seg>
            <seg n="55b8089a">
              Som tidigare sades från Socialdemokraterna är det väldigt viktigt
              att det också finns bostadsförmedlingar som på ett öppet och rättvist
              sätt förmedlar de bostäder som finns.
            </seg>
            <seg n="6425e262">
              Att sätta bostaden först utifrån att om man har en bostad får
              man möjlighet att förbättra och ta tag i sitt liv är ett sätt
              att arbeta på när det gäller människor som är hemlösa och har
              olika former av problem som vi tror på och vill utveckla.
            </seg>
            <seg n="cb2931ff">
              Herr talman! Utsatta barns situation, som togs upp redan i inledningen
              av denna debatt, har diskuterats och lyfts fram det senaste året,
              inte minst av Rädda Barnen, Bris och Barnombudsmannen. I februari
              lämnades betänkandet Barnen som samhället svek åtgärder med anledning
              av övergrepp och allvarliga försummelser i samhällsvården . Den
              var ett svar på Barnvårdsutredningen om på vilket sätt vi kan
              lyfta fram, synliggöra och kompensera alla de barn som under en
              lång rad av år när de varit omhändertagna av samhället blivit
              utsatta för kränkningar, övergrepp, misshandel och försummelse.
            </seg>
            <seg n="966e8058">
              Utredningen hade förslag på tre områden. Det handlar om att vi
              måste erkänna det som har hänt, att det måste vara en officiell
              ursäkt och en kompensation för dem som har utsatts och åtgärder
              för att förhindra upprepning. Alla dessa tre åtgärder tycker jag
              är viktiga.
            </seg>
            <seg n="85ee4c55">
              Det som skrämde mig och som borde ge oss alla en tankeställare
              är att många kanske har tänkt att detta hände förr och att det
              inte händer nu. Men utredningen bad kommunerna att skicka in uppgifter
              om vad de känner till nu. Man gjorde alltså en kartläggning om
              kännedom om misstänkta fall av övergrepp eller vanvård 2008 och
              2009. Man fick in uppgifter om 246 barn som med stor sannolikhet
              har varit utsatta för allvarliga övergrepp. Det var misshandel
              med tillhygge, sexuella övergrepp och grova psykiska kränkningar.
              Man kan tänka sig att det finns barn som socialtjänsten faktiskt
              inte känner till.
            </seg>
            <seg n="08637111">
              De flesta av dessa barn var placerade i familjehem. Självklart
              fungerar de flesta familjehem bra och gör ett stort och viktigt
              samhällsjobb. Samtidigt pekas det på att det är nödvändigt att
              man, som har föreslagits i utredningen, både ökar stödet till
              familjehemmen och ökar kontrollen av dem.
            </seg>
            <seg n="caaad049">
              Tidigare talare har tagit upp att det verkligen blir allvar av
              Barnskyddsutredningens förslag. Utredningen har arbetat sedan
              i juli 2009. Det är en fråga som jag tycker är oerhört viktig.
              Jag hoppas att vi i denna debatt kan få svar på om Barnskyddsutredningens
              förslag kommer att kunna genomföras och finnas med i höstbudgeten.
              Det är verkligen dags.
            </seg>
            <seg n="1f65eb9a">
              Som tidigare har sagts hade vi förmånen att tillsammans med Barnombudsmannen
              få träffa och lyssna på ungdomar med egna erfarenheter av kontakter
              med socialtjänsten. Dessa ungdomar hade varit i familjehem och
              på institutioner. Jag blev också berörd, som alla ni andra, och
              vill gärna tacka dessa ungdomar för det viktiga samtal vi fick
              ha med dem.
            </seg>
            <seg n="230022a9">
              De lyfte fram att det var viktigt att kunna nå socialtjänsten,
              att bli lyssnad på, att få komma till tals och att få kunskaper
              om vad som kommer att hända med dem och varför. En annan fråga
              som de tog upp var att de ansåg ett de hade blivit berövade sina
              rättigheter i många fall. På vissa hem för vård och boende hade
              de till och med skrivit på kontrakt där de skrev bort sina rättigheter.
              Det finns också kollektiva bestraffningar. Det kan finnas bestraffningar
              i form av att man inte får ringa hem, inte får gå ut etcetera.
            </seg>
            <seg n="22e18065">
              Det här är allvarligt. Barnombudsmannen har tagit fram olika
              förslag. Det handlar om att tydliggöra placerade barns rättigheter
              i lagstiftningen och om att placerade barn ska ha rätt till upprättelse
              och skadestånd om ansvariga myndigheter har försummat sitt ansvar.
              Vidare handlar det om skärpt lagstiftning och regelverk när det
              gäller hem för vård och boende och om Barnskyddsutredningens förslag.
            </seg>
            <seg n="f2133426">
              Jag vill ställa frågan: Kommer de här förslagen att läggas fram
              som skarpa förslag från regeringens sida?
            </seg>
            <seg n="7a79bcb0">
              Herr talman! Under det senaste året har jag besökt och talat
              med Läkare i världen här i Helsingfors och Rosengrenska i Göteborg.
              De bedriver alltså hälso- och sjukvård och ger stöd och terapi
              till papperslösa eller gömda människor i Sverige. Aint I a Woman
              drog utifrån sina erfarenheter av stöd till gömda flyktingar i
              gång kampanjen om våldsutsatta, papperslösa kvinnors rättigheter.
              Jag har fått väldigt många exempel på hur utsatta papperslösa
              och gömda kvinnor är här i Sverige. Det är riskfritt att misshandla
              och våldta dem. De inte vågar anmäla brotten till polisen eftersom
              de kan bli utvisade då.
            </seg>
            <seg n="1e40e024">
              Zero victim så beskrev organisationen Picums representant den
              organisation som på europeisk nivå arbetar för papperslösas rättigheter.
              Det handlar alltså om offer som det är helt ofarligt att ge sig
              på.
            </seg>
            <seg n="e4971c18">
              På samma sätt som alla människor ska ha rätt till hälso- och
              sjukvård och alla barn ska ha rätt till skolgång ska alla våldsutsatta
              kvinnor ha rätt till stöd och skydd. Jag är stolt över att min
              hemstad Göteborg som första kommun i Sverige beslutat att stadens
              kriscentrum för kvinnor och den ideella kvinnojouren ska kunna
              ta emot våldsutsatta, papperslösa, gömda kvinnor. Göteborg har
              fattat detta beslut mot bakgrund av stadens ställningstagande
              för mänskliga rättigheter utifrån FN:s deklaration om avskaffande
              av våld mot kvinnor.
            </seg>
            <seg n="279762de">
              Där förtydligas det speciella ansvar som staterna har gällande
              våld mot kvinnor. Det innebär att stater ska säkerställa att kvinnor
              som utsätts för våld får specialiserat stöd och att kvinnor inte
              på nytt görs till offer på grund av tillämpningspraxis. Sverige
              bör som land se till att alla kvinnor, också de gömda och papperslösa,
              får det skydd och det stöd de ska ha enligt den deklaration vi
              har skrivit under.
            </seg>
          </u>
          <note n="f135b497">
            I detta anförande instämde Agneta Luttropp (MP).
          </note>
          <note type="speaker" n="22111b3c">
            Anf. 156 KENNETH JOHANSSON (C):
          </note>
          <u who="kenneth_johansson_2e0139" xml:id="i-e575734228c9faf9-0" n="545a79a5">
            <seg n="60c3fd6d">
              Herr talman! Sverige är i många avseenden ett rikt land med en
              hög välfärd. Före påsk träffade jag kolleger vid en EU-utskottsordförandeträff
              i Budapest, och det blir så tydligt i samtalen. Vi har sjunkande
              arbetslöshetssiffror, en mycket god ekonomi och ett rejält reformutrymme.
              Så ser det verkligen inte ut överallt. Men ödmjukhet ska råda.
              Situationen kan förändras. Vi lever i en globalt skakig ekonomi.
            </seg>
            <seg n="c7d6e884">
              Hur är det med problemen då? Jo, de finns även hos oss. Vissa
              har svårt att få jobb. Det finns barn som far illa. Vi har hemlöshet,
              missbruk, utslagning och alltför många som tvingas stå med mössan
              i hand och leva på bidrag. Ja, listan kan göras lång, och så ska
              vi inte ha det i välfärdslandet Sverige år 2011.
            </seg>
            <seg n="171f2320">
              För mig och Centerpartiet är det viktigt att se den enskilda,
              unika människan, hennes möjligheter, förutsättningar och behov.
              Därför ska vi låta människor växa, uppmuntra entreprenörskap och
              viljan att bidra, minska bidragsberoenden och låta människor få
              bestämma mer över sina egna liv.
            </seg>
            <seg n="02012fe8">
              Lika viktigt är det att samhället erbjuder trygghet, stöd och
              insatser när inte om utan när vi har behov av det. Barnfamiljers
              ekonomi är ansträngd. Det måste förbättras. Barnfattigdomen har
              halverats sedan Göran Perssons tid, men den har som sagt ökat
              en aning de senaste åren. Det är inte bra. Det måste åtgärdas.
            </seg>
            <seg n="0af14784">
              Vi ska målmedvetet arbeta för att få människor i jobb, skapa
              framtidstro, självbestämmande och delaktighet. Maskorna i skyddsnätet
              måste tätas.
            </seg>
            <seg n="b9cb4b95">
              Politiken på alla nivåer måste lyssna bättre på socialtjänsten.
              Jag vill medverka till en offensivare socialtjänst som kommer
              in tidigare i samhällsplaneringen och i enskilda ärenden.
            </seg>
            <seg n="19e6d30e">
              Herr talman! Dagens socialtjänstbetänkande behandlar många viktiga
              motioner. Avslag blir det sannolikt på grund av att så mycket
              redan är på gång. Det finns också mycket bra att ta fasta på i
              det fortsatta arbetet.
            </seg>
            <seg n="4732b7a1">
              Jag väljer att kommentera några områden speciellt.
            </seg>
            <seg n="816978ba">
              Det första och grundläggande är kvalitet i socialtjänsten. Efter
              mångårigt arbete både som administratör och som förtroendevald
              inom vård-, omsorgs- och socialtjänstsektorn måste jag tillstå
              att det finns en okunskap om vad vi producerat för människor i
              behov av insatser. Nyttan, värdet och resultatet av och kvaliteten
              i olika insatser har lindrigt sagt svajat.
            </seg>
            <seg n="3fde12d3">
              Vi behöver forskning för bra beslutsunderlag och ökad kunskap
              för att utveckla verksamheten och för att den ska vara effektiv
              och av hög kvalitet. Skattebetalarna har rätt att ställa krav.
              De som genomgår missbrukarbehandling eller ett föräldrastödsprogram
              har rätt att begära metoder som fungerar. Personalen har rätt
              att veta att det de gör har stöd i vetenskapen.
            </seg>
            <seg n="fa03d713">
              Att socialtjänstens kunskapsbas är outvecklad framgår också av
              utredningen Evidensbaserad praktik i socialtjänsten , SOU 2008:18.
              Här har regeringen inlett ett arbete med Sveriges Kommuner och
              Landsting för samordnade och långsiktiga insatser för en evidensbaserad
              praktik i socialtjänsten. Kvalitetsutveckling genom öppna jämförelser
              utvecklas och tillsynen har reformerats, allt i syfte att förstärka
              och säkra socialtjänstens kvalitet. Behörighetsutredningen , som
              bland annat föreslår ett kompetenslyft inom socialtjänsten, är
              också viktig i sammanhanget.
            </seg>
            <seg n="538c0a0e">
              Vi står i något av en brytningstid. Vi behöver tänka nytt, tänka
              annorlunda och anpassa verktygen efter verkligheten. För att klara
              det behöver vi mer kunskap om hur saker och ting fungerar. Vi
              behöver veta vilka metoder som är bra och effektiva och vilka
              som är dåliga och dyra.
            </seg>
            <seg n="cd465e41">
              Jag tycker att alliansregeringen har gjort mycket mer än någon
              tidigare regering för att ta tag i dessa för socialtjänsten så
              grundläggande frågor. Det görs också viktiga insatser i regionala
              forskningsmiljöer. Själv har jag mycket positiva erfarenheter
              från Dalarnas forskningsråd.
            </seg>
            <seg n="ecca70e2">
              I en reservation tar oppositionen upp att det behöver göras mer.
              Jag redovisar vad vi gör. Jag redovisar planerna. Ni säger att
              det behöver göras mer. Jag förväntar att ni i replikskiften också
              konkretiserar något av det ni vill göra.
            </seg>
            <seg n="40747770">
              Det andra området handlar om hemlöshet och barnvräkningar. Alla
              har rätt till ett ordnat boende. Det är till och med grundlagsskyddat
              i vårt land. Ansvaret är kommunernas, men vi måste alla hjälpas
              åt för att få en bättre tingens ordning.
            </seg>
            <seg n="8210090d">
              Problemen med hemlöshet kvarstår, men ett omfattande arbete bedrivs
              för att begränsa hemlösheten. För första gången införde alliansregeringen
              i februari 2007 en strategi för att komma åt problemen med hemlösheten.
              Det handlar om en nationell styrgrupp. Arbete görs framför allt
              av Socialstyrelsen och Kronofogdemyndigheten. Öppna jämförelser
              om hemlöshet ska tas fram. Socialstyrelsen har jobbat fram vräkningsförebyggande
              åtgärder. Det pågår intressanta projekt, bland annat Bostad först
              med mera, runt om i landet. Det finns också avsatt medel i budgeten
              för att bekämpa hemlösheten.
            </seg>
            <seg n="606c2c42">
              Vi från Centerpartiet vill också att bostadsbidrag i högre grad
              ska kunna gå direkt till hyresvärden. Det kan ske i dag om synnerliga
              skäl finns. Det finns all anledning att liberalisera den delen
              och ge kommunerna kunskap om att de faktiskt kan göra det redan
              i dag. Kronofogdens statistik visar att antalet barn som vräkts
              har minskat sedan mätningarna började, men som har nämnts ökade
              antalet under 2010 med 2 procent, och det är inte acceptabelt.
              Det ska finnas en nollvision. Det är vår bestämda vilja och det
              vi jobbar för.
            </seg>
            <seg n="25f30870">
              Herr talman! Ingenting gör så ont och ingenting är så fel som
              när man får rapporter om hur det brister i omhändertagandet av
              barn och ungdomar som har det svårt. Socialutskottets seminarium
              tillsammans med Barnombudsmannen har redan omnämnts, och det finns
              fler rapporter. Det finns mycket att göra i bemötande- och kvalitetsfrågor.
              Behoven att sätta in åtgärder tidigt är tydliga.
            </seg>
            <seg n="52fd4744">
              För mig och Centerpartiet är genomförandet av Barnskyddsutredningens
              förslag högprioriterat, och jag vet att det också är det för mina
              alliansvänner. Jag utgår från att höstens budget beaktar detta
              så att varje barn som omhändertas får en egen socialsekreterare
              som ska besöka barnet minst fyra gånger per år. Socionomexamen
              ska krävas inom den sociala barn- och ungdomsvården och på längre
              sikt ska det även ställas krav på specialistkompetens. Socialnämndens
              ansvar att förebygga, upptäcka och åtgärda risker och missförhållanden
              ska lagfästas.
            </seg>
            <seg n="e930f830">
              Nyligen presenterades den så kallade vanvårdsutredningen, Barnen
              som samhället svek , SOU 2011:9. Här har utredaren lyssnat på
              många som varit utsatta för vanvård och har också förslag i tre
              delar. För det första ett erkännande och en ursäkt, för det andra
              en ekonomisk ersättning och för det tredje ett långsiktigt program
              för att det inte ska inträffa igen. Jag anser att det vore ett
              nytt svek att inte genomföra Upprättelseutredningens förslag.
            </seg>
            <seg n="92b8e958">
              Slutligen, herr talman, vill jag säga att våld, oavsett om det
              är psykiskt eller fysiskt, aldrig kan accepteras utan ska målmedvetet
              bekämpas. Vad ger en människa rätt att skada en annan människa
              och kränka hennes integritet? Inget, absolut inget!
            </seg>
            <seg n="a92becd9">
              Jag var ordförande i det sammansatta justitie- och socialutskottet
              som för cirka tre år sedan behandlade handlingsplanen för att
              bekämpa mäns våld mot kvinnor, hedersrelaterat våld och förtryck
              samt våld i samkönade relationer. Den omfattar 56 konkreta åtgärder,
              vilket är en bra satsning en uppfattning som delas av bland annat
              Brottförebyggande rådet. Men det behövs nya satsningar, och från
              Centerpartiet har vi föreslagit en ny handlingsplan på det området.
            </seg>
          </u>
          <note n="a91c3254">
            Herr talman! Jag yrkar bifall till utskottets förslag i betänkandet
            i dess helhet och avslag på samtliga reservationer.
          </note>
          <note type="speaker" n="4fdd03cc">
            Anf. 157 CHRISTER ENGELHARDT (S) replik:
          </note>
          <u who="christer_engelhardt_ae498f" xml:id="i-13cdd69e3bf02e5a-1" n="e659f10b">
            <seg n="2e39e83a">
              Herr talman! Socialutskottets ordförande Kenneth Johansson säger
              att mycket är på gång. Ja, mycket är på gång. Det kan jag instämma
              i. Många saker som är på gång är också bra. Allt omfattas inte
              av kritik, utan det finns även en hel del ros i det hela.
            </seg>
            <seg n="aff91157">
              Jag vill stanna upp vid hemlöshetsproblematiken. Kenneth Johansson
              nämnde att regeringen har en strategi som pågått åren 20072009.
              Det här är ingen ny fråga. Vi har tidigare under den socialdemokratiska
              regeringen haft utredningar som tittat på detta. Jag tror att
              Widar Andersson gjorde en stor utredning i början av 2000-talet.
              Jag skulle vilja säga att hemlöshetsproblematiken är ganska väl
              känd. Det man nu behöver är krafttag. Det är nästa steg. Det behövs
              insatser som ska förebygga hemlösheten. Strategier i all ära,
              men hemlösheten måste också motverkas så att den minskar.
            </seg>
            <seg n="cb836f08">
              Vad svarar socialutskottets borgerliga majoritet? Jo, man säger
              att Socialstyrelsen i 2011 års regleringsbrev fick i uppdrag att
              bland annat utveckla öppna jämförelser på hemlöshetsområdet och
              genomföra en ny nationell kartläggning av antalet hemlösa. Är
              det det svaret Kenneth Johansson som socialutskottets ordförande
              ger till landets hemlösa, att det ska göras en ny kartläggning
              för att ta reda på hur många de är? Vi vet att det finns en stor
              grupp hemlösa. Såväl kvinnor och män som barnfamiljer drabbas
              av det.
            </seg>
            <seg n="8db14285">
              Det är åtgärder som krävs. Vad tänker alliansregeringen och Kenneth
              Johansson göra för att minska hemlösheten i Sverige?
            </seg>
          </u>
          <note type="speaker" n="fd8a9763">
            Anf. 158 KENNETH JOHANSSON (C) replik:
          </note>
          <u who="kenneth_johansson_2e0139" xml:id="i-e575734228c9faf9-1" n="545a79a5">
            <seg n="7dfed189">
              Herr talman! Nu tror jag inte att Christer Engelhardt riktigt
              lyssnade på mitt anförande. Jag redovisade en strategi. Jag redogjorde
              för Socialstyrelsens och Kronofogdemyndighetens vägledning och
              för Socialstyrelsens vräkningsförebyggande åtgärder. Jag redovisade
              att det har getts stöd för ett antal intressanta projekt över
              landet. Jag redovisade att det finns en mycket hög ambition för
              att man ska leva upp till det som gällt länge, nämligen en tak-över-huvudet-garanti
              som socialtjänstlagen ger kommunerna ansvaret för att sköta. Det
              är grundlagsskyddat, men vi behöver hjälpas åt med att ge stöd.
            </seg>
            <seg n="fbaf0ce0">
              Det pågår nu ett arbete med höstens budgetproposition. Jag vet
              att hemlöshetsproblematiken är en fråga som diskuteras och ligger
              högt på dagordningen. Skillnaden mellan oppositionen och majoriteten
              vad gäller hemlöshetsfrågan är att vi vill ta reda på fakta. Vi
              vill inte att man raljerar över att det görs en ny uppföljning.
              Det är nödvändigt att veta hur det utvecklas. Det var inte så
              länge sedan som vi stod och famlade. Nu försöker vi ta fram ett
              underlag så att vi systematiskt och noga kan följa utvecklingen.
            </seg>
            <seg n="4df70f01">
              Vi ser att det har blivit förbättringar, men de är inte tillräckliga.
              Därför vill vi konkret, målmedvetet och systematiskt leva upp
              till vad socialtjänstlagen och grundlagen säger. Vi ska ha rätt
              till boende.
            </seg>
          </u>
          <note type="speaker" n="0e44ed7f">
            Anf. 159 CHRISTER ENGELHARDT (S) replik:
          </note>
          <u who="christer_engelhardt_ae498f" xml:id="i-13cdd69e3bf02e5a-2" n="e659f10b">
            <seg n="2e1cb62c">
              Herr talman! Jag är inte på något sätt raljerande i mitt replikskifte
              med Kenneth Johansson. Det här är ett allvarligt område, och det
              är allvarliga frågor. Jag pekar på det som socialutskottets ordförande
              skriver i utskottets ställningstagandetext i betänkandet, att
              man har för avsikt att göra en ny nationell kartläggning. Är det
              den kraftfullaste åtgärden från socialutskottets ordförande för
              att motverka hemlöshet i Sverige?
            </seg>
            <seg n="75f69a9c">
              Det stämmer som Kenneth Johansson säger att det sker en samverkan
              med Kronofogdemyndigheten. Det finns en publicerad rapport som
              Socialstyrelsen tog fram 2008. Där talar man om att man ger vägledning
              och stöd till socialtjänsten. På samma sätt har Socialstyrelsen
              2010 tagit fram en vägledning om boendelösningar. Vägledningar
              i all ära, men det är kraftfulla insatser som krävs för att motverka
              hemlösheten. Det är inte bara män och kvinnor utan också barnfamiljer
              som drabbas av den.
            </seg>
            <seg n="c2d209dd">
              Därför menar jag att om det som Kenneth Johansson säger är så
              tydligt, att man vidtar kraftfulla åtgärder på det här området,
              då är det väldigt tunt beskrivet i utskottets betänkande som vi
              här har att debattera. Det finns under utskottets ställningstagandetext
              på s. 20, och i så fall är det mycket tunt.
            </seg>
            <seg n="693e8958">
              Jag anser att det behövs kraftfulla åtgärder, inte nya nationella
              kartläggningar. Hemlösheten är ett känt problem. Vad ytterligare
              vill Kenneth Johansson ta fram för att se till att det börjar
              byggas bostäder och skapas ekonomiska förutsättningar så att människor
              inte hamnar i utanförskap eller bostadslöshet?
            </seg>
          </u>
          <note type="speaker" n="dfdd7114">
            Anf. 160 KENNETH JOHANSSON (C) replik:
          </note>
          <u who="kenneth_johansson_2e0139" xml:id="i-e575734228c9faf9-2" n="545a79a5">
            <seg n="687ad85d">
              Herr talman! Det behövs en kartläggning den görs den här veckan
              för att veta var åtgärderna behöver sättas in. Det är det jag
              menar att man inte ska förringa eller förakta. I stället ska det
              ses som en nödvändighet för att veta vad man ska göra. Det ger
              en effektivisering av socialtjänstens arbete och förbättrar evidensen.
              Det har skett ganska mycket för att vi ska veta att de insatser
              som görs ger resultat. Där slarvade den tidigare regeringen.
            </seg>
            <seg n="90fca634">
              Jag har räknat upp ett antal åtgärder. I det arbete som sker
              på departementet har det och det är officiellt lagts ut ett jobb
              på en medarbetare vid Helsingforss universitet. Det levererades
              förra veckan. Det är flera konkreta förslag, men det är fortfarande
              arbetsmaterial. Syftet är, som jag tolkar det, att det ska vara
              underlag för både lagstiftning och resursmässiga satsningar som
              kommer att aviseras i budgetpropositionen i höst.
            </seg>
            <seg n="b2f9feba">
              Christer Engelhardt ska vara tacksam för att det nu äntligen
              tas tag i att ta fram ett ordentligt underlag, sätta upp en tydlig
              strategi och gå in med de åtgärder som nu är vidtagna. Sedan måste
              det fungera på den kommunala nivån, för det är där huvudansvaret
              ligger. Det finns kommuner som är jätteduktiga när det gäller
              både att bekämpa hemlöshet och att bekämpa vräkning av barn. Men
              det finns också kommuner som behöver lyftas fram som mindre goda
              exempel, så att de förändrar sin verksamhet.
            </seg>
          </u>
          <note type="speaker" n="d9583019">
            Anf. 161 EVA OLOFSSON (V) replik:
          </note>
          <u who="eva_olofsson_993bb0" xml:id="i-371aa68e5cb8fb53-1" n="298ddbcf">
            <seg n="82968807">
              Herr talman! Jag vill gärna fortsätta den här debatten. Jag tyckte
              att vi var ganska konkreta. Barnombudsmannen sade att det inte
              finns skydd i lagstiftningen, inte heller i socialtjänstlagen,
              mot att barn vräks. Alla vi tre partier var konkreta och sade
              att vi vill ha lagstiftning som gör att barnfamiljer inte kan
              vräkas, att barn inte ska behöva uppleva detta. Är Centerpartiet,
              Kenneth Johansson och regeringen beredda att skärpa lagstiftningen
              när det gäller vräkning av barn, eftersom vi nu ser en ökning
              i stället för en nollvision? Det är en konkret fråga.
            </seg>
            <seg n="5de03ecd">
              Vi pratade också om nödvändigheten av en bostadspolitik som gör
              att det blir fler hyresrätter med rimliga hyror och en bostadsförmedling.
              Var jag än pratar hemlöshet med människor som jobbar med hemlösa
              säger man att det förvisso är ett socialpolitiskt problem, men
              i väldigt hög grad också ett bostadspolitiskt problem; man kan
              inte trolla fram bostäder när de inte finns. Det måste byggas
              bostäder.
            </seg>
            <seg n="b2b25e98">
              När man har gjort satsningar på och fått i gång ett stort bostadsbyggande
              med rimliga hyror har det gjorts statliga insatser för att få
              detta att funka. Från Vänsterpartiets sida tycker vi att vi ska
              göra det möjligt att ge investeringsstöd för byggande av bostäder
              kopplat till att man inte kan sätta hyran hur högt som helst.
              Det behövs en annan bostadspolitik, och det fattas väldigt mycket
              bostäder.
            </seg>
            <seg n="e053c2ab">
              Det är också allvarligt att närmare 700 barn kommer att vräkas
              i år, som Boverket påpekar. 4 000 barn bor på den så kallade sekundära
              bostadsmarknaden, den bostadsmarknad som kommunerna får skapa
              därför att inga hyresvärdar vill hyra ut till dessa familjer.
              Vad vill Kenneth Johansson göra åt detta?
            </seg>
          </u>
          <note type="speaker" n="d4ecdbd1">
            Anf. 162 KENNETH JOHANSSON (C) replik:
          </note>
          <u who="kenneth_johansson_2e0139" xml:id="i-e575734228c9faf9-3" n="545a79a5">
            <seg n="0d9d7b63">
              Herr talman! När det gäller vräkning av barn ska nollvisionen
              gälla. Vi har haft en positiv utveckling, dock inte tillräckligt
              snabb. Det senaste året har det gått i fel riktning med 2 procent.
              Även här är det först nu, sedan vi kom till makten, som vi över
              huvud taget har statistik som vi kan följa och aktivt ha som underlag
              för åtgärder. Detta fanns inte på den tid då Vänsterpartiet tillhörde
              majoriteten i parlamentet.
            </seg>
            <seg n="e314f689">
              Ja, jag är beredd att medverka till en skärpning av lagstiftningen.
              Det jag framför allt tänker på är, som jag också nämnde i mitt
              anförande, möjligheter till att bostadsbidrag i större utsträckning
              ska kunna gå till hyresvärdarna. Det är en bra idé som jag vill
              vara med och utveckla. Den möjligheten finns redan i dag, men
              det är svårt för kommunerna, och flera kommuner vet inte ens om
              att de har den möjligheten.
            </seg>
            <seg n="4c6bc9fc">
              Ja, det behöver byggas mer, men inte på det sätt som tidigare
              regeringar gjorde. Vi bygger upp en verksamhet som står sig långsiktigt
              och är ekonomiskt hållbar. Under det senaste året har det ökat
              ganska rejält. Men jag är medveten om att vissa områden i landet
              har större problem än andra. Detta är också ett kommunalt ansvar.
              Men vi kan vara med och bidra. Det tycker jag är rimligt.
            </seg>
            <seg n="8eac782a">
              När det gäller samhällsplanering och bostadsbyggande ska den
              kompetens som socialtjänsten står för vara med i arbetet mycket
              mer offensivt. Där ser jag en brist i dag.
            </seg>
          </u>
          <note type="speaker" n="5d653812">
            Anf. 163 EVA OLOFSSON (V) replik:
          </note>
          <u who="eva_olofsson_993bb0" xml:id="i-371aa68e5cb8fb53-2" n="298ddbcf">
            <seg n="23be1f39">
              Herr talman! Det sistnämnda kan jag helt hålla med Kenneth Johansson
              om. Socialtjänsten måste ha en offensivare roll och ge sin kunskap
              i samhällsplaneringen.
            </seg>
            <seg n="4bce4b54">
              Jag har absolut inget emot att man tar fram statistik. Det är
              användbart att veta hur verkligheten ser ut. Men att vi inte har
              en bostadspolitik som gör att det byggs tillräckligt många lägenheter
              som människor med låga inkomster har råd att bo i tycker jag är
              den allra största bristen, vid sidan av att det inte heller sker
              en fördelning genom bostadsförmedling på ett öppet och rättvist
              sätt där man kan se vilka som får bostäder, om människor inte
              diskrimineras osynligt. Det behöver byggas mer, och då behövs
              det statliga satsningar på det.
            </seg>
            <seg n="1af37534">
              Jag skulle också vilja ställa en fråga om våld mot kvinnor. Det
              behövs en ny handlingsplan, sade Kenneth Johansson. I den gamla
              handlingsplanen fanns inte papperslösa och gömda kvinnor med.
              Kommer de att finnas med i en ny handlingsplan?
            </seg>
            <seg n="e1f74732">
              Jag kan inte tänka mig en mycket värre situation för en kvinna
              än att leva med en man eller någon annan i ett förhållande där
              det uppstår våld samtidigt som hon gömmer sig i det svenska samhället.
              När hon lämnar den familjekonstellation som det är våld i försöker
              hon hitta någonstans att bo och försörja sig. Då träffar hon på
              människor som utnyttjar situationen, kräver sexuella tjänster,
              underbetalar henne och kan misshandla och våldta henne. Och hon
              kan inget göra åt detta, för då riskerar hon att bli utvisad.
            </seg>
            <seg n="fe8f0205">
              Vi måste ställa upp och se till att dessa kvinnor får det skydd
              och stöd de ska ha. Jag vill gärna ställa en konkret fråga: Är
              Centerpartiet berett att ta tag i den här situationen, så att
              alla kvinnor som finns i Sverige kan få skydd när de blir utsatta
              för våld och övergrepp?
            </seg>
          </u>
          <note type="speaker" n="363b1765">
            Anf. 164 KENNETH JOHANSSON (C) replik:
          </note>
          <u who="kenneth_johansson_2e0139" xml:id="i-e575734228c9faf9-4" n="545a79a5">
            <seg n="a8e53997">
              Herr talman! Det är ett oerhört angeläget område att hitta lösningar
              på. Man ska inte behöva känna otrygghet i Välfärdssverige. Det
              görs insatser för papperslösa och gömda när det gäller att förbättra
              förutsättningarna för tillgång till vård samt till utbildning
              för ungdomar och barn. Det finns för dem, liksom för andra, inte
              minst kvinnor, ett behov av att man jobbar vidare och ger kommuner
              stöd i metodutvecklingen för skyddat boende och liknande.
            </seg>
            <seg n="3ae40329">
              Om jag får råda och du frågade vilken min uppfattning är ska
              vi hjälpas åt med detta och metodutveckla så att framför allt
              kommunerna, som har ansvar även här, kan ges möjligheter att skapa
              trygghet för de kvinnor och andra som har behov av det.
            </seg>
          </u>
          <note type="speaker" n="5d8555ae">
            Anf. 165 HENRIK RIPA (M):
          </note>
          <u who="unknown" xml:id="i-621fc6127c568ed0-4" n="93e2e52a">
            <seg n="b98acbf2">
              Herr talman! Ett land bedöms utifrån hur man tar hand om de mest
              utsatta. Socialtjänsten är bland det viktigaste vi har i samhället.
            </seg>
            <seg n="03e4f188">
              Jag har under mina år som socialnämndsordförande omhändertagit
              drygt 20 personer, som har placerats. Det går inte många dagar
              utan att jag funderar på vad som har hänt med dem sedan dess.
            </seg>
            <seg n="9edfcaf0">
              Jag vågar påstå att Sverige ligger i framkant när det gäller
              att ta hand om människorna med störst behov. Jag är inte så orolig
              för att vi omhändertar för många utan snarare tvärtom, att behovet
              är betydligt större än så. Det är framför allt barn som jag upplever
              i större utsträckning skulle behöva omhändertas.
            </seg>
            <seg n="6f4e7f50">
              Men vi måste självklart kunna känna oss trygga i att de barn
              som omhändertas inte far illa. Jag kan fortfarande, trots att
              det nu är snart 20 år sedan, komma ihåg det samtal jag fick från
              socialjouren på julafton, där man sade att man hade en kvinna
              som precis hade fött barn men att man inte vågade låta barnet
              vara hos modern eftersom det fanns en så stor risk. Det innebar
              att vi var tvungna att omhänderta barnet. Skulle man i det läget
              utöver den svårighet som det innebär att besluta att omhänderta
              ett barn också fundera på om placeringen är ett ställe som är
              tryggt blir beslutet ännu svårare.
            </seg>
            <seg n="881940b4">
              En framgångsfaktor är att kommunerna har det yttersta ansvaret.
              Vi vet att invånarna är väldigt nöjda med det som är kommunal
              service barnomsorg, skola och äldreomsorg medan det finns mer
              frågetecken när det gäller försäkringskassa, arbetsförmedlingar
              och rättsväsen. Därför bör vi vara oerhört försiktiga när man,
              som i vissa motioner, föreslår nya regler, nya lagar och statlig
              styrning. Jag tror tvärtom att samarbetet inom Sveriges Kommuner
              och Landsting och den verksamhet som finns där är framgångsfaktorn
              för Sverige. Där ser man tillsammans på de goda exemplen och jobbar
              sig vidare. Andra lösningar skulle innebära en likriktning och
              göra att vi får färre nya goda idéer.
            </seg>
            <seg n="511c62db">
              Redan i dag görs mycket på socialtjänstområdet. Samarbetet med
              Sveriges Kommuner och Landsting om evidensbaserad praktik i socialtjänsten
              är ett steg som jag tycker är mycket positivt. Vi har kvalitetsutvecklingen
              genom nationella strategier, där öppna jämförelser inom socialtjänsten
              nu gör att man faktiskt börjar kunna se hur resultaten ser ut.
              Det tror jag är oerhört viktigt för framtiden.
            </seg>
            <seg n="4e80e21f">
              Vi har tillsynsreformen som trädde i kraft den 1 januari 2010.
              Den innebär att tillsynen förhoppningsvis kommer att bli bättre.
              Där har Socialstyrelsen ett tillsynsansvar. Vi har strategin om
              nationell e-hälsa, som gör att den information vi har också kommer
              att kännas tryggare och bättre och att dokumentationen blir bättre.
            </seg>
            <seg n="0f892e5c">
              Men det namn vi sätter på problemen leder också in tanken på
              lösningar på olika spår. Pratar vi om att barn vräks missar vi
              själva kärnan i problemet. Det handlar om att vuxna människor
              brister i sitt ansvarstagande när det gäller hyror, vilket gör
              att de blir vräkta. Vissa av dem har barn. Det innebär att det
              är barnfamiljer som vräks. Men genom att prata om att det är barnen
              som vräks lägger vi fokus på ett annat ställe än där lösningen
              ligger.
            </seg>
            <seg n="3329a60e">
              Vi måste skapa förutsättningar för dem att försörja sig och sin
              familj. Det är arbetslinjen som gäller även här. Vi kan se de
              risker som lagstiftning medför. Redan i dag vet vi jag vet det
              som socialnämndsordförande hur ofta elräkningen och vattenräkningen
              inte blir betalad. Det är inte för att de inte är viktiga utan
              för att man vet att el och vatten inte stängs av. Samma risk kan
              vi nu få när det gäller hyrorna. Man får ett prejudikat på att
              man inte behöver betala hyran. I stället måste vi hjälpa dem fram
              i detta.
            </seg>
            <seg n="48d7a519">
              En av anledningarna till att vi har en fantastiskt god socialtjänst
              i Sverige är att den är kommunal. Med detta sagt vill jag inte
              påstå att det inte finns sådant som kan bli bättre, men vi kan
              vara stolta över den socialtjänst vi har och alla de medarbetare
              som gör ett fantastiskt arbete för att hjälpa de mest utsatta
              i samhället.
            </seg>
            <seg n="c9b1692c">
              Med detta yrkar jag bifall till socialutskottets förslag.
            </seg>
          </u>
          <note type="speaker" n="5a43c32f">
            Anf. 166 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-c9d3da9da1b9f7fb-1" n="760c4a1f">
            <seg n="45f69c90">
              Herr talman! Henrik Ripa säger att det inte behövs nya regler
              och lagar. Jo, det behövs. Det behövs när det är barn som drabbas
              och när landet inte lever upp till barnkonventionen. När vi i
              landet inte gör det som du började så bra med att säga, nämligen
              tar hand om de minsta och svagaste, kan man behöva stifta lagar
              om det.
            </seg>
            <seg n="36f59955">
              När det gäller vräkning av barn sade du att det blir fokus på
              barnen. Ja, tacka katten för det! Det är så det ska vara, ur ett
              barnperspektiv. Det är vuxna människor som inte betalar hyran,
              men det är barnen som drabbas. Du säger att arbetslinjen gäller.
              Säg det till barnet!
            </seg>
            <seg n="a0885a29">
              Vad finns det då för trygghet för barnen? Det är ju dem det handlar
              om.
            </seg>
          </u>
          <note type="speaker" n="85fad193">
            Anf. 167 HENRIK RIPA (M) replik:
          </note>
          <u who="unknown" xml:id="i-621fc6127c568ed0-5" n="93e2e52a">
            <seg n="cbd45cae">
              Herr talman! Jag tror inte att det finns någon i den här församlingen
              eller därute som tycker att det är rimligt att barnfamiljer vräks,
              men risken med att säga att barn inte får vräkas är att man utnyttjar
              detta på precis samma sätt som man gör med el- och vattenräkningarna.
              Man vet att el och vatten inte kommer att stängas av, och om man
              också vet att man inte kommer att bli vräkt kommer man inte heller
              att prioritera de räkningarna.
            </seg>
            <seg n="b7b9575e">
              Det blir ingen långsiktigt bra lösning. Ska vi hjälpa dessa familjer
              framåt måste vi hjälpa dem att ta ansvar. Det finns en anledning
              till att socialtjänsten drar sig för att skicka pengar direkt
              till hyran. Det beror bland annat på att man vill stärka individerna
              i att ta ett eget ansvar och inte passivisera dem.
            </seg>
            <seg n="d5c97242">
              Jag tror att vi är helt eniga om att vi inte vill se några barnfamiljer
              vräkta, men lösningen är inte att säga att de inte får vräkas.
              Lösningen är att göra det möjligt för dem att betala sina hyror
              och på det sättet bo kvar.
            </seg>
          </u>
          <note type="speaker" n="1b1b9903">
            Anf. 168 AGNETA LUTTROPP (MP) replik:
          </note>
          <u who="agneta_luttropp_7d2a21" xml:id="i-c9d3da9da1b9f7fb-2" n="760c4a1f">
            <seg n="662551ab">
              Herr talman! Nu är det inte så lyckligt så att alla människor
              har ett jobb. Alla människor kan inte ens ha ett jobb. Och fortfarande
              är det barnen som vi måste se till. Det är dem det handlar om.
              Det handlar också om de vuxna, men när de vuxna av en eller annan
              anledning inte kan ta ansvar ska det inte drabba barnen. Här tycker
              jag att samhället medverkar till att det drabbar barnen eftersom
              vi inte gör något åt det.
            </seg>
            <seg n="d2de92cc">
              Vi vet om att barn vräks, och vi tycker att det är illa. Alla
              tycker att det är illa, men ändå händer ingenting. I stället säger
              man att man ska undersöka, titta eller vad det nu kan vara.
            </seg>
            <seg n="c2c5a4fb">
              Risken är att man använder Henrik Ripas sätt att resonera som
              ett alibi. Man säger att man inte kan stifta en lag som gör att
              barn inte kan vräkas, för då har vi som alibi att föräldrarna
              struntar i att betala hyran. Jag tror inte att någon, vare sig
              man är förälder eller ej, aktivt struntar i att betala hyran,
              speciellt inte när man har barn. Snarare är det en möjlighet som
              de här familjerna inte har. Därför ska aldrig barn drabbas.
            </seg>
            <seg n="7e991338">
              Barn drabbas när familjen vräks, och det vill ju ingen i det
              här rummet, och då måste man göra verkstad av det. Man ska inte
              bara titta på det utan se till att det verkligen händer något,
              och då kan det behövas en lag.
            </seg>
          </u>
          <note n="18529b41">
            I detta anförande instämde Eva Olofsson (V).
          </note>
          <note type="speaker" n="cb2c5e4d">
            Anf. 169 HENRIK RIPA (M) replik:
          </note>
          <u who="unknown" xml:id="i-621fc6127c568ed0-6" n="93e2e52a">
            <seg n="a6aef41d">
              Herr talman! Vad det handlar om är att det faktiskt finns pengar
              till hyran. Det handlar om att prioritera. Vi vet att försörjningsstödet
              och rätten till en bostad är sådana att man har rätt att få hjälp.
              Det handlar alltså inte om att det de facto saknas pengar, utan
              det handlar om hur man faktiskt använder de pengar som man har
              rätt till i form av bostadsbidrag och försörjningsstöd.
            </seg>
            <seg n="dc0bd980">
              Vi måste också bli bättre på att säkerställa att fordringarna
              inte växer sig så stora, men det handlar om att få fastighetsägarna
              att bli mer alerta och snabbare på att komma i kontakt med socialtjänsten
              för att säkerställa att dessa personer inte behöver vräkas.
            </seg>
          </u>
          <note type="speaker" n="b5aacf5a">
            Anf. 170 MARIA LUNDQVIST-BRÖMSTER (FP):
          </note>
          <u who="maria_lundqvist-bromster_4d5077" xml:id="i-4995db26f0cf9fd0-0" n="0742fb7d">
            <seg n="018aca86">
              Herr talman! Jag mår dåligt, försöker be om hjälp men ingen hör.
              Så fort jag gör fel blir jag bestraffad i stället för att få hjälp
              ... Personalen brukar säga: Ta Alvedon eller drick vatten. Vatten
              kan inte hjälpa. Jag tror inte att vatten kan lösa mitt problem
              ... Jag skulle ha fått kolla min syn för tre veckor sedan. Detta
              är några citat från Barnombudsmannens rapport Bakom fasaden där
              barn och unga har berättat om hur det är att vara placerad i samhällsvård.
            </seg>
            <seg n="c42756f2">
              Herr talman! Över 17 000 barn och ungdomar i Sverige är omhändertagna
              av socialtjänsten. Omkring 5 000 barn är placerade i HVB-hem,
              hem för vård eller boende. Barn och ungdomar som omhändertagits
              tillhör de allra mest utsatta. Här har samhället tagit på sig
              ett väldigt stort ansvar att ge de omhändertagna barnen och de
              unga en bättre start i livet.
            </seg>
            <seg n="3ba5bc4f">
              Herr talman! Socialtjänsten följer inte tillräckligt upp hur
              barn har det. Många placerade barn och unga upplever att de inte
              kommer till tals och tas på allvar. Vi vet att det brister hur
              man följer upp hur det går för barnet i skolan trots att det har
              visat sig i forskning att många av dessa barn misslyckas i skolan.
            </seg>
            <seg n="18799de0">
              Dessa barn har också i många fall sämre hälsoundersökningar.
              De har inte varit på BVC:s hälsokontroller. Med sämre skolgång
              och bristen på hälsokontroller riskerar många av de omhändertagna
              barnen att få en väldigt dålig start som unga vuxna.
            </seg>
            <seg n="c53600ab">
              Många placerade barn upplever att ingen hör och ingen ser. De
              berättar för Barnombudsmannen om känslan av att inte bli tagen
              på allvar av socialsekreteraren, att socialtjänsten sviker sina
              löften och att det är svårt att nå socialsekreteraren. Länsstyrelsernas
              nationella granskning 2008 visade också att socialtjänsten inte
              alltid besöker barnet i familjehemmet eller HVB-hemmet regelbundet
              och att det ofta saknas kontinuitet i kontakterna med socialtjänsten.
            </seg>
            <seg n="994fae91">
              Vart tredje HVB-hem i länsstyrelsernas nationella tillsyn hade
              brister av allvarligare karaktär. Mer än varannan pojke och var
              tredje flicka som växt upp i familjehem går ut grundskolan med
              de lägsta betygen eller inga betyg alls. Att misslyckas i skolan
              är den största riskfaktorn för framtida problem.
            </seg>
            <seg n="41ec119e">
              En undersökning från Barnombudsmannen visar att många socialnämnder
              inte tagit sitt politiska ansvar att ge tydliga politiska direktiv
              om den sociala barnavården i kommunen. Till exempel har mindre
              än en fjärdedel av socialnämnderna direktiv om hur socialtjänsten
              ska agera när det råder missförhållanden i ett familjehem eller
              HVB-hem. Bara var tredje socialnämnd ställer krav på obligatorisk
              grundutbildning för blivande familjehem.
            </seg>
            <seg n="c08e926c">
              Hur kan det bli på detta sätt? Vi har en socialtjänstlag som
              tydligt fokuserar på barnen och tydligt talar om vilka åtaganden
              socialtjänsten har vid en placering. Vi politiker har inte prioriterat
              den sociala barn- och ungdomsvården trots att vi under de senaste
              åren fått se fall och tagit del av skakande berättelser om hur
              barn och unga fallit mellan stolarna.
            </seg>
            <seg n="eb9cfb36">
              Herr talman! Det måste finnas ett väl utbyggt och attraktivt
              föräldrastöd och andra öppna, förebyggande verksamheter dit föräldrar,
              barn och unga kan vända sig för stöd och hjälp. Det måste också
              finnas en samverkan värd namnet mellan skolan, socialtjänsten,
              BVC, barn- och ungdomspsykiatrin, ungdomshälsan och polisen. Vi
              vet att det finns stora brister i samverkan. Vi talar om samverkan,
              men vad blir det av det?
            </seg>
            <seg n="5db66d8d">
              Mycket har gjorts av regeringen för att stärka barnets ställning
              inom samhällsvården. Just nu bereds Barnskyddsutredningen, som
              många har nämnt. Det är en utredning som ytterligare ger förslag
              som ställer krav på samhällets insatser för barnets bästa. Folkpartiet
              ser fram emot att få detta betänkande på riksdagens bord.
            </seg>
            <seg n="87d623e8">
              Herr talman! Socialtjänsten har under de senaste åren fått allt
              fler uppgifter att hantera. Kompetensen kring barn och unga sviktar
              i många fall på grund av att många socionomer kommer direkt från
              utbildningen. En del kanske bara har jobbat två till tre år och
              har den erfarenheten av att arbeta som socionom. De hamnar direkt
              i svåra barn- och ungdomsärenden. Socialsekreterarna själva beskriver
              att de behöver mer utbildning för att klara sina arbetsuppgifter.
            </seg>
            <seg n="2aef3ed8">
              Kompetensen på våra HVB-hem brister. Här har alliansregeringen
              gett Socialstyrelsen flera uppdrag som handlar om att vägleda
              socialtjänsten i sitt arbete med barn och unga och att ta fram
              bedömningsinstrument med mera. Kommunerna får inte svika de mest
              utsatta barnen. Barnskyddsutredningens förslag, till exempel om
              stöd till familjehem, bättre kontroll och att placerade barn ska
              få en egen socialsekreterare måste nu bli verklighet.
            </seg>
            <seg n="8f35cd1b">
              Herr talman! Ett annat problemområde inom socialtjänsten handlar
              om våld i nära relationer. Det är 1 300 kvinnor och 1 000 barn
              som varje år flyr till kvinnojourerna. Där sover de 79 000 nätter
              på flykt undan den som de kanske haft närmast sig.
            </seg>
            <seg n="25d8d158">
              Redan i början av förra mandatperioden visade alliansregeringen
              stor handlingskraft när det handlar om våldet i nära relationer.
              Då satsades över 1 miljard kronor på en handlingsplan för att
              bekämpa mäns våld mot kvinnor. Det arbetet fortsätter. Det håller
              på hela tiden.
            </seg>
            <seg n="dc9c34b4">
              Folkpartiet och Alliansen har beslutat om 56 åtgärder mot mäns
              våld mot kvinnor. 55 av dem håller på att genomföras, och den
              sista förbereds just nu. Vi förstärker stödet till kvinnojourerna.
              Vi har utvecklat metoder för omhändertagande av sexualbrottsoffer.
              Vi genomför åtgärder mot hedersrelaterat våld och förtryck.
            </seg>
            <seg n="10fd8b94">
              Vi har förstärkt socialtjänstlagen och ökat stödet till metodutveckling
              i socialtjänsten. Det är 10 000 poliser, domarkåren och flera
              hundra socialtjänstemän som har utbildats om mäns våld mot kvinnor.
              Vi har inrättat forskningsprogram för att få djupare kunskaper
              om våldet mot kvinnor. Arbetet pågår och fortsätter.
            </seg>
            <seg n="1b2e1164">
              Vi vet att nästan varje gång en kvinna mördas av en närstående
              har det föregåtts av hot, våld och trakasserier under en väldigt
              lång tid. Det har funnits varningssignaler, men vi har inte sett
              dem. Varje sådant mord är ett misslyckande, och varje misstag
              måste utredas.
            </seg>
            <seg n="b0ea397f">
              Herr talman! Det blir nästa steg att genomföra den 56:e åtgärden
              i handlingsprogrammet, nämligen att inrätta en haverikommission
              för att utreda dödsfall på grund av brott från närstående.
            </seg>
            <seg n="f8879285">
              Herr talman! Socialtjänsten berör väldigt många områden. Men
              för mig har det känts mycket angeläget att få ta upp områdena
              barn i samhällsvård och våld i nära relationer. Det är två områden
              som alliansregeringen har prioriterat och kommer att fortsätta
              prioritera.
            </seg>
          </u>
          <note n="b8b7b5c7">
            Till sist vill jag yrka bifall till utskottets förslag i betänkandet
            och avslag på reservationerna.
          </note>
          <note type="speaker" n="9aa79adb">
            Anf. 171 EVA OLOFSSON (V) replik:
          </note>
          <u who="eva_olofsson_993bb0" xml:id="i-371aa68e5cb8fb53-3" n="298ddbcf">
            <seg n="d864be17">
              Herr talman! För några månader sedan var jag ihop med mina partikamrater
              här i riksdagen och träffade företrädare för Riksorganisationen
              för kvinnojourer och tjejjourer i Sverige, ROKS.
            </seg>
            <seg n="9742d202">
              Ett problem som de lyfte upp väldigt mycket var att de inte hade
              fått förstärkt stöd utan att det saknas ett långsiktigt stöd till
              kvinnojourerna och att de är oerhört projekttrötta. De får söka
              pengar som de ska göra nya saker med medan de inte vet att de
              har sin grundverksamhet finansierad. De ska söka pengar hos länsstyrelsen,
              och sedan ska de hitta på något nytt.
            </seg>
            <seg n="185b42b8">
              En fråga jag har om det ökade stödet när det gäller mäns våld
              mot kvinnor är: Finns det planer på ett stabilare och långsiktigare
              stöd till kvinnojourer?
            </seg>
            <seg n="c4bfd909">
              Förra gången vi diskuterade tog jag upp frågan om papperslösa
              gömda våldsutsatta kvinnor. Då hade Maria Lundqvist-Brömster inte
              träffat på den frågan och tänkt till så mycket. Nu har du haft
              lite tid att tänka. Jag tänker därför ställa frågan igen om hur
              Folkpartiet ställer sig till att vi tar det ansvar vi ska enligt
              den deklaration vi har skrivit under. Det handlar om att vi ser
              till att kvinnor får rätt till stöd och skydd och vågar söka det
              och under trygghet utan att känna att de kan bli utvisade och
              anmälda till polisen.
            </seg>
            <seg n="44ac5a73">
              Det tar väldigt lång tid om varje kommun ska fatta de besluten.
              Alla är inte så framåt i den här frågan som Göteborgs stad att
              de ser det som självklart att fatta ett sådant beslut. Vi har
              skrivit under deklarationen som stat och skrivit under att vi
              ska se till att inga kvinnor utsätts för våld utan att få det
              specialiserade stöd och skydd som de behöver. Var står Folkpartiet
              i den frågan?
            </seg>
          </u>
          <note type="speaker" n="6bfecc8b">
            Anf. 172 MARIA LUNDQVIST-BRÖMSTER (FP) replik:
          </note>
          <u who="maria_lundqvist-bromster_4d5077" xml:id="i-4995db26f0cf9fd0-1" n="0742fb7d">
            <seg n="d5c73e3a">
              Herr talman! När det gäller långsiktigt stöd till kvinnojourerna
              är ambitionen att kvinnojourerna ska stärkas. Nu vet jag inte
              vad som kommer i höstbudgeten, men så har vår jämställdhetsminister
              Nyamko Sabuni diskuterat. Det är 109 miljoner som varje år går
              till kommunerna för att utöka samverkan med kvinnojourerna.
            </seg>
            <seg n="89b7279f">
              Jag hoppas att det kan vara ett tillräckligt svar till Eva Olofsson
              nu. Det uttrycks även i betänkandet att det är en oerhört viktig
              insats som kvinnojourerna gör som vi absolut inte kan vara förutan.
            </seg>
            <seg n="0a84db2f">
              Jag känner däremot igen diskussionen från den tid då jag var
              landstingspolitiker. Då kom den ofta upp eftersom även landsting
              och kommuner kan ge bidrag till kvinnojourerna lokalt. Det kunde
              variera från ett år till ett annat, och det kändes inte speciellt
              bra. Jag kan förstå hur kvinnojourerna känner det.
            </seg>
            <seg n="0299f59f">
              Samtidigt har jag förstått när Brå har tittat på detta och när
              kvinnojourerna själva har uttryckt hur de ser på regeringens insatser
              att de känner att stödet är starkt från regeringens sida.
            </seg>
            <seg n="c0581bee">
              När det gäller papperslösa och våldsutsatta kvinnor nämnde Kenneth
              Johansson papperslösa, sjukvården och skolan. Detta är på gång,
              och Folkpartiet stöder det. När det handlar om kvinnors utsatthet
              och det som du beskriver, Eva, läser jag i handlingsplanen också
              in att etnicitet, kultur och annat inte ska ha någon som helst
              avgörande betydelse. Om man är en gömd kvinna som är utsatt för
              våld ska man naturligtvis utifrån mänskliga rättigheter och de
              konventioner som vi har få det stöd som man har rätt till. Det
              är min uppfattning, och den står jag för.
            </seg>
          </u>
          <note type="speaker" n="4213acaa">
            Anf. 173 EVA OLOFSSON (V) replik:
          </note>
          <u who="eva_olofsson_993bb0" xml:id="i-371aa68e5cb8fb53-4" n="298ddbcf">
            <seg n="db42be9b">
              Herr talman! Om man slår ut de 109 miljonerna på alla kvinnojourer
              i Sverige blir det inte så väldans mycket på varje, om man säger
              så.
            </seg>
            <seg n="d05754bb">
              Låt oss återgå till papperslösa gömda kvinnor. Ofta är det så
              illa att det är kvinnor som kommer från länder där det har varit
              krig och som har varit utsatta för övergrepp och annat redan innan
              de kommer hit. Sedan hamnar de i en situation där de blir utsatta
              även här.
            </seg>
            <seg n="ca728ad9">
              Det finns inte något självklart stöd. Först och främst är det
              så att många ideella kvinnojourer lever på att socialtjänsten
              betalar platserna hos dem. Om inte kommunen har ett aktivt beslut
              om att gå in och betala finns det inte någon möjlighet för dessa
              kvinnor att söka hjälp på kvinnojouren. Det handlar också om det
              tydliga beslut som Göteborg har fattat. Där säger man att den
              kommunala kvinnojouren ska ta emot inte bara kvinnor som är göteborgskor
              och skrivna i staden utan också alla papperslösa kvinnor.
            </seg>
            <seg n="52976994">
              Jag vet att man också måste ha stöd, kompetens och kunskap eftersom
              många av dessa kvinnor har mycket med sig. De har varit med om
              stora trauman och mår dåligt. De har inte någon tillvaro efteråt
              med socialtjänsten som de kan gå ut till från kvinnojouren. De
              behöver helt enkelt ett akut skydd och kanske en andningspaus
              så att de kan ta tag i sitt liv.
            </seg>
            <seg n="aafc2066">
              De här kvinnorna har inget skydd som det fungerar i dag. De kan
              inte med trygghet gå till en kvinnojour som tar emot dem. Om de
              ska kunna göra det måste man fatta lika aktiva beslut som jag
              hoppas att man kommer att fatta när det gäller skola och hälso-
              och sjukvård. På samma sätt behöver man fatta beslut i denna fråga.
            </seg>
            <seg n="ccb41a8e">
              Jag ställer frågan till Folkpartiet: Är Folkpartiet berett att
              fatta ett sådant aktivt beslut?
            </seg>
          </u>
          <note type="speaker" n="f2702cb1">
            Anf. 174 MARIA LUNDQVIST-BRÖMSTER (FP) replik:
          </note>
          <u who="maria_lundqvist-bromster_4d5077" xml:id="i-4995db26f0cf9fd0-2" n="0742fb7d">
            <seg n="fde5ab37">
              Herr talman! Eva Olofsson är insatt och engagerad i frågan. Det
              är bra. Jag förstår mycket väl det beroendeförhållande som kvinnojourerna
              har till kommunerna när det gäller bidrag och så vidare. Det är
              självklart att våldsutsatta kvinnor är alla kvinnor. Det tycker
              jag. Det är min ambition att också försöka driva frågan så.
            </seg>
          </u>
          <note type="speaker" n="b5157274">
            Anf. 175 ROLAND UTBULT (KD):
          </note>
          <u who="roland_utbult_1b344d" xml:id="i-156882cc768c8384-0" n="b1729d09" next="i-2d24f7272a00943b-0"/>
          <note n="170c223e">
            Herr talman! Jag yrkar bifall till socialutskottets förslag i
            betänkande SoUl0 om socialtjänstfrågor och avslag på samtliga
            reservationer.
          </note>
          <u who="roland_utbult_1b344d" xml:id="i-2d24f7272a00943b-0" n="b1729d09" prev="i-156882cc768c8384-0">
            <seg n="79e9ab90">
              Jag vill börja mitt debattinlägg på ett lite annorlunda vis genom
              att sjunga några verser ur Elsas visa . Först ska jag bara säga
              några ord om Elsa.
            </seg>
            <seg n="68d85c97">
              Elsa Lund föddes i Ucklum söder om Uddevalla. Hon hämtades av
              barnavårdsnämnden när hon var 14 år. Det var 1930-tal i Sverige.
              De sade att hon var sinnesslö ett uttryck som man hade på den
              tiden. Men hon var varken sinnesslö eller sjuk. Hon var bara fattig.
              I 25 års tid fanns hon på olika mentalsjukhus runt om i Sverige.
              Hon blev tvångssteriliserad. Efter 25 år blev hon fri från sitt
              helvete.
            </seg>
            <seg n="328361a1">
              När jag träffade Elsa var hon runt 80 år. Hon hade slitna drag
              och fårade kinder. Men det fanns något vackert i blicken, och
              rösten var tydlig och klar. Elsa såg mig i ögonen och tog mina
              händer i sina. Och så sade hon: Jag har någonting att berätta,
              och jag vill att du lyssnar en stund.
            </seg>
            <seg n="ac7d12f0">
              Det finns ett enda skäl till att jag framför dessa ord om Elsa
              Lund. Det handlar om de utsatta barnen de glömda barnen som vi
              inte får glömma. I februari i år kom Upprättelseutredningen som
              har granskat allvarliga övergrepp och vanvård vid institutioner
              och familjehem i Sverige från 1920 till 1980. Elsa Lund var inte
              ensam. Ett av utredarens förslag till åtgärder är att regeringen
              i samarbete med kommunerna initierar ett långsiktigt program för
              ökad säkerhet inom samhällsvården av barn och unga för att förhindra
              att övergrepp och vanvård upprepas.
            </seg>
            <seg n="bedd7fd5">
              Herr talman! Det råder ingen tvekan om att regeringen och Socialdepartementet
              har gjort stora insatser för förbättringar inom socialtjänsten.
              Vi har hört flera exempel på detta här. Det är något som också
              har varit nödvändigt. Bland det viktigaste är den nationella strategin
              för kvalitetsutveckling genom öppna jämförelser inom socialtjänstens
              olika verksamhetsområden i samarbete med Sveriges Kommuner och
              Landsting.
            </seg>
            <seg n="f45bd150">
              Även när det gäller hemlöshet har Socialdepartementet under Göran
              Hägglunds och Maria Larssons ledning gjort betydande insatser.
              Vi minns räkningen av de hemlösa 2005. Drygt 17 000 personer var
              hemlösa enligt Socialstyrelsens definition. Alliansregeringen
              påbörjade en strategi 2007 för att motverka hemlöshet med en nationell
              styrgrupp och stimulansmedel till lokalt utvecklingsarbete.
            </seg>
            <seg n="56455360">
              Vi har under våren fått en rapport från Lunds universitet och
              Ersta Sköndal högskola med en utvärdering av de 46 miljoner som
              har fördelats på 23 lokala utvecklingsprojekt i 16 kommuner. Här
              följer ett utdrag: De 23 satsningarna skiljer sig åt när det gäller
              hur de söker angripa hemlösheten. En del vill öka förutsättningarna
              för att arbeta med hemlösa, andra vill förhindra att människor
              hamnar i hemlöshet genom att förebygga vräkningar och åter andra
              önskar integrera hemlösa på bostadsmarknaden. Det visar sig vara
              lättare att arbeta för att människor bor kvar i sina lägenheter
              om man kan ingripa tidigt än att försöka skaffa en egen bostad
              åt dem som varit hemlösa under en längre tid.
            </seg>
            <seg n="25e91d81">
              Herr talman! Det som griper oss allra mest är de barnfamiljer
              som vräks. Vi har hört flera vittnesmål om detta här i dag. Även
              om det skedde en minskning 2009 med 14 procent jämfört med 2008
              ökade antalet barn som berördes av vräkning med 2 procent till
              632 barn. Jag har hört minister Maria Larsson uttrycka det som
              många av oss känner: Man blir ledsen och bedrövad över att detta
              händer i Sverige i dag. I maj 2010 inrättades en arbetsgrupp knuten
              till Socialdepartementet med uppgift att se på orsakerna till
              att barn fortfarande berörs av vräkning. Resultatet kom för några
              veckor sedan, och Socialdepartementet drar nu slutsatser för att
              finna lösningar.
            </seg>
            <seg n="232001e3">
              Barn som har bevittnat våld i hemmet ses sedan 2006 enligt lagens
              mening som offer, och socialtjänsten ska agera därefter. Varje
              utsatt barn och varje utsatt kvinna är i en unik och mycket sårbar
              situation som är svår att förstå om man inte har egen erfarenhet.
              Det viktigaste arbetet, förutom ren lagstiftning, för att förhindra
              detta våld är att alla föräldrar, lärare, sjukvårdspersonal och
              alla vi vanliga medborgare reagerar och agerar när vi ser och
              hör att barn, kvinnor eller för den delen män utsätts för våld.
            </seg>
            <seg n="4ed10dad">
              I socialtjänstlagens 5 kap. 1 § står det att socialnämnden i
              kommunen ska sörja för att barn och ungdom som riskerar att utvecklas
              ogynnsamt får det stöd som de behöver. Vi ser också hur barns
              och ungas ställning stärks genom förändringar under 2008. Bland
              annat kan ett HVB-hem stängas vid allvarliga missförhållanden.
              Barnskyddsutredningen, som kom 2009, stärker barnens rättigheter
              ytterligare.
            </seg>
            <seg n="08a70714">
              En ny lag är föreslagen med syfte att föra samman socialtjänstlagen
              och LVU, lagen om vård av unga, till LBU, lagen om stöd och skydd
              för barn och unga. Här får familjehemmen bättre stöd genom utbildning,
              och varje barn ska få en egen socialsekreterare som ska besöka
              barnet minst fyra gånger per år. Det är bara några exempel av
              ca 40 nya förslag.
            </seg>
            <seg n="98b1e0c7">
              Det är lätt att glömma föräldrarnas roll och ansvar. Många föräldrar
              klarar av olika skäl inte av att ta hand om sina barn. Därför
              är också regeringens strategi från 2009 för ett utvecklat föräldrastöd
              viktig. Enligt Statens folkhälsoinstitut finns det studier som
              visar att deltagandet i föräldragrupper kan förebygga psykisk
              ohälsa hos barn och hjälpa föräldrar att förstå betydelsen av
              en klar kommunikation. Uppemot 50 procent av föräldrarna är intresserade
              av att delta i en föräldragrupp.
            </seg>
            <seg n="0408448b">
              Vi ska inte heller glömma att det görs storverk varje dag runt
              om i vårt land av många människor som är involverade i barns fostran,
              stöd och utveckling. Det gäller framför allt föräldrar men också
              många, många andra.
            </seg>
            <seg n="0fef8389">
              Herr talman! Som medmänniska och kristdemokrat kommer jag här
              i Sveriges riksdag att kämpa för människor i utsatta situationer.
              Hela mitt politiska engagemang startade bland de hemlösa, missbrukarna
              och personer med psykiatrisk problematik i Göteborg. Här fanns
              även många utsatta barn. Jag såg att det gick att förändra människors
              situation, och därför tror jag att det går att förändra vårt samhälle
              till det bättre.
            </seg>
            <seg n="3c3404fa">
              Låt mig avsluta med följande rader ur visan om Elsa Lund.
            </seg>
          </u>
          <note n="1cb50079">
            Överläggningen var härmed avslutad.
          </note>
          <note n="335aa676">
            15 § Folkhälsofrågor
          </note>
          <note n="d3344023">
            Föredrogs
          </note>
          <note type="speaker" n="da64e75b">
            Anf. 176 ROLAND UTBULT (KD):
          </note>
          <u who="roland_utbult_1b344d" xml:id="i-156882cc768c8384-1" n="b1729d09" next="i-2d24f7272a00943b-1"/>
          <note n="959d1a06">
            Herr talman! Tiden är nu inne för socialutskottet att debattera
            betänkande SoU16, som behandlar regeringens proposition Folkhälsofrågor
            . I betänkandet finns 56 motionsyrkanden från den allmänna motionstiden
            2010. Områden som behandlas är bland annat mål för folkhälsa,
            insatser mot hiv/aids, självmordsprevention, spelberoende, ungas
            hälsa samt astma och allergi.
          </note>
          <note n="110bef51">
            Under behandlingen av betänkandet har socialutskottet besökt
            Folkhälsoinstitutet i Östersund i februari i år och där fått värdefull
            information om det pågående arbetet när det gäller folkhälsan
            i vårt land. I betänkandet finns 14 reservationer och 2 särskilda
            yttranden.
          </note>
          <u who="roland_utbult_1b344d" xml:id="i-2d24f7272a00943b-1" n="b1729d09" prev="i-156882cc768c8384-1">
            <seg n="376d9643">
              Herr talman! Efter denna inledning är det dags för debatt.
            </seg>
          </u>
          <note type="speaker" n="9590dfde">
            Anf. 177 GUNNAR SANDBERG (S):
          </note>
          <u who="gunnar_sandberg_d88799" xml:id="i-3175edd4f42b9035-0" n="621f003a">
            <seg n="2098515f">
              Herr talman, utskottets ledamöter och åhörare! Tack, Roland,
              för inledningen! Jag behöver inte gå in på hur många reservationer
              och motioner som utgör underlag till dagens debatt.
            </seg>
            <seg n="d9255bb5">
              Jag ska dock yrka bifall till våra gemensamma reservationer med
              Vänsterpartiet och Miljöpartiet. Det är punkterna 2, 4, 9, 11
              och 12.
            </seg>
            <seg n="787dc9e4">
              Dyr ohälsa motiverar investeringar i folkhälsan. Kostnaden för
              den påverkbara ohälsan uppgår, lågt räknat, till 120 miljarder
              kronor per år. Detta redovisade Statens folkhälsoinstitut till
              regeringen i mitten av november 2010 i Framtidens folkhälsa allas
              ansvar. Kostnaderna kan minskas betydligt genom bland annat förutsättningar
              för sundare matvanor, ökad fysisk aktivitet och minskad konsumtion
              av alkohol och tobak. Totalt presenterades ett sextiotal förslag
              i den folkhälsopolitiska rapporten för framtidens folkhälsa.
            </seg>
            <seg n="c0b4c842">
              De flesta av er i kammaren känner till mitt stora intresse för
              idrott och fysiska aktiviteter. Jag tänkte därför i dag även tydliggöra
              en annan sida av mina folkhälsofunderingar.
            </seg>
            <seg n="b286bf50">
              Herr talman! Regeringen har ett starkt fokus på att åstadkomma
              starka individer såväl ekonomiskt som socialt, men till skillnad
              från min syn på detta försöker regeringen slå sönder den väl genomtänkta
              strategin där även solidariteten flödar.
            </seg>
            <seg n="31fe9c42">
              Jämlikhet och solidaritet är politiskt laddade begrepp. Den ojämlika
              inkomstfördelningen anser till exempel vissa vara naturlig och
              nödvändig, medan andra anser den vara helt oacceptabel. När det
              gäller den offentligt finansierade vården finns såväl internationella
              deklarationer som svensk lagstiftning som anger tydliga krav på
              jämlikhet i hälsa och vård.
            </seg>
            <seg n="1af10eba">
              Låt oss därför klargöra att den friska individ som uppstår då
              den enskilde stimulerats i sina egna friskvårdsinsatser att bli
              en sund människa inte har något att göra med den sociala strukturen
              i samhället. Varje människa oavsett bakgrund, etnicitet, sexuell
              läggning eller ålder och kön mår som biologisk varelse bra av
              att utöva någon form av fysisk aktivitet.
            </seg>
            <seg n="622a19eb">
              Folkhälsopolitiken når dock inte alla lika väl, på grund av att
              det råder sociala och ekonomiska restriktioner i hur man kan tillgodogöra
              sig möjligheterna till fysisk aktivitet. Folkhälsopolitiken eller
              som EU säger: hälsa i alla politikområden innebär därför att reducera
              social exkludering i alla dess former och uttryck. Bara i ett
              solidariskt samhälle där jämlikhet råder kommer folkhälsan att
              förbättras för alla och inte bara för dem som har den ekonomiska
              möjligheten.
            </seg>
            <seg n="c401548b">
              Herr talman! FN:s deklaration om de mänskliga rättigheterna slår
              fast att bästa möjliga hälsa är en grundläggande mänsklig rättighet.
              Detta rättighetsperspektiv återspeglas också i den svenska hälso-
              och sjukvårdslagens portalparagraf och dess krav att hela befolkningen
              ska erbjudas en god vård på lika villkor oberoende av social position
              och köpkraft.
            </seg>
            <seg n="873aac6e">
              De värderingar och etiska principer som inspirerat socialminister
              Göran Hägglund är inte redovisade så att vi alla kan förstå dem.
              Det är dock helt klart att kommersiella intressen oftast har vägt
              tyngre än människovärdesprincipen.
            </seg>
            <seg n="140677d5">
              Intressant är också att se att det nypolitiska språket blir allt
              fräckare i sina försök att sälja in hälsa i folkmun så att alla
              känner sig vara med och inte befinna sig i det populära nyliberala
              utanförskapet. De nya Moderaternas sjukvårdspolitiska slutrapport
              till partistyrelsen i februari 2009 har till exempel som titel
              Jämlik vård , trots att den inte med ett ord beskriver sociala
              skillnader i vården eller några insatser som kan minska dessa
              skillnader.
            </seg>
            <seg n="e5dfed3c">
              Låt oss börja med att fastställa att en individs hälsa beror
              på en mängd olika faktorer. Det finns en mängd varianter på den
              bild som togs fram av Världshälsoorganisationen, WHO, eller mer
              korrekt av Göran Dahlgren och Margaret Whitehead över hälsans
              bestämningsfaktorer.
            </seg>
            <seg n="1fe849c3">
              Ni har nog någon gång sett denna regnbågsbild där man vill betona
              samspelet mellan levnadsvanor och sociala normer, nätverk, levnads-
              och arbetsvillkor, vilket i sin tur står i förhållande till ett
              bredare socioekonomiskt och kulturellt samhällsklimat. För att
              vara riktigt säker på att ingen missar vilken bild jag pratar
              om har jag den här, och den kan om ledamöterna är intresserade
              fås senare av mig.
            </seg>
            <seg n="bfba1517">
              Herr talman! Folkhälsoarbetet kan delas in i primär, sekundär
              och tertiär prevention.
            </seg>
            <seg n="d0053e2c">
              Primär prevention brukar kallas för hälsofrämjande arbete och
              sker innan man blir sjuk. Hälsofrämjande insatser beskrivs som
              den process vilken ger människor möjligheter att öka kontrollen
              över sin hälsa och att förbättra den. Ett sätt att skapa samhälleliga
              förutsättningar för en god hälsa är att skapa hälsofrämjande miljöer.
              Hälsofrämjande miljöer syftar till att stärka människors makt
              i vardagen och självförtroende samt till att minska riskfaktorer
              både i den psykosociala och i den fysiska miljön. Det kan handla
              om att bryta individers isolering samt att ge alla tillgång till
              hjälpande strukturer vid krissituationer.
            </seg>
            <seg n="400bf383">
              Sekundär prevention, också kallad sjukdomsförebyggande arbete,
              handlar om att i ett tidigt stadium upptäcka sjukdomar samt motverka
              så kallade riskfaktorer.
            </seg>
            <seg n="8780aa2c">
              Tertiär prevention är detsamma som behandling och rehabilitering.
            </seg>
            <seg n="01c0738d">
              Alla vi som är intresserade av folkhälsa vill att det som ska
              göras ska ske så tidigt som möjligt i kedjan, det vill säga att
              vi ska satsa på primär prevention. Om vi gör det kan samma insats
              vara både sjukdomsförebyggande och behandlande. Exempelvis kan
              behandling av alkoholberoende även vara förebyggande av hjärt-
              och kärlsjukdom och olika former av cancer. På samma sätt kan
              exempelvis fysisk aktivitet och goda matvanor vara hälsofrämjande
              för alla genom att det stärker vitalitet, muskelstyrka, immunförsvar
              och höjer energinivån; sjukdomsförebyggande genom att fysiska
              aktiviteter och frukt- och grönsakskonsumtionen gör att risken
              för diabetes och hjärt- och kärlsjukdomar minskar; behandlande
              av exempelvis fetma och högt blodtryck och rehabiliterande efter
              till exempel en operation.
            </seg>
            <seg n="f8e6cf22">
              I den rapport som Marmot gjort och som finns sammanfattad på
              ett bra sätt av Folkhälsoinstitutet understryks betydelsen av
              att stärka det sjukdomsförebyggande arbetets roll och påverkan.
              Enbart fokus på grupper med mest ohälsa och sjuklighet är dock
              inte tillräckligt för att minska hälsoskillnader, utan allmänna
              insatser behövs med fokuserad kraft på grupper med större behov,
              allt enligt Marmot 2010.
            </seg>
            <seg n="e5f381e7">
              Samhälleliga förutsättningar för en jämlik hälsa är, menar WHO
              2008, att underlätta för människor att klara av sin vardag. Vidare
              gäller att noga undersöka om samhällets system på osakliga grunder
              gynnar eller missgynnar vissa grupper genom hur pengar och resurser
              fördelas men också genom vilka som ges inflytande över samhällets
              organisationer och deras verksamhet.
            </seg>
            <seg n="249e835b">
              Teorier om förklaringar av hälsans ojämlika fördelning brukar
              delas upp i bland annat livsloppsanalys, skillnader i beteende
              och skillnader i materiella tillgångar och övriga resurser.
            </seg>
            <seg n="189a6dab">
              Livsloppsanalyser pekar på att skillnader i hälsa vid barnaåren
              och under uppväxten tenderar att öka under livets gång.
            </seg>
            <seg n="ac031a74">
              Skillnader i beteende handlar om att personer med kort utbildning
              i högre grad uppvisar riskbeteenden, samtidigt som stödjande faktorer
              i form av exempelvis socialt stöd hemma och på arbetet är mindre
              vanligt förekommande än bland personer med lång utbildning. Det
              gör att exempelvis samma nivå av riskabel alkoholkonsumtion generellt
              ger större påverkan bland personer med kort utbildning än bland
              personer med lång utbildning.
            </seg>
            <seg n="bbaa0b71">
              Skillnader i materiella tillgångar och övriga resurser visar
              sig på olika sätt. Det är bland annat vanligare att personer med
              kort utbildning upplever psykosocial stress relaterat till ekonomiska
              bekymmer än att personer med lång utbildning gör det.
            </seg>
            <seg n="41827ebd">
              Personer med kort utbildning har oftare arbeten med lågt inflytande
              och stora krav på arbetsplatser med fler fysiska hälsorisker än
              personer på exempelvis kontor. Slutligen har personer med kort
              utbildning i högre grad sjukdomar och riskerar dessutom i högre
              grad att bli av med sitt arbete vid sjukdom än personer med lång
              utbildning.
            </seg>
            <seg n="64a26f9c">
              Herr talman! Folkhälsopolitiken handlar om att spegla nivåer
              av hälsa i befolkningen men också skillnader mellan grupper. Kvinnor
              och män har varit en traditionell uppdelning av befolkningen men
              också ålder och socioekonomisk position, definierat utifrån utbildningens
              längd, typ av arbete eller ekonomi.
            </seg>
            <seg n="fbf22448">
              Jag skulle vilja att vi vände vårt fokus till förmån för ett
              mer hälsofrämjande synsätt inom folkhälsopolitiken, detta i stället
              för att satsa mer och mer på att reparera de problem som är relaterade
              till förutsättningarna att leva ett gott liv. Jag vill vara tydlig
              och säga att det jag för fram inte är ett förslag att reducera
              den vård som behövs, det vill säga att lindra, bota och behandla.
            </seg>
            <seg n="0a72e10f">
              Låt oss därför fundera över hälsa kontra ohälsa. Det främjande
              sättet att se på hälsa innebär att man fokuserar på hälsan i stället
              för på ohälsan. Jag ser här skolan som en naturlig arena för fysisk,
              mental och social utveckling för eleven och dess välbefinnande.
              Med hjälp av skolans mångfasetterade ämnesutbud och pedagogiska
              expertis finns det möjligheter för eleverna att finna sina talanger.
              Det främjande arbetssättet har på det sättet sin naturliga plats
              i skolan. Man kan se det som en trebent pall där alla benen behövs
              för att skapa balans i livet som bygger på fysisk, mental och
              social kompetens.
            </seg>
            <seg n="a847661b">
              Herr talman! Jag har ett förslag till socialminister Göran Hägglund,
              folkhälsoansvarig för insatser som ger människor möjligheter att
              öka kontrollen över sin hälsa och att förbättra den. Jag vill
              börja med att läsa direkt från regeringens hemsida där den nya
              folkhälsopolitiken beskrivs enligt följande: Regeringens förnyade
              folkhälsopolitik riktar in arbetet med folkhälsan på ett nytt
              sätt. Nytt är att regeringen uppmärksammar människors utanförskap
              som ett hot mot folkhälsan. Regeringen vill också uppmuntra individens
              goda hälsoutveckling genom att ge stöd för kloka egna hälsoval,
              utveckla hälsofrämjande metoder utifrån en vetenskaplig grund
              och stödja ett gemensamt ansvarstagande för folkhälsoarbetet mellan
              flera olika typer av samhällsaktörer.
            </seg>
            <seg n="3e6f7977">
              Jag citerar åter den mening som jag finner mest intressant kopplat
              till mitt förslag: uppmuntra individens goda hälsoutveckling genom
              att ge stöd för kloka egna hälsoval.
            </seg>
            <seg n="39667ac0">
              Mitt förslag är därför att regeringen skyndsamt med hjälp av
              utskottet presenterar ett förslag där ytterligare en trebokstavskombination
              görs tillgänglig för det svenska folket, nämligen RAT. RAT står
              för riktat aktivitetshöjande träning-avdrag, i paritet med ROT
              och RUT, och bygger på att de medborgare som i dag befinner sig
              i de grupper som är mest i behov av stöd, de marginaliserade och
              socialt exkluderade i samhället, återinträder på både arbetsmarknaden
              och det hälsosamma livets väg. RAT bör därför byggas på en möjlighet
              för dessa medborgare att göra ett skattefinansierat genom skatteavdrag
              på 50 procent via deklarationen avdrag för kostnader i form av
              inhyrning av personlig träningscoach, inköp av träningsutrustning
              som skor, kläder med mera för att på detta sätt skapa bästa möjliga
              förutsättningar för dem.
            </seg>
            <seg n="f89394fd">
              RAT-avdrag ska dock inte finnas tillgängligt för medborgare med
              årsinkomster över 300 000. Denna riktade insats skapar då en potential
              för alla idrottsklubbar att certifiera sina coacher, eller rättare
              sagt tränare, till att kunna inta en förnyad position på arbetsmarknaden
              motsvarande tiotusentals nya arbetstillfällen, samtidigt som regeringen
              garanterar näringslivet en tillgång till goda sunda samhällsmedborgare
              som inte längre belastar ersättningssystemen utan bidrar med skatteintäkter
              till att ytterligare (sned)fördela resurserna i hela befolkningen.
            </seg>
          </u>
          <note type="speaker" n="67d2698a">
            Anf. 178 GUNVOR G ERICSON (MP):
          </note>
          <u who="jan_ericson_c141e8" xml:id="i-a17d6d3ccb7e29f7-0" n="a2d3aa00">
            <seg n="8949c553">
              Herr talman! Folkhälsa handlar inte främst om sjukvård utan startar
              långt tidigare. Nästan alla politikområden berörs, från demokrati-
              och miljöfrågor till sjukvård och sexuella rättigheter. Det handlar
              helt enkelt om det goda livet. Och en politik för folkhälsa är
              också en politik för livskvalitet.
            </seg>
            <seg n="a847ec38">
              Regeringspartierna har i det här betänkandet och även i det tidigare
              nämnda betänkandet som handlar om den nya folkhälsopolitiken valt
              bort att se vikten av samhälleliga förhållanden för folkhälsa
              och vikten av att ojämlikhet i hälsa måste motverkas, vilket är
              allvarligt. I stället riktas fokus mot individen och att det är
              individens eget fel om hälsan utvecklas negativt.
            </seg>
            <seg n="6ea10bde">
              Resonemangen utgår från människans behov av integritet och valfrihet
              och bygger på sambandet mellan hälsans villkor och individens
              förutsättningar. Regeringspartierna skriver till och med: Folkhälsoarbetet
              bör ha människans behov av integritet och valfrihet som grund.
              Det resonemanget bygger inte på folkhälsovetenskaplig forskning,
              och genom att se det så riskerar folkhälsopolitikens fokus att
              ruckas. Det är ingen motsättning att ta politiskt ansvar och att
              ge människor goda valmöjligheter.
            </seg>
            <seg n="caad261b">
              Om samhället bygger säkra cykelbanor är det fler som kommer att
              cykla mellan skolan och hemmet än om det inte finns några säkra
              cykelbanor. Människor kan inte själva bygga cykelbanorna, så det
              behövs både ett politiskt ansvar och möjligheter för människor
              att göra goda val.
            </seg>
            <seg n="d7c519e0">
              Folkhälsopolitiken får inte degraderas till enbart den enskildes
              ansvar. Folkhälsofrågorna handlar egentligen om den sociala dimensionen
              i en långsiktigt hållbar utveckling.
            </seg>
            <seg n="e2f29fa4">
              Folkhälsoinstitutet kom, som även tidigare nämnts här, med en
              folkhälsorapport 2010. Den heter mycket lägligt Framtidens folkhälsa
              allas ansvar , och det är en angelägenhet för alla, från riksdag
              och regering till den enskilda medborgaren. I rapporten framkommer
              också att hälsofrämjande livsmiljöer och levnadsvanor i flera
              avseenden inte har lett till några förbättringar under perioden
              20042009.
            </seg>
            <seg n="5b57b09b">
              I Västra Götaland har man gjort en intressant rapport om vad
              ojämlikhet i hälsa kostar på ett år. Man har alltså räknat ut
              kostnaden för ojämlikhet i hälsa i Västra Götaland genom att titta
              på år 2007. Där kunde man konstatera att det fanns 1 600 förtida
              dödsfall, drygt 27 000 förlorade levnadsår och ett produktionsbortfall
              motsvarande 2,2 miljarder samt en förlust i hälsa motsvarande
              13,9 miljarder. Den beräkning de gjort liknar många andra internationella
              studier. Det är alltså betydande belopp.
            </seg>
            <seg n="a1689631">
              Det här är ofta åtgärdbara faktorer. Men för att komma åt vad
              som strategiskt behöver göras måste man arbeta systematiskt. Därför
              behövs en folkhälsokommission, något som vi har föreslagit i motioner
              och som det finns en gemensam reservation om från S, V och MP.
              Det var också något som WHO uppmanade till när de antog resolutionen
              Closing the gap in a generation utifrån den rapport som Marmotkommissionen
              lämnat om sociala bestämningsfaktorer för hälsa.
            </seg>
            <seg n="c1bac59e">
              Det arbete som regeringspartierna hänvisar till i betänkandet
              bidde en tummetott. Regeringen fattade beslut det är riktigt om
              att man skulle göra en översyn i Marmotkommissionens anda även
              i Sverige. Men först i november kom jobbet i gång, flera månader
              efter att regeringen hade fattat beslut, därför att Socialdepartementet
              och myndigheten inte var överens om hur det skulle göras. Då hade
              man fyra månader på sig att göra det klart. Inget helhetsperspektiv
              fick tas enligt regeringens direktiv. Bara den nationella nivån
              skulle belysas. Men allt det här hänger ju samman. Om man inte
              tittar på helheten blir det knappast ett strategiskt arbetsfokus.
            </seg>
            <seg n="4ef210b3">
              Det är viktigt att tydliggöra de olika aktörernas ansvar. Det
              behövs en lagstiftning också när det gäller kommunerna. I budgettider
              är det väldigt lätt, när det är ont om pengar, att ta bort sådant
              som inte är en absolut nödvändighet enligt lagstiftning, och tyvärr
              är det många kommuner som inte ser det som någon skyldighet att
              jobba aktivt med folkhälsofrågor, även om det är väldigt lönsamt
              på lång sikt för kommunerna.
            </seg>
            <seg n="fe454ccd">
              En annan fråga som Miljöpartiet har lyft fram ett antal gånger
              när det gäller folkhälsofrågorna är att det finns en stor miss
              i målområdenas struktur. Läkemedelsberoende är ett beroende som
              också hör hemma under målområde 11. Det finns inte med där. Där
              finns andra beroendeformer men inte läkemedelsberoende, och det
              är minst lika viktigt som de andra formerna av beroende, för det
              är samma mekanismer som aktiveras vid läkemedelsberoende som vid
              alkoholmissbruk, dopning eller andra missbruk.
            </seg>
            <seg n="b0b08495">
              En god och jämlik hälsa är ett övergripande mål för Miljöpartiet
              de gröna som en del av visionen om det långsiktigt hållbara samhället.
              Men för att åstadkomma en god och jämlik hälsa krävs investeringar
              i både människor och miljö. Och vi måste skapa förutsättningar
              i samhället för att människor ska kunna göra goda val, inte lägga
              allt ansvar i individens knä och låtsas att politiken inte påverkar.
            </seg>
            <seg n="71c74eed">
              En hälsosam miljö, en meningsfull tillvaro med aktivt deltagande
              i samhället samt ekonomisk trygghet är grundläggande delar för
              en god och jämlik hälsa hos hela befolkningen. En god och jämlik
              hälsa är också en frihetsreform som ger förutsättningar för livskvalitet.
              Folkhälsa har en tydlig koppling till både miljöfrågor och fördelningspolitik.
            </seg>
            <seg n="9aef3128">
              Begreppet hälsa utgår från den enskilda individen och handlar
              om ett samspel mellan människan själv och det omgivande samhället.
              Begreppet folkhälsa är ett uttryck för befolkningens samlade hälsa
              och beskriver hur hälsan fördelas mellan olika grupper och den
              totala nivån på befolkningens hälsoläge. Glöm inte det!
            </seg>
            <seg n="7a248f31">
              Arbetet för en bättre miljö och folkhälsoarbetet måste gå hand
              i hand. En rad miljöfaktorer påverkar människors hälsa i hög grad.
              Tidigare i dag beslutade kammaren om miljö- och jordbruksutskottets
              kemikaliebetänkande. Däri finns många frågor som har absolut beröring
              på människors hälsa, till exempel luftföroreningar i form av små
              partiklar som är en kraftigt underskattad hälsorisk. Dit kan knytas
              6 0008 000 dödsfall årligen, framför allt i hjärt- och lungsjukdomar.
              Och trafiken orsakar i dag fler dödsfall genom sina miljöeffekter
              än på grund av olyckor. Buller är ett annat underskattat hälsoproblem.
              Det finns belägg för att en höjd bullernivå medverkar till en
              ökad frekvens av hjärtinfarkter. Kemikalier påverkar hormonomsättningen,
              men de leder också till en rad sjukdomar, exempelvis allergier.
            </seg>
            <seg n="09515d4a">
              I ett globalt perspektiv är miljöfaktorer ett ännu större hälsohot,
              bland annat genom att riskabla verksamheter dumpas i fattiga länder
              där hälsovård och förebyggande verksamheter saknas. Klimatförändringarna
              bidrar redan i dag till ett ökat antal dödsfall genom infektionssjukdomar
              som sprids till nya områden och genom diarrésjukdomar orsakade
              av brist på rent vatten. En god folkhälsa och en bra miljö är
              alltså båda viktiga kriterier för en hållbar utveckling.
            </seg>
            <seg n="9bda3d50">
              Förebyggande arbete måste prioriteras och ges större tyngd både
              i politiken och i den offentliga ekonomin. Dagens kortsiktiga
              ekonomiska tänkande ger inte tillräckliga förutsättningar för
              en långsiktigt hållbar samhällsutveckling. Det finns flera olika
              beräkningsmodeller för samhällets kostnader för ohälsa, förutom
              det jobb som jag nämnde att Västra Götaland har gjort tillsammans
              med Folkhälsoinstitutet.
            </seg>
            <seg n="0762d6ac">
              Enligt socioekonomiska beräkningar av nationalekonomerna Ingvar
              Nilsson och Anders Wadeskog kostar en långtidssjuk person närmare
              350 000 kronor årligen och en person med psykiatrisk diagnos ca
              400 000 kronor. Alkoholism och drogmissbruk kostar samhället det
              tredubbla. Men man kan också se att människor i rika länder inte
              längre ges verkliga hälsofördelar och ökad livslängd av ekonomisk
              tillväxt. Samtidigt sätter den globala uppvärmningens problem
              och miljön gränser för ökad konsumtion. Därför måste vi fundera
              över hur vi kan använda våra gemensamma resurser i ekonomin så
              klokt att de bidrar till hållbar utveckling och jämlik hälsa.
            </seg>
            <seg n="9afdc8b6">
              Om en ständig tillväxt prioriteras utan att ta hänsyn till miljö
              och sociala aspekter skadas livsförutsättningarna och därigenom
              vår hälsa. Vi måste också se hur politiken påverkar. Se bara vad
              som har hänt i sjukförsäkringen när ekonomisk och social trygghet
              inte längre prioriteras av regeringen. Trots att den fortfarande
              är ett mål inom folkhälsopolitiken tycks den vara helt bortglömd.
            </seg>
            <seg n="4e8ed25a">
              Självklart står jag bakom Miljöpartiets samtliga reservationer,
              men för tids vinnande yrkar jag bifall till reservation 3. Genom
              att tydliggöra vilka faktorer som främjar hälsa och hållbar utveckling
              blir det synligt att de kan åtgärdas med hjälp av politik. Folkhälsoarbetet
              löper genom alla politikområden. Essensen av folkhälsa är att
              se de samhälleliga strukturerna och sammanhangen som skapar förutsättningar
              för hälsa respektive ohälsa. Det är att se konsekvenser av politiska
              förslag i ett brett folkhälsopolitiskt perspektiv.
            </seg>
          </u>
          <note type="speaker" n="6d3b3c5c">
            Anf. 179 MIA SYDOW MÖLLEBY (V):
          </note>
          <u who="mia_sydow_molleby_80af82" xml:id="i-655e5e17699c4158-0" n="33bdd4e3">
            <seg n="f2edf8a0">
              Herr talman! Totalt sett är hälsan i Sverige god. Vi har en lång
              medellivslängd, och många hälsoproblem har minskat över tid. Men
              det finns också stora brister i den svenska folkhälsopolitiken.
            </seg>
            <seg n="16105fa0">
              Folkhälsopolitikens övergripande mål är att skapa samhälleliga
              förutsättningar för en god hälsa på lika villkor för hela befolkningen.
              Här finns mycket att göra.
            </seg>
            <seg n="64f22ddc">
              Gunvor G Ericson tog upp frågan om en kommission, och jag kommer
              att lyfta upp den frågan också.
            </seg>
            <seg n="11efc830">
              Statens folkhälsoinstitut konstaterar återigen i Folkhälsopolitisk
              rapport 2010 att hälsan är ojämlik och att förutsättningarna för
              en jämlik hälsa har försämrats under de senaste åren. I Folkhälsoinstitutets
              rapport står att läsa:
            </seg>
            <seg n="b9211886">
              Personer med låg utbildning eller låg inkomst har kortare medellivslängd
              och uppger sämre hälsa än den övriga befolkningen.
            </seg>
            <seg n="17f73fc3">
              Kvinnors självrapporterade hälsa är generellt sämre än mäns,
              medan män har kortare medellivslängd än kvinnor.
            </seg>
            <seg n="78f7155c">
              Personer med funktionsnedsättning, utländsk bakgrund eller hbt-identitet
              rapporterar också en sämre hälsa än den övriga befolkningen.
            </seg>
            <seg n="2f05cad6">
              Hos dem som har sämst hälsa bidrar många olika faktorer till
              ohälsan.
            </seg>
            <seg n="0128712c">
              En sammanställning av olika svenska studier visar att risken
              för dödlighet bland barn och unga är 30 % högre i socioekonomiskt
              svaga grupper än i socioekonomiskt starka grupper. Dessutom är
              risken för skador 40 % högre och risken för depression och ångest
              100 % högre.
            </seg>
            <seg n="9ece474d">
              Detta visar att det övergripande målet för folkhälsan inte är
              uppnått och att det behövs ett fortsatt aktivt arbete för att
              skapa samhälleliga förutsättningar för god hälsa på lika villkor
              för hela befolkningen.
            </seg>
            <seg n="42870f94">
              Det var alltså ett citat direkt ur Folkhälsopolitisk rapport
              2010 .
            </seg>
            <seg n="21d1b405">
              Det strategiska området Goda livsvillkor är grundläggande för
              hälsa, och rapporten visar tyvärr också att de allra viktigaste
              folkhälsofrågorna inte diskuteras i dag. De mest avgörande frågorna
              handlar om människors livsvillkor, det vill säga väldigt mycket
              handlar om arbetsmarknad, utbildning och socialförsäkringar. De
              frågorna hanterar inte det här utskottet.
            </seg>
            <seg n="64445d5a">
              Inom det här området går avgörande frågor åt helt fel håll. Allt
              fler barn växer upp med ekonomiskt knappa resurser. Särskilt hårt
              drabbade är barn till ensamstående. Bland unga vuxna har arbetslösheten
              ökat snabbt under de senaste åren. Personer med funktionsnedsättningar
              har fått ännu svårare att få arbete. Redan sjuka har fått ännu
              sämre ekonomiska förutsättningar de senaste åren.
            </seg>
            <seg n="c5c7f500">
              Ändå fokuserar den borgerliga folkhälsopolitiken i dag inte på
              dessa frågor. Huvudfokus ligger i stället på livsstilsfrågor eller
              de enskilda individernas möjligheter att ta ansvar för sin egen
              hälsa, som det numera ofta uttrycks. Det är ett sätt att lägga
              huvudansvaret för hälsans utveckling på den enskilda individen,
              trots att vi vet att det framför allt är politiska beslut som
              styr människors livsvillkor och livsmiljöer.
            </seg>
            <seg n="7042133b">
              Världshälsoorganisationen ställde sig i maj 2009 bakom rapporten
              Closing the Gap in a Generation att utjämna hälsoskillnaderna
              på en generation. Rapporten visar tydligt att hälsan till väldigt
              stor del beror på sociala, ekonomiska och politiska förhållanden.
              Man pekar särskilt på behovet av jämnare inkomstfördelning, generella
              välfärdssystem och satsningar på barns villkor.
            </seg>
            <seg n="86fa149a">
              Flera länder har tillsatt egna folkhälsokommissioner efter det,
              för att få en genomgripande diskussion med konkreta förslag om
              hur just de ska arbeta vidare med att minska den växande klyftan
              vad gäller hälsa. Så dock inte Sverige.
            </seg>
            <seg n="a3a0f4ee">
              Jag började mitt anförande med att hela samhället måste engageras
              för att få en jämlik hälsa. Det räcker inte att lämna över frågan
              till Socialstyrelsen eller Folkhälsoinstitutet. För att kunna
              ta ett helhetsgrepp på hälsans utveckling och vilka åtgärder som
              behövs måste Sverige, precis som till exempel England och Danmark,
              tillsätta en folkhälsokommission. Det ska vara en kommission som
              samlar politiker, forskare och experter inom alla de områden som
              påverkar hälsans utveckling. Förslag på åtgärder inom alla politikområden
              behövs. Arbetsmarknad, utbildning, socialförsäkringssystem, hälso-
              och sjukvårdens utformning, samhällsbyggnadsfrågor och givetvis
              också arbetet med att förbättra människors levnadsvanor är alla
              viktiga delar i att nå målet om en god hälsa på lika villkor för
              hela befolkningen.
            </seg>
            <seg n="98d5d1c6">
              Ja, herr talman, det var det om detta. Nu går jag över till en
              annan fråga som jag också vill lyfta upp. Det gäller insatser
              för att stoppa spridningen av hiv/aids. Det är ett område där
              vi också måste förändra och utveckla arbetet.
            </seg>
            <seg n="997a41b3">
              Smittspridningen i Sverige ökar, och det är knappast möjligt
              att slå fast en enskild orsak till det. Det vi kan konstatera
              är att det arbete som bedrivs i dag inte räcker. När hiv dök upp
              på 80-talet satsades massivt på information, och spridningen av
              smittan minskade också. De mest utsatta grupperna var män som
              har sex med män och intravenösa missbrukare. Det är fortfarande
              de grupper som löper störst risk att smittas i Sverige, medan
              personer som smittas vid heterosexuella kontakter oftast smittas
              utomlands.
            </seg>
            <seg n="b90263b6">
              Möjliga orsaker till den ökade smittspridningen är att informationen
              om riskerna vid oskyddat sex har minskat och att unga i dag därför
              har ett större riskbeteende. Vi reser mer över världen och har
              oskyddat sex även utomlands, och vi har ett regelsystem som bidrar
              till att människor väljer att inte testa sig.
            </seg>
            <seg n="e8a5d77b">
              I internationella sammanhang har Sverige varit pådrivande i att
              insatser mot hiv/aids ska ske på frivillig väg. I internationella
              överenskommelser anges att vi ska erbjuda frivillig testning,
              vård och behandling.
            </seg>
            <seg n="f435b9f3">
              Sverige har varit drivande i internationella sammanhang, men
              vi har också fått kritik för hur vår egen lagstiftning ser ut.
              Vår lagstiftning avviker från andra länders. Vår smittskyddslag
              är repressiv, och i stället för att satsa mer på information,
              frivilliga insatser och att göra det enklare att testa sig fokuserar
              Sverige på plikt och skyldigheter.
            </seg>
            <seg n="388f6fbd">
              Den som misstänker att han eller hon kan ha smittats är skyldig
              att testa sig, och om personen visar sig ha fått smittan infaller
              en informationsplikt. Speciella föreskrifter för läkare för smittad
              person ingår också. Allt detta bidrar till att stigmatisera smittade
              personer. Ansvaret att minska spridningen ligger på detta sätt
              ensidigt på dem som fått infektionen, trots att de som mest riskerar
              att smitta någon annan är de som är nysmittade och alltså inte
              vet om att de är smittade.
            </seg>
            <seg n="cd5e220f">
              Mer effektivt för att stoppa smittspridningen vore därför att
              satsa ytterligare på information om säker sex och att göra båda
              parter ansvariga för den gemensamma sexakten, att satsa på ökad
              kunskap om hiv och aids bland smittade och samhället i stort,
              att utöka stödet till frivilligorganisationer som arbetar med
              hiv och aids samt att utveckla metoder för att nå riskgrupper.
              Personer som medvetet sprider smitta måste självfallet falla under
              strafflagstiftning som andra personer som avsiktligt skadar någon
              annan. Dessa personer ska inte heller få hindra att vi kan ha
              en effektiv politik för att bekämpa smittspridningen.
            </seg>
          </u>
          <note n="587cbdab">
            Herr talman! Därmed vill jag yrka bifall till reservation nr
            3 och reservation nr 5.
          </note>
          <note type="speaker" n="a8d9caca">
            Anf. 180 KENNETH JOHANSSON (C):
          </note>
          <u who="kenneth_johansson_2e0139" xml:id="i-e575734228c9faf9-5" n="545a79a5">
            <seg n="4131bb82">
              Herr talman! Hållbar utveckling och folkhälsa hänger ihop. Ekologiska,
              ekonomiska och sociala faktorer är beroende av varandra. Ekonomisk
              tillväxt och utveckling ger ökade resurser och sysselsättning,
              vilket gynnar social utveckling. Omvänt främjar den sociala välfärden
              den ekonomiska utvecklingen. Vår folkhälsopolitik är således en
              viktig grundsten för det fortsatta arbetet för hållbar utveckling
              i Sverige, men också i ett EU-perspektiv och egentligen större
              än så. Centerpartiet vill att vi ska gå på offensiven för ett
              uthålligt samhälle.
            </seg>
            <seg n="aee08044">
              Folkhälsoinstitutets folkhälsopolitiska rapport 2010 visar att
              hälsan i Sverige mätt i livslängd fortsätter att förbättras och
              att många hälsoproblem har minskat över tid. Det är bra.
            </seg>
            <seg n="7e9895e6">
              Det finns dock fortsatt tydliga skillnader i hälsa mellan olika
              grupper. Personer med låg utbildning eller låg inkomst har kortare
              medellivslängd och sämre hälsa. Det finns också skillnader beroende
              på kön, utländsk bakgrund, funktionsnedsättning, hbt-identitet
              och så vidare.
            </seg>
            <seg n="69fb1199">
              Förutsättningarna för en god hälsa påverkas av livsvillkoren,
              omgivande livsmiljöer och individens egna val och levnadsvanor.
              Jobb och utbildning, att kunna försörja sig och att ha makten
              över sitt liv är särskilt viktigt.
            </seg>
            <seg n="3edfc38f">
              Med den helhetssyn på människan som jag och mitt parti propagerar
              för krävs det insatser på alla områden och alla nivåer. Det gäller
              inte minst att skapa förutsättningar för att man ska kunna ta
              ett egenansvar för sin hälsa.
            </seg>
            <seg n="3b3f6b78">
              Centerpartiet och övriga alliansparter vill se åtgärder för en
              jämlik vård. Vi vill stärka det hälsofrämjande arbetet och särskilt
              ge människor ökad kunskap och möjligheter att själva förebygga
              sjukdomar och leva ett gott liv. Inom vården är patientens egen
              delaktighet viktig. IT-baserade verktyg i form av en elektronisk
              hälsodagbok kan till exempel bli ett instrument. Primärvården
              behöver utvecklas och ersättningssystem inriktas för att främja
              en evidensbaserad hälsovård. Ett särskilt orostecken är den psykiska
              ohälsan hos våra ungdomar. Här krävs ytterligare insatser. Elevhälsan
              behöver förstärkas.
            </seg>
            <seg n="6c5b7a08">
              För allt detta pågår eller planeras insatser. Det gäller att
              följa detta noga. Det kommer sannolikt att behövas mer.
            </seg>
            <seg n="30d29a6a">
              Hälsofrämjande insatser står således högt på vår dagordning.
              Det finns många hot mot folkhälsan att ta tag i, som alkohol och
              andra droger, hur vi rör oss och vad vi stoppar i oss. Hur vi
              kan bestämma över vår tillvaro och om vi har makt över våra liv
              spelar stor roll för hur vi mår. Folkhälsoperspektivet måste,
              som jag sade, genomsyra hela samhället för att ge resultat. Hur
              cykelbanorna dras, hur skolan arbetar för att motverka mobbning
              och hur maten till våra äldre smakar och serveras allt har betydelse
              för folkhälsan.
            </seg>
            <seg n="85b8f028">
              Den svenska folkhälsopolitiken utgår från elva målområden som
              fokuserar på de faktorer i samhället som påverkar folkhälsan,
              det vill säga livsvillkor, miljöer, produkter och levnadsvanor.
              Centerpartiet har länge arbetat för ett tolfte målområde, nämligen
              att främja psykisk hälsa, men där har vi ännu inte nått särskilt
              stor framgång.
            </seg>
            <seg n="81340c57">
              Alliansregeringen har förnyat folkhälsopolitiken genom att utgå
              från en helhetssyn på människan. Det finns många konkreta exempel
              på åtgärder, såsom satsningar på föräldrastöd och minskat tobaksbruk,
              alkohol- och narkotikapolitiska beslut och den ANDT-strategi som
              har antagits här och som just nu konkretiseras av Socialdepartementet.
              Åtgärder för främjande av bra kostvanor och för att minska antalet
              självmord är några exempel. Det finns fler bra folkhälsopolitiska
              förslag från Folkhälsoinstitutet vars rapport nu bereds av regeringen.
              Folkhälsoinstitutet föreslår bland annat en nationell samordningsgrupp
              för folkhälsa. Centerpartiet anser att det är ett mycket bra förslag.
              I vår värld kan det bli en form av nationell folkhälsokommission.
              Namnet är mindre intressant. Det viktiga är att vi får ett driv
              i frågorna och att vi får alla berörda departement, kommuner,
              landsting och intresseorganisationer att känna delaktighet. Forskningen
              måste också finnas med. Frågorna bereds. Därför yrkar jag avslag
              på motionerna i denna del.
            </seg>
            <seg n="c56dfaf7">
              Herr talman! Ytterligare insatser mot hiv/aids och synpunkter
              på den så kallade informationsplikten i smittskyddslagen tas upp.
              Det är viktiga frågor. Även här görs en hel del för att förebygga
              hiv/aids. Det är viktigt. Majoriteten är inte beredd att förorda
              en ändring av informationsplikten. Däremot har vi påpekat att
              det nu har gått ett antal år sedan smittskyddslagen trädde i kraft.
              Utskottsmajoriteten utgår ifrån att regeringen noga följer utvecklingen
              och lagens tillämpning.
            </seg>
            <seg n="5a714ef6">
              Jag noterar att Socialdemokraterna inte förordar en ändring av
              informationsplikten. I debatterna i valrörelsen kunde det låta
              så.
            </seg>
            <seg n="0dc89647">
              Flera viktiga områden tas upp i betänkandet. Självmordspreventionen
              är mycket angelägen. Det har gjorts en hel del. En självmordspreventionsutredning
              behandlas. Karolinska Institutet och NASP studerar det australiska
              självmordsprogrammet MHFA. Det behövs mer kunskap. Bemötandefrågorna
              är viktiga.
            </seg>
            <seg n="4ef18490">
              Spelberoende är också ett område där det pågår arbete. Antibiotika
              är ett annat område. Spridningen av antibiotikaresistenta bakterier
              är ett synnerligen allvarligt hälsohot i Sverige och globalt.
              Myndigheterna jobbar offensivt. Regeringen aviserar en ny strategi
              för ett samordnat arbete mot antibiotikaresistens och vårdrelaterade
              sjukdomar.
            </seg>
            <seg n="d40d21d6">
              Ytterligare ett område är ungas hälsa. Barn och ungdomar är med
              rätta prioriterade inom psykiatrin och folkhälsan. Här redovisas
              ett arbete med till exempel Utvecklingscentrum för barns psykiska
              hälsa, UPP-centrum, och regeringens satsning på en ungdomsmottagning
              på Internet.
            </seg>
            <seg n="cefe06c1">
              Det krävs mycket mer. Föräldrastödet behöver utvecklas. Familjecentraler
              växer upp i många kommuner. Det är mycket bra. Elevhälsan behöver
              förstärkas. Prevention, ett förebyggande och ett tidigt ingripande
              är åtgärder som är nödvändiga.
            </seg>
          </u>
          <note n="5c8ce4e6">
            Herr talman! Jag yrkar bifall till förslaget i utskottsbetänkandet
            och avslag på samtliga reservationer.
          </note>
          <note type="speaker" n="f124e217">
            Anf. 181 GUNVOR G ERICSON (MP) replik:
          </note>
          <u who="jan_ericson_c141e8" xml:id="i-a17d6d3ccb7e29f7-1" n="a2d3aa00">
            <seg n="bea22442">
              Herr talman! Jag noterar att Centerpartiet har plockat upp det
              rödgröna förslaget om hälsokonton, även om Kenneth Johansson kallar
              det dagbok för hälsa. Det var precis det som vi drev i valrörelsen,
              att man ska ha möjlighet att på Internet ha ett konto där man
              noterar sina hälsouppgifter och där man kan samla alla uppgifter.
              Det är därför glädjande att höra att ni har tagit till er detta
              förslag.
            </seg>
            <seg n="e3f2154d">
              Jag har frågor kring det faktum att regeringen har slagit samman
              folkhälsoministerposten med sjukvårdsministerposten. Tycker Centerpartiet
              att denna sammanslagning är bra?
            </seg>
            <seg n="4841d7e3">
              Jag har inte heller noterat att Kenneth Johansson i sitt anförande
              nämnde någonting om det övergripande målet för folkhälsopolitiken.
              Hur ser Centerpartiet på det övergripande målet för folkhälsan?
              Vad har Centerpartiet för syn på det? Jag undrar också om Centerpartiet
              är nöjt med resultatet av det nationella uppdraget med anledning
              av Marmotkommissionen. Regeringen har ännu inte lagt fram något
              förslag utifrån de få men ändå några rekommendationer som kom
              fram.
            </seg>
            <seg n="fc7c021b">
              Det fanns tidigare ett samordnande råd. Men det lade regeringen
              ned i början av förra mandatperioden. Är tanken att man ska införa
              samma sak igen när Folkhälsoinstitutet föreslår det? Jag tror
              att det är bra. Men man föreslår också en utredning för att genomföra
              och utvärdera ett antal pilotprojekt. Tycker Centerpartiet att
              det förslaget också är bra?
            </seg>
          </u>
          <note type="speaker" n="ed470e0d">
            Anf. 182 KENNETH JOHANSSON (C) replik:
          </note>
          <u who="kenneth_johansson_2e0139" xml:id="i-e575734228c9faf9-6" n="545a79a5">
            <seg n="f774f552">
              Herr talman! När det gäller att använda IT-baserade verktyg som
              jag kallar för elektronisk hälsodagbok vill jag nog inte säga
              att Miljöpartiet på något vis var föregångare där. Det var något
              som vi sedan lång tid hade med i våra diskussioner. Men jag tycker
              att det är rätt ointressant. Det viktigaste är att vi ser att
              det finns en möjlighet för människor att ta ett eget ansvar för
              sin egen hälsa och att vi från samhället ger förutsättningar för
              att de ska kunna göra det. Det tycker jag är centralt. Vi har
              tagit med det i utredningsdirektiven för patientlagstiftningen.
              Det är nu på gång att tas fram förslag i den delen.
            </seg>
            <seg n="0faff995">
              När det gäller hur regeringen organiserar sig vill jag börja
              med att säga att det är nödvändigt för folkhälsopolitiken att
              det är hela regeringens fråga. Det är nödvändigt. Jag tror att
              vi alla här har sagt att det krävs en helhetssyn som måste genomsyra
              all verksamhet. Det är utgångspunkten. Här finns det behov av
              att från hela regeringen ännu mer fokusera på folkhälsoarbetet.
              Det berör alla.
            </seg>
            <seg n="1fe7c18f">
              När det sedan handlar om hur man fördelar ansvaret mellan ministrar
              var detta ett tydligt försök för att det hälsofrämjande arbetet
              inom sjukvården skulle få en tydligare skjuts och ett tydligare
              incitament för att bli mer förebyggande. Om vi tittar på hur traditionell
              hälso- och sjukvård jobbar i dag är det väldigt lite förebyggande
              arbete. Detta är ett försök att ta ett steg och fokusera på den
              del i sjukvården som kan påverka hälsan, vilket är ca 20 procent.
            </seg>
          </u>
          <note type="speaker" n="48d18d16">
            Anf. 183 GUNVOR G ERICSON (MP) replik:
          </note>
          <u who="jan_ericson_c141e8" xml:id="i-a17d6d3ccb7e29f7-2" n="a2d3aa00">
            <seg n="551c89df">
              Herr talman! Det är bra att Centerpartiet ändå markerar att det
              är ett ansvar för alla politikområden. Men det är väldigt sällan
              man ser det som ett uttryck i till exempel budgetpropositionen
              och i andra övergripande dokument och att det också beskrivs utifrån
              detta perspektiv inom de andra politikområdena och inte bara inom
              socialpolitiken.
            </seg>
            <seg n="097550dd">
              Från Miljöpartiets sida tycker vi att det är olyckligt att man
              enbart fokuserar på målområde sex som är ett målområde av elva.
              Det är naturligtvis viktigt att man jobbar med hälsofrämjande
              hälso- och sjukvård. Men vi har haft ordet hälso i lagen ända
              sedan 1982 när man ändrade sjukvårdslagen till en hälso- och sjukvårdslag.
              Naturligtvis behöver man jobba mycket mer för att hälso- och sjukvården
              verkligen ska bli hälsofrämjande. Det vet inte minst jag som har
              jobbat inom vården tidigare som sjuksköterska. Men för den skull
              kan man inte heller glömma ansvaret i plan- och bygglagstiftningen,
              ansvaret i trafikmiljön, ansvaret för kemikaliepolitiken etcetera.
            </seg>
            <seg n="9f8f1887">
              Jag ställde också en fråga om Centerpartiet är nöjt med resultatet
              av det nationella uppdraget till Folkhälsoinstitutet med anledning
              av Marmotkommissionens rapport. Jag uppfattade inte att jag fick
              något svar på det. Jag fick inte heller något svar på vilket övergripande
              mål som Centerpartiet har för folkhälsopolitiken.
            </seg>
          </u>
          <note type="speaker" n="f5ad5492">
            Anf. 184 KENNETH JOHANSSON (C) replik:
          </note>
          <u who="kenneth_johansson_2e0139" xml:id="i-e575734228c9faf9-7" n="545a79a5">
            <seg n="df6711d6">
              Herr talman! Jag vill börja med att säga att det är allas ansvar.
              Det är förutsättningen för att vi ska nå framgång. Det gäller
              inte bara nationellt, utan det gäller i hög grad internationellt.
            </seg>
            <seg n="9d433427">
              Jag har precis kommit hem från ett möte som vi hade i Budapest
              med hälsoutskottsordföranden. Det är mycket trista redovisningar
              som görs från många länder. Där framstår Sverige och ett antal
              andra länder som föregångare. Men det är i högsta grad ett globalt
              arbete som också behöver göras.
            </seg>
            <seg n="c121b01c">
              Jag tror också att det handlar om kommuner och landsting. Ska
              det bli verkstad måste det också handla om de olika nivåerna där
              man gör den konkreta insatsen. Jag tror för min del mycket på
              den ideella sektorn, på olika organisationer och rörelser som
              måste få möjlighet att göra sin insats.
            </seg>
            <seg n="fe64fc9b">
              Det är riktigt att det har hänt väldigt lite sedan 1982. Så är
              det. Därför är det bra att det nu börjar bli lite snurr. Det har
              gått en lång tid sedan 1982. Det är en klar brist. Vi kan delvis
              vara lika goda kålsupare Gunvor G Ericson och jag och även andra
              eftersom vi inte har lyckats lyfta fram dessa frågor tillräckligt.
              Men det händer mycket nu. En sådan sak handlar om det nationella
              uppdrag som Centerpartiet i hög grad var med och drev fram att
              det blev av, och detta arbete bereds nu. Jag tycker att Folkhälsoinstitutet
              har gjort ett jobb som tillsammans med Marmotkommissionen 2 kommer
              att ge ytterligare underlag så att vi tar ytterligare steg i den
              riktning som jag tror att vi är överens om att vi ska vandra.
            </seg>
          </u>
          <note type="speaker" n="7e3f2a6e">
            Anf. 185 GUNNAR SANDBERG (S) replik:
          </note>
          <u who="gunnar_sandberg_d88799" xml:id="i-3175edd4f42b9035-1" n="621f003a">
            <seg n="96072a73">
              Herr talman! Det är intressant att lyssna på dig, Kenneth Johansson.
              Det finns i alla fall en ambition att jobba med folkhälsoarbetet
              och skapa en sund och bra värld att leva i.
            </seg>
            <seg n="ec2bec62">
              Frågan om informationsplikten är inte alldeles enkel. Vi vill
              följa den ytterligare ett tag innan vi bestämmer om vi ska slopa
              informationsplikten eller behålla den. Men än så länge tycker
              vi att den ska vara kvar.
            </seg>
            <seg n="a82ed216">
              Den 12 november 2008 arrangerade Centerpartiet ett seminarium
              i riksdagen om osund ojämlikhet i hälsan. Det finns även en motion
              av Annika Qarlsson och Helena Lindahl om en nationell hälsokommitté
              med inriktning på hälsans sociala bestämningsfaktorer. Du var
              i ditt anförande lite grann inne på att det är viktigt med en
              nationell hälsokommitté. Det skrevs även en fråga till Maria Larsson
              om att inrätta en nationell kommission för rättvisa i liv och
              hälsa.
            </seg>
            <seg n="4f88c25c">
              Man kan lyssna till en del här och få för sig att mycket är bra
              i samhället, och det är faktiskt så. Men allt är inte bra, och
              man konstaterar också i denna motion att vårt land har en bit
              kvar till detta mål.
            </seg>
            <seg n="317ac036">
              Det intressantaste är när man kan få se en nationell hälsokommitté
              från regeringen.
            </seg>
            <seg n="e7e5a88a">
              Jag vill nämna lite grann om fysisk aktivitet eftersom det är
              viktigt. Jag mötte Nisse Simonson från Jämtland på flyget när
              jag var på väg hit i går. Jag frågade honom vad som är det viktigaste
              i framtidens folkhälsa. Han svarade utan att blinka att det är
              motion, kost och sömn.
            </seg>
          </u>
          <note type="speaker" n="983401dd">
            Anf. 186 KENNETH JOHANSSON (C) replik:
          </note>
          <u who="kenneth_johansson_2e0139" xml:id="i-e575734228c9faf9-8" n="545a79a5">
            <seg n="08a4e3bc">
              Herr talman! I den senare delen kan jag bara hålla med. Det är
              grundkunskaper, men vi är för dåliga på att ta till oss dem. Inte
              minst tror jag att det gäller att börja tidigt och få våra barn
              och ungdomar att ha ett mönster i sitt leverne som svarar upp
              mot det. Det tror jag är det viktigaste steget.
            </seg>
            <seg n="047d674f">
              Det är dessutom alldeles rätt, och jag är glad att Gunnar Sandberg
              har observerat det, att vi i Centerpartiet bjöd hit sir Michael
              Marmot. Vi hade en konferens som bland annat ledde till att vi
              fick stöd från övriga allianspartier för att låta Folkhälsoinstitutet
              göra ett jobb. Det arbetet pågår fortfarande. Barbro Westerholm
              finns med i ytterligare ett jobb som Marmot leder i ett Europaperspektiv.
              Sammantaget svarar detta upp mot de gemensamma ambitioner som
              vi har. Syftet är att det ska leda till resultat. Låt oss hjälpas
              åt att driva på i den riktningen.
            </seg>
            <seg n="712bd744">
              Jag är också tacksam för att få ett klarläggande när det gäller
              informationsplikten. Det är lite störande i debatter, speciellt
              i valrörelser, när man framställer sig som om man har en annan
              uppfattning än vad man har. Men nu vet vi att vi i alla fall tills
              vidare är överens om att informationsplikten ska vara kvar.
            </seg>
            <seg n="2742db9d">
              Tack för att du sade att vi har bra ambitioner, Gunnar Sandberg!
              Det tar vi till oss. Vi ska också se till att det blir verkstad
              av dem.
            </seg>
          </u>
          <note type="speaker" n="75a32733">
            Anf. 187 GUNNAR SANDBERG (S) replik:
          </note>
          <u who="gunnar_sandberg_d88799" xml:id="i-3175edd4f42b9035-2" n="621f003a">
            <seg n="45c671f8">
              Herr talman! Jag frågade naturligtvis Nisse Simonson hur vi ska
              göra för att få fler att motionera, hur vi ska göra för att få
              fler att äta bättre och hur vi ska få fler att sova längre. Det
              var ju de tre sakerna som han såg som ett hot mot framtidens folkhälsa.
              Han hade inget svar på det. Han sade att om man går 45 minuter
              varje dag minskar risken att drabbas av alzheimer med hela 60
              procent.
            </seg>
            <seg n="182846db">
              Det finns många sådana siffror och många utredningar om hur fysisk
              aktivitet påverkar kroppen så att vi mår bra. En av orsakerna
              till att många inte känner till allt bra som händer vid fysisk
              motion är kanske att det saknas förslag. Jag tycker att det saknas
              förslag. Det är inte alls enkelt att lägga ansvaret på individen
              och säga: Du ska gå si och så många kilometer, du ska röra dig
              si och så mycket och du ska sova bra.
            </seg>
            <seg n="ce5e106b">
              Jag har en kompis som bor i Åre. Åre besöks ju av många som kanske
              har de rätta förutsättningarna. De har en fin bil, ett fint hus,
              en fin fru och fina barn. Många av de här har ett gemensamt, och
              det är att de är överviktiga helt enkelt. De sliter väldigt ont
              av det. De gillar det inte alls. De vill göra någonting åt det.
              De går säkert på gym, och de kan betala för personliga coacher.
              De kan gå matlagningskurser och betala för det. Men det är inte
              så lätt.
            </seg>
            <seg n="917954c5">
              En sak kunde naturligtvis vara att införa fler idrottstimmar
              och börja från grunden. Detta är någonting som man kan påverka.
              Jag tycker verkligen att man ska jobba aktivt med det. Hur ser
              du på att införa fler idrottstimmar, Kenneth Johansson?
            </seg>
          </u>
          <note type="speaker" n="63814110">
            Anf. 188 KENNETH JOHANSSON (C) replik:
          </note>
          <u who="kenneth_johansson_2e0139" xml:id="i-e575734228c9faf9-9" n="545a79a5">
            <seg n="052e5e03">
              Herr talman! Det är helt rätt, och flera av oss har sagt det,
              att man måste börja tidigt. Man måste börja från grunden med elevhälsan.
              Jag tycker att man ska använda skolan där alla barn och ungdomar
              finns. Jag ska inte gå in på antalet timmar i ämnet idrott, för
              det har jag inte kompetens till. Men det är helt klart att det
              går att göra mycket mer där.
            </seg>
            <seg n="0876153a">
              Jag tror också att föräldrar måste ha ökad insikt och att organisationer
              kan vara med och lägga en grund. Det handlar om allt från Ur och
              Skur när det gäller barnomsorg till andra pedagogiker så att man
              lär sig att leva i samklang med naturen, att vara ute i naturen,
              leka i naturen och röra sig på det sättet. Jag tror också att
              idrottsrörelsen, rätt utformad, är en väldigt viktig del i sammanhanget.
            </seg>
            <seg n="d0e3a1b9">
              Det är också viktigt att vi har en utbyggd primärvård som kan
              ge oss ett stöd. De som ofta är ute och springer, sportar och
              idrottar behöver kanske inte stödet i första hand, utan det är
              de som har en mage vilket jag är ett exempel på som är i lite
              mer behov av att motiveras. Där kan primärvården, med en signal
              om att man har behov av detta, ge ett bra resultat som är riktat
              mer till dem som har ett behov av detta. Det skulle jag gärna
              vilja se ingå i ett helhetsgrepp.
            </seg>
          </u>
          <note type="speaker" n="8513dc2f">
            Anf. 189 HENRIK RIPA (M):
          </note>
          <u who="unknown" xml:id="i-621fc6127c568ed0-7" n="93e2e52a">
            <seg n="1f964fd8">
              Herr talman! Det övergripande nationella målet för folkhälsoarbetet
              är att skapa samhälleliga förutsättningar för en god hälsa på
              lika villkor för hela befolkningen. Nya beräkningar visar att
              samhällets kostnader för den påverkbara ohälsan lågt räknat uppgår
              till 120 miljarder kronor per år. Det länder ju till eftertanke.
            </seg>
            <seg n="6ac7f49a">
              Det samarbete som vi har med Sveriges Kommuner och Landsting
              är en viktig grund för att nå resultat i de här frågorna. Att
              jobba evidensbaserat även på det här området är också en viktig
              faktor för framtiden då det tyvärr alltför ofta har präglats av
              tro och förväntningar snarare än på att faktiskt ge resultat.
              Våra öppna jämförelser tillsammans med SKL är också ett bra verktyg
              i det här arbetet. Jag ser framför mig att det kommer att leda
              till betydligt bättre resultat i framtiden.
            </seg>
            <seg n="f7484851">
              Landstingen, regionerna och kommunerna måste jobba mer med folkhälsofrågorna.
              Det tror jag att alla är överens om. Jag tror också att det är
              där som resultaten kan göra bäst nytta.
            </seg>
            <seg n="3f83cfaa">
              Jag kommer tillbaka till mitt tidigare arbete som ordförande
              i folkhälsorådet i Lerum. Där initierade vi något som vi kallade
              Livsrum. Det är några veckor varje år då man informerar invånarna
              om folkhälsofrågor och på ett positivt sätt berättar om saker
              man kan göra för att få ett bättre liv. Det är inte så mycket
              pekpinnar utan mer positivt och lättjefullt om vad det är som
              gör att man kan må bättre. De här dagarna har nu 22 000 besökare.
              Det är ett samarbete mellan föreningar, företag och andra organisationer.
              Det gör att alla känner sig delaktiga i det hela.
            </seg>
            <seg n="bbda1bbf">
              Synen på om man är sjuk eller frisk har tagits upp i debatten.
              Jag tror att vi måste vända fokus till att titta på det friska.
              I våra redovisningar hemifrån kommunerna pratar man om friskdagar,
              det vill säga hur många friskdagar de anställda har och hur många
              av personalen som inte haft någon sjukfrånvaro över huvud taget
              på ett år. Det handlar om att sätta fokus på det positiva i stället
              för på det negativa.
            </seg>
            <seg n="874021f3">
              I Sverige kan vi vara glada över att medellivslängden förbättrats
              under många år och att ett stort antal hälsoproblem har minskat
              över tid. Men det finns fortfarande stora skillnader, som har
              påpekats här. Det gäller framför allt de socioekonomiskt utsatta,
              till exempel personer med utländsk bakgrund, funktionsnedsättningar,
              hbt-tillhörighet och annat. Dessa personer är mer utsatta.
            </seg>
            <seg n="9a2e3728">
              Ohälsans kostnader kan inte bara räknas i pengar utan framför
              allt i lidande och minskad livslängd. Ska vi få ett positivt resultat
              av detta måste alla olika nivåer samverka. Folkhälsoinstitutet
              kommer med många intressanta idéer, förslag och tankar i sin rapport.
              Vi ser fram emot att få se vad regeringen kommer att ta till sig
              och vilka delar vi kan göra någonting åt.
            </seg>
            <seg n="2825a1ba">
              Under den senaste femårsperioden har vi nått framgångar på folkhälsoområdet
              i form av att färre röker dagligen och att totalkonsumtionen av
              alkohol har minskat. De nationella handlingsplanerna, de extra
              resurserna och personal till just de områdena har gett resultat,
              och det är glädjande. Satsningen på samordning när det gäller
              det alkohol- och drogförebyggande arbetet är också sådant som
              kan ligga till grund för det här positiva resultatet.
            </seg>
            <seg n="5b7e5db6">
              På andra områden ser vi att vi fortfarande har en hel del som
              kan bli bättre. Vi vet att för att våra ungdomar ska kunna få
              en bra start handlar det mycket om att ha fullständiga betyg när
              de går ut skolan. Vi hoppas att den nya skolreformen ska kunna
              ge det resultatet.
            </seg>
            <seg n="c99d79b5">
              Kommunerna har tillsammans med regionerna ett nyckelansvar för
              folkhälsoarbetet. Det är där vi måste se till att stimulera. Vi
              måste självklart underlätta för att kunna göra de rätta valen
              och samtidigt försvåra för de negativa valen. Att unga företrädesvis
              lågutbildade kvinnor fastnar i tobaksberoende, som vi vet kommer
              att ge dem år av ohälsa och en för tidig död, kan inte stoppas
              enbart genom upplysning utan det kommer också att krävas nya,
              skärpta lagar. Det ser jag fram emot.
            </seg>
            <seg n="d24a84ea">
              Som jag inledningsvis sade måste vi i folkhälsoarbetet jobba
              betydligt mer med vad som är evidensbaserat. Då gäller det att
              genom Metodbanken och andra verktyg se vad kommuner gör på ett
              bra sätt och vilka kommuner det handlar om.
            </seg>
            <seg n="fd2dbb5a">
              Samtidigt som jag gärna bjuder in er till Lerum för att se vårt
              folkhälsoarbete och besöka Livsrumsdagarna i september vill jag
              också ta tillfället i akt och göra lite reklam för den folkhälsodag
              som hålls den 11 maj. Inbjudna är jag och Gunnar Sandberg. Svensk
              förening för folkhälsoarbete bjuder då in till en träff om de
              här frågorna. Friskis &amp; Svettis, Fryshuset, IOGT-NTO, SKL och
              Timbro kommer att delta och tala om dessa frågor ur lite olika
              aspekter. Jag hoppas att många i riksdagen väljer att komma dit.
            </seg>
            <seg n="c324722e">
              Med detta vill jag yrka bifall till socialutskottets förslag.
            </seg>
          </u>
          <note type="speaker" n="ca893606">
            Anf. 190 GUNVOR G ERICSON (MP) replik:
          </note>
          <u who="jan_ericson_c141e8" xml:id="i-a17d6d3ccb7e29f7-3" n="a2d3aa00">
            <seg n="2f21f76c">
              Herr talman! Det var intressant att höra att Moderaterna lyfter
              fram evidensbaserad folkhälsopolitik. Är det då på vetenskaplig
              grund man vill göra den evidensbaseringen eller är det utifrån
              egna erfarenheter och utifrån kommunernas metodbank? Där finns
              en viss skillnad.
            </seg>
            <seg n="ea91e1ec">
              Visst, man kan tycka att det är positivt att det anordnas enstaka
              dagar med fokus på livsstil, men om vi tittar på den vetenskapliga
              forskningen om folkhälsa har det mycket liten relevans för att
              påverka folkhälsan totalt sett. Det kan ha betydelse för enskilda
              individers hälsa ja, men inte för folkhälsan i stort.
            </seg>
            <seg n="815a7937">
              Jag undrar vilka politikområden Moderaterna menar att man ska
              ta tag i för att åstadkomma samhälleliga förutsättningar för god
              hälsa på lika villkor. Är resultatet av utförsäkringarna i sjukförsäkringen
              ett sätt att åstadkomma god hälsa på lika villkor? Och vad ska
              man göra på den nationella nivån? Det är jättebra att kommuner
              och landsting jobbar aktivt för folkhälsoinsatser, men de behöver
              ha tydliga direktiv.
            </seg>
            <seg n="3b69ff72">
              Henrik Ripa var inne på att försvåra för det som är dåligt för
              hälsan och göra det lättare att göra goda val. Jag delar den uppfattningen,
              men då måste man också se på sådana politikförslag som att vi
              till exempel ska ha många fler försäljningsställen för alkohol,
              vilket enligt den vetenskapliga forskningen är rent kontraproduktivt
              för folkhälsan. Hur stämmer det överens?
            </seg>
            <seg n="77893633">
              Det har skett framgångar, sade Henrik Ripa. I den folkhälsopolitiska
              rapporten sägs att för exempelvis narkotika och dopning saknas
              säker statisk men att det finns tecken på att bruket ökar. Det
              är ett misslyckande.
            </seg>
          </u>
          <note type="speaker" n="d1b1c997">
            Anf. 191 HENRIK RIPA (M) replik:
          </note>
          <u who="unknown" xml:id="i-621fc6127c568ed0-8" n="93e2e52a">
            <seg n="6186ed20">
              Herr talman! Självklart vill vi att det verkligen ska vara evidensbaserat,
              och när vi talar om evidensbaserat är det forskningsbaserat som
              är det som ska gälla. Metodbanken skapar möjligheter att forska
              på just de goda exemplen. Sedan ska man inte bara köpa de goda
              exemplen och hoppas att det fungerar, utan självfallet också följa
              upp det. Det är viktigt att säga att vi naturligtvis vill ha evidens
              på det hela.
            </seg>
            <seg n="4033b7d2">
              När det gäller politikområdena är det i princip på de flesta
              områden det kommer att krävas åtgärder för att vi ska kunna få
              en förbättring av folkhälsan. Den berörs på många olika sätt,
              oavsett om det är i form av åtgärder eller i form av stimulans.
            </seg>
            <seg n="b4ee71b7">
              Beträffande sjukförsäkringar vill jag säga att jag haft samtal
              med personer som tidigare varit inlåsta i sjukförsäkringssystemet.
              Jag kan inte säga att det har varit en bra lösning. Den mentala
              nedbrytning som blir av att man inte får möjlighet att försöka
              det var så det var tidigare har inte varit en lyckad väg. Den
              tidigare socialdemokratiska politiken innebar att man dagligen
              utförsäkrade ett stort antal ungdomar i 25-årsåldern, och det
              kändes förstås inte som rätt väg att gå.
            </seg>
            <seg n="353a6515">
              Min övertygelse är att det här kommer att stimulera fler människor
              till att kunna komma ut i arbete. Det är en viktig del i möjligheten
              att få ett bra liv. För att man ska få ett bra liv krävs att man
              kommer ut i arbete.
            </seg>
            <seg n="4789372f">
              Vad gäller försäljningsställen, ifall Gunvor G Ericson kopplar
              det till gårdsförsäljningen, tror jag inte att det kommer att
              påverka folkhälsoperspektivet över huvud taget. Jag tror inte
              att det är där problem kommer att uppstå. Det ser jag alltså inte
              som något problem.
            </seg>
          </u>
          <note type="speaker" n="43c4184d">
            Anf. 192 GUNVOR G ERICSON (MP) replik:
          </note>
          <u who="jan_ericson_c141e8" xml:id="i-a17d6d3ccb7e29f7-4" n="a2d3aa00">
            <seg n="18e9c009">
              Herr talman! För att kunna ha en vetenskaplig grund behövs det
              medel till interventionsforskning. Det saknas i dag. Vi har rätt
              god kunskap om problembilden, men vi har ganska dålig kunskap
              om vilka metoder som fungerar bäst. Vi vet att stor ojämlikhet,
              socioekonomiskt, påverkar hälsan mycket negativt och att det inte
              bara gäller en generation utan flera generationer, vilket bland
              annat Michael Marmot har pekat på. Det är viktigt att ha med sig
              den vetenskapliga grunden både i skattepolitiken och i utformningen
              av jobbskatteavdrag, i utformningen av den ekonomiska politiken.
              Det tycker jag är att se helheten. Tyvärr saknar jag det från
              Moderaterna när de diskuterar skattepolitik och ekonomisk politik,
              och särskilt vad gäller sjukförsäkringen.
            </seg>
            <seg n="e56d66cf">
              Jag är ledamot även i socialförsäkringsutskottet, och när vi
              diskuterar talar vi aldrig om folkhälsoperspektivet. Mycket sällan
              lyfter vi upp det. Tyvärr har antalet unga med aktivitetsstöd
              fördubblats under er tid vid makten, Henrik Ripa. Det är fler
              som i dag har aktivitetsersättning än det var 2006. Antalet unga
              som inte kan få jobb erbjuds i stället aktivitetsersättning för
              att de har en funktionsnedsättning. Det tycker jag är bedrövligt.
            </seg>
            <seg n="78d1327c">
              Självklart måste vi försöka hitta lösningar som fokuserar på
              det salutogena, alltså på det friska hos varje individ. Jag tror
              att vi över blockgränserna delar åsikten att vi måste försöka
              se varje människa. Det gör man dock inte genom att rycka undan
              mattan. Ekonomisk och social trygghet är också en del av folkhälsopolitiken.
              Frågan är därför om ni är beredda att skjuta till mer pengar till
              interventionsforskning och om ni kan se vikten av ekonomisk och
              social trygghet.
            </seg>
          </u>
          <note type="speaker" n="bc913909">
            Anf. 193 HENRIK RIPA (M) replik:
          </note>
          <u who="unknown" xml:id="i-621fc6127c568ed0-9" n="93e2e52a">
            <seg n="ce538fed">
              Herr talman! Självklart kan man på de flesta områden forska betydligt
              mer, och det här är väl ett sådant område där behovet av forskning
              är stort.
            </seg>
            <seg n="f440ab69">
              Jag tror att det finns en poäng med att landstinget är starkt
              involverat i detta. Forskningen på Förvaltningshögskolan vid Göteborgs
              universitet har ett antal rapportserier där man publicerar forskning
              om sjukvårdens resultat och kopplingar. Jag tror att vi måste
              knyta det närmare verksamheten och inte bara få ovanifrånundersökningar,
              som det ibland känns. Om man får med sig landstingen och regionerna
              i det arbetet kommer vi också att få bättre resultat på det hela.
            </seg>
            <seg n="cb04acde">
              Det är klart att man kan diskutera utförsäkringarna och huruvida
              det har varit bra eller dåligt för enskilda individer, men i det
              stora hela är jag övertygad om att många människor blivit hjälpta
              av det. De har inte blivit hjälpta av att ha varit utestängda
              från arbetsmarknaden. De har i princip inte fått möjlighet att
              vara med. Jag har talat med människor som sagt att de tidigare
              inte ens fick jobba på Röda Korset för då skulle de bli av med
              sin sjukersättning. De kunde inte ha ett politiskt uppdrag för
              då ansågs de kapabla att jobba och blev av med ersättningen.
            </seg>
            <seg n="5807fc57">
              Vi har gjort det möjligt att faktisk kunna göra dessa uppgifter
              som vi ser som insteg på arbetsmarknaden för att komma i gång
              och få ett kontaktnät. Tidigare var det korta gränser som gjorde
              att du var tvungen att snabbt säga att du satsade på ett visst
              område. Därmed valde man att skriva ut sig ur systemet. Som det
              är nu kan man få pröva under en betydligt längre period. Det har
              gjort att ett antal människor kommit tillbaka till arbetsmarknaden
              i stället för att gömmas i det gamla systemet.
            </seg>
          </u>
          <note type="speaker" n="e59a549b">
            Anf. 194 GUNNAR SANDBERG (S) replik:
          </note>
          <u who="gunnar_sandberg_d88799" xml:id="i-3175edd4f42b9035-3" n="621f003a">
            <seg n="e66b6178">
              Herr talman! Vi vet sedan tidigare att Henrik Ripa är rätt radikal
              av sig med förslaget om förbud mot tobak. Moderaterna gillar inte
              punktskatter, vet jag, men det kan vara så att du ställer upp
              på att vi kunde ta och höja priset på det som är osunt. Jag tänker
              på Coca-Cola. Man kan köpa tre en och en halv liters Coca-Cola
              för 25 kronor. Vi kanske inte skulle må helt dåligt av om en flaska
              Coca-Cola på en och en halv liter skulle kosta 43 kronor. Skräpmat,
              snabbmat och annat sådant som gör oss överviktiga kan få kosta
              lite mer, så kanske människor undviker det. I stället kan man
              sänka priset på det som är nyttigare.
            </seg>
            <seg n="7a9c25b0">
              Jag har hållit mig till friskvården och vill fortsätta på temat
              fysisk aktivitet. Alla vet väl att det är bra att röra på sig,
              men få vet att träning är bra inte bara för hjärta och lungor.
              Det finns även en stark koppling till hjärnans funktion, och du
              var inne på att många inte klarar betygen i skolan. Detta är ganska
              ny kunskap. De senaste åren har det kommit solida data som visar
              att regelbunden fysisk aktivitet inte gymträning utan konditionsträning
              även är viktig för de kognitiva funktionerna.
            </seg>
            <seg n="100730fa">
              Michael Nilsson, professor och hjärnforskare, har studerat sambandet
              mellan fysiska och kognitiva prestationer genom att få tillgång
              till data från drygt en miljon män i mönstringsregistret. Frågeställningen
              var om de som var fysiskt välpresterande också var mentalt och
              IQ-mässigt välpresterande. Nilssons forskargrupp följde upp männens
              utbildning, livsinkomst och liknande och fann ett klockrent samband
              mellan hur duktiga de var att trampa träningscykel och IQ-testen.
              Studien visade starka samband mellan betyg, utbildningsnivå, livsinkomst
              och fysisk kompetens.
            </seg>
            <seg n="76d7a71e">
              Ungar ska skutta, dansa och röra på sig så mycket de kan. Det
              är bra för hjärnan. Barn som konditionstränar får högre betyg
              i skolan, går längre utbildningar och får bättre jobb. Det gäller
              även ämnen som läsning, stavning och matematik. Man kanske borde
              öka antalet idrottstimmar i skolan?
            </seg>
          </u>
          <note type="speaker" n="9097df02">
            Anf. 195 HENRIK RIPA (M) replik:
          </note>
          <u who="unknown" xml:id="i-621fc6127c568ed0-10" n="93e2e52a">
            <seg n="5d05bdfa">
              Herr talman! Gunnar Sandberg tar upp två viktiga delar. Det ena
              är om man ska ha ökade punktskatter på cola, skräpmat och sådana
              saker kopplat till jämförelser med tobak med mera. Det finns en
              skillnad som jag tycker är oerhört viktig. Det finns ett bruk
              av cola, skräpmat och för all del vin som inte behöver vara skadligt.
              I vissa mängder behöver inte kroppen ta skada av det. Däremot
              är redan den första cigaretten skadlig för kropp och fysik. Denna
              skillnad gör att jag känner att man inte kan hantera det på samma
              sätt. När människor kan välja att bruka colan på ett sunt sätt
              finns det ingen anledning att ha en speciell avgift, men när det
              gäller tobaken finns inte det bruket, så att säga.
            </seg>
            <seg n="778111c7">
              När det gäller träning är det helt klart som du säger. Träning
              ger bättre resultat intellektuellt och påverkar betyg och sådana
              saker. Det vet jag själv, som tränar på Friskis &amp; Svettis. När
              man tycker att man inte hinner med och hoppar över det orkar man
              ännu mindre, och så orkar man träna ännu mindre. Man kommer in
              i en negativ spiral. Vi har skolor i min egen kommun som har satsat
              på idrott och hälsa som ett sätt att få upp resultaten i skolan.
              Men lagkrav uppifrån tycker jag inte att det ska vara. Självklart
              ska vi, med goda exempel och evidensbaserat, stimulera skolorna
              och kommunerna till att satsa på dessa saker, men inte med någon
              lagreglering uppifrån. Vi ska visa de goda exemplen i stället.
            </seg>
          </u>
          <note type="speaker" n="23ec7438">
            Anf. 196 GUNNAR SANDBERG (S) replik:
          </note>
          <u who="gunnar_sandberg_d88799" xml:id="i-3175edd4f42b9035-4" n="621f003a">
            <seg n="09c57c0f">
              Herr talman! Det är många som har svårt att ta sig för fysisk
              aktivitet själva, så det kan vara bra om man har obligatorisk
              fysnärvaro på skolorna och även i företag.
            </seg>
            <seg n="ca348f9a">
              För att sammanfatta det vi har pratat om nu tycker jag att folkhälsoarbete
              i hög grad är en moralisk fråga. Människor vill inte leva i ett
              land där klyftorna mellan fattiga och rika drar i väg. Man vill
              inte ha ett samhälle som präglas av mycket stora klyftor. Det
              blir en social stress, och det blir ett otryggt och ineffektivt
              samhälle med lägre tillväxtmöjligheter. Det blir ett orättvist
              samhälle. Om de 10 procent som är rikast drar i väg, så att man
              får ett hyggligt genomsnitt, men man samtidigt trycker ned människor
              under fattigdomsgränsen, blir det ett tråkigt och eländigt samhälle
              att leva i. Det är en moralisk fråga.
            </seg>
            <seg n="7631bc22">
              Vad kommissionen säger, och som Maria Larsson för sitt liv inte
              vill ta till sig, är att ett sådant samhälle också är negativt
              för hälsoläget i landet totalt sett. Det är den entydiga slutsatsen.
              Hade hon velat ta denna fråga på allvar hade hon startat en kommission
              som följde upp resultaten av detta med ordentlig forskningsexpertis
              och även med politiker. En sådan kommission hade kunnat gå igenom
              och titta på hur det ser ut i Sverige och hur vi skulle kunna
              göra för att minska hälsoklyftorna i vårt land. Men jag tror inte
              att hon vågar. Hon vet nämligen vilken slutsatsen kommer att bli.
              Slutsatsen av ett sådant arbete hade blivit att man måste vara
              beredd att minska de ekonomiska klyftorna. Det varken vågar eller
              vill hon göra. Det går nämligen tvärtemot regeringens politik.
              Detta skulle jag gärna vilja ha en slutkommentar om från Henrik
              Ripa.
            </seg>
          </u>
          <note type="speaker" n="1d7284d3">
            Anf. 197 HENRIK RIPA (M) replik:
          </note>
          <u who="unknown" xml:id="i-621fc6127c568ed0-11" n="93e2e52a">
            <seg n="eca07a2b">
              Herr talman! Jag delar inte Gunnar Sandbergs uppfattning att
              skillnaderna är problemet. Jag tror nämligen att om vi gör så
              att det blir bättre för dem som har det sämst, oavsett om det
              gäller folkhälsa eller ekonomi, är det viktigare än att förhindra
              att skillnaderna ökar mellan dem som har det bra och dem som har
              det ännu bättre. Vad vi ska försöka göra är att hjälpa upp dem
              som har det sämst. Ingen blir lyckligare av att skillnaderna minskar
              om det innebär att det blir sämre för både dem som har det bra
              och dem som har det lite sämre. En utveckling där alla får det
              bättre är viktigare än att skillnaderna minskar mellan dem som
              har det bra och dem som har det ännu bättre.
            </seg>
            <seg n="883f2834">
              Där har vi en skillnad i det hela. Att klyftorna som sådana är
              problemet tror inte jag. Det viktigaste är att vi hjälper upp
              de svagaste grupperna i samhället och dem som har störst behov.
              Här finns många bra idéer och tankar i de motioner som läggs fram.
              Jag är övertygad om att vi kommer att ta med oss de tankarna i
              det fortsatta arbetet. Folkhälsoområdet är ett område där det
              kommer ny forskning och nya rön hela tiden. Jag tycker att vi
              har anledning att vara väldigt aktiva, ta till oss detta och se
              vad som behöver förändras i framtiden. Det är bara att gå tillbaka
              ett antal decennier och se vad man då trodde var ofarligt men
              som man i dag vet är väldigt skadligt. Det är klart att alla vi
              partier kommer att behöva ompröva våra ställningstaganden i framtiden.
            </seg>
          </u>
          <note type="speaker" n="b5d9d414">
            Anf. 198 BARBRO WESTERHOLM (FP):
          </note>
          <u who="barbro_westerholm_07b327" xml:id="i-31e246b8825f2027-0" n="0ba869b3">
            <seg n="baa3a88d">
              Herr talman! Det har sagts många gånger i denna kammare att vi
              står inför stora utmaningar när demografin förändras från en pyramid
              till ett hus med ganska platt tak. Många blir mycket gamla, och
              medellivslängden har ändrats. Hur klarar vi då hälso- och sjukvården
              framöver? Här kommer folkhälsoarbetet och förebyggandet av ohälsa
              in som en väldigt viktig del. Det är viktigt för enskilda människor
              att inte råka ut för onödig ohälsa. Men det är också viktigt för
              samhället, som ska använda de gemensamma resurserna på ett klokt
              och effektivt sätt för dem som drabbas av ohälsa som inte har
              kunnat förebyggas.
            </seg>
            <seg n="3145e011">
              Som en grund för arbetet vi har framför oss ligger Folkhälsoinstitutets
              utredning Framtidens folkhälsa allas ansvar , med poängtering
              på allas ansvar. Det gäller på nationell, regional och lokal nivå,
              och naturligtvis har också den enskilde ett ansvar. Men då får
              man inte råka ut för moralism och pekpinnar, utan vi måste hitta
              ett sätt att nå människor så att de känner att det är inne att
              följa Folkhälsoinstitutets, Smittskyddsinstitutets, Socialstyrelsens,
              Ungdomsstyrelsens och andra myndigheters råd, som är baserade
              på ett bra kunskapsmaterial.
            </seg>
            <seg n="422a933d">
              Jag lärde mig på min tid mycket av brödskivorna som jag ärvde
              när jag kom till Socialstyrelsen som chef 1979. Det var ett uppifrånperspektiv.
              Vi skulle äta sex till åtta brödskivor om dagen. Det kom dessutom
              på stora annonspelare. Åkte man bil kände man sig väldigt liten
              i skuggan av de stora pelarna som sade vad Socialstyrelsen ville.
              Brödinstitutet och Konsumentinstitutet ville det också, men det
              var Socialstyrelsen som märktes.
            </seg>
            <seg n="edf033f3">
              Sedan kom det också annan information, om sex och samlevnad och
              sådant, och människor kände att de inte ville ha in den stora
              myndigheten i sina sängkammare och kök. Den lärdomen måste vi
              ta vara på när vi nu går vidare med Folkhälsoinstitutets utmärkta
              förslag, alltså: Vem är rätt sändare?
            </seg>
            <seg n="bb1cdc3c">
              I min politiska vardag ser jag hur framgångsrika pensionärsorganisationerna
              är när det gäller skadeförebyggande insatser, kost och motion.
              Man har matlagningskurser och sådant och når väldigt många äldre
              människor.
            </seg>
            <seg n="60a4cc8f">
              Men vi måste också nå andra grupper i samhället: invandrare,
              barn och ungdomar. Vi måste verkligen nå fram till flickor och
              unga kvinnor så att de inte börjar röka. Vi ser alltför många
              unga kvinnor ute på gator och torg som röker. Att hitta vem som
              ska vara sändare är viktigt.
            </seg>
            <seg n="9eaf32a1">
              Man har tagit upp Marmotkommissionen. Jag har utmaningen att
              sitta i Marmot 2. Vad jobbar vi då med? Vi ska alltså försöka
              komma i mål i februari 2012 med att hitta vägarna in till olika
              grupper i samhället. Det handlar om barn, ungdomar, kvinnor, invandrare,
              äldre och så vidare och också olika invandrargrupper som ofta
              inte nås av den kunskap vi har om hur man kan förebygga ohälsa.
            </seg>
            <seg n="a40ec715">
              Vi får se vad man kommer fram till här. Jag förutsätter att regeringen
              bygger vidare på Marmotkommissionens arbete och det som kommer
              fram i steg 2 som något viktigt.
            </seg>
            <seg n="7aaec4d7">
              Apropå detta med kommission vill jag återigen ta en titt i backspegeln.
              Det var Ingvar Carlsson och Kjell-Olof Feldt som efter råd och
              rekommendationer av WHO skapade en kommission i Sverige. Det fanns
              också en på WHO-nivå, men den upplöstes efter ett tag. Det var
              ministrar och statssekreterare från de olika departementen som
              ingick eftersom det är fråga om tvärsektoriella insatser. Man
              lyckades dock inte hålla intresset vid liv på toppnivån, och den
              erfarenheten måste vi ta vara på när vi går vidare. Om vi nu skapar
              en kommission, hur håller vi liv i den, och hur får vi motsvarigheter
              på olika nivåer i samhället, vilka sändare ska de använda och
              vilket kunskapsunderlag? Det finns en del historiskt jobb att
              göra för att komma vidare.
            </seg>
            <seg n="a81096ed">
              Man har också tagit upp detta med mål. Kenneth Johansson tog
              upp att Centern har drivit ett tolfte mål om psykisk ohälsa. Mitt
              parti, Folkpartiet, drev ett folkhälsomål Äldre. Vi drev också,
              liksom Miljöpartiet, att läkemedelsmissbruk borde in. Detta har
              inte vunnit gehör när vi i socialutskottets betänkande har jämkat
              samman våra åsikter, men det är något som jag tycker att man borde
              gå vidare när man arbetar med det som de olika myndigheterna,
              och då främst Folkhälsoinstitutet, har presenterat.
            </seg>
            <seg n="bd6a34f6">
              Det finns en rad reservationer som har fogats till betänkandet.
              En av dem handlar om detta med kultur på recept, som är ett intressant
              försök i Skåne och Umeå. Här kommer slutrapporter. Jag tycker
              att man ska avvakta de rapporterna och se hur man ska gå vidare.
              Det kan vara bra att grunna på de erfarenheter som har vunnits.
            </seg>
            <seg n="cb04075a">
              Man tar också upp detta med representativitet och informationssidan
              när det gäller hiv/aids. Smittskyddsinstitutet har nu fått nya
              uppgifter när det gäller hiv. Lagen har nu, precis som vi skriver
              i betänkandet, några år på nacken. Jag förutsätter att Smittskyddsinstitutet
              analyserar den här punkten.
            </seg>
            <seg n="301a55ab">
              Det finns annat att kommentera. Det finns en reservation om spelberoende.
              Jag tycker att det ändå görs väldigt mycket, både från dem som
              tillhandahåller spel och från samhällets sida, jämfört med hur
              det var för omkring 15 år sedan. Om man då talade om spelberoende
              blev man nästan häcklad: Jaså, får man inte spela Hej knekt och
              Casino? I dag tar man spelberoende på djupt allvar också ute i
              kommunerna. Men visst ska vi följa detta och se om man kan vidta
              mer av åtgärder.
            </seg>
            <seg n="9a87a99a">
              När det gäller antibiotika görs väldigt mycket på EU-nivå och
              i Sverige. Ungas hälsa finns det också en reservation om. När
              jag på s. 2831 i betänkandet ser sammanställningen av vad som
              görs tycker jag faktiskt att ett är imponerande, men det är viktigt
              att vi följer upp effekterna, liksom när det gäller SRHR-strategin.
            </seg>
            <seg n="778459fb">
              Jag ska ta upp en punkt som jag glömde att nämna tidigare. Något
              av det allra viktigaste för att människan ska må bra är att känna
              att man behövs. Här har man tagit upp sjukförsäkring, arbetslöshetsförsäkring
              och så vidare. Kom ihåg vad Anna Hedborg skrev i sin utredning
              den gick fram till 2006 eller lite senare och vad Arbetslivsinstitutet
              presenterade i sin RAR-rapport. Människor som kände att de behövdes
              blev slentrianmässigt sjukskrivna. Man dolde arbetslöshet genom
              sjukskrivningar. Det är detta som Alliansen har byggt vidare på
              för att vi ska få bort de hinder som har legat i vägen för människor
              som vill tillbaka till arbetslivet.
            </seg>
            <seg n="47759aca">
              I Folkpartiet är vi helt medvetna om att en så stor reform som
              vi nu har gjort kanske medför problem, som vi successivt åtgärdar
              här. Men glöm inte bort alla de människor som kände att de inte
              behövdes i samhället, som i stället gick sjukskrivna år ut och
              år in. En del av dem var inte ens sjuka utan arbetslösa och sjukskrevs
              för att på det sättet få en inkomst.
            </seg>
          </u>
          <note n="56af9768">
            Med detta yrkar jag bifall till utskottets förslag och avslag
            på reservationerna.
          </note>
          <note type="speaker" n="988d2f37">
            Anf. 199 GUNVOR G ERICSON (MP) replik:
          </note>
          <u who="jan_ericson_c141e8" xml:id="i-a17d6d3ccb7e29f7-5" n="a2d3aa00">
            <seg n="34735ed2">
              Herr talman! Jag tycker att Barbro Westerholm lyfter fram mycket
              av de viktiga delarna. Det handlar både om politiskt ansvar och
              om att göra det möjligt för människor att göra goda val. Men tyvärr
              har det inte blivit så i sjukförsäkringen.
            </seg>
            <seg n="349a1ea5">
              De reformer som regeringen har genomfört hade man säkert goda
              ambitioner med, och det var inte bra som det var förut heller.
              Men resultatet är att av de nu drygt 42 000 som har gått över
              i arbetslivsintroduktion, utförsäkrats från sjukförsäkringen och
              flyttats över till Arbetsförmedlingen, har 65 procent kommit tillbaka
              till sjukförsäkringen för att de inte hade tillräcklig arbetsförmåga.
              Flera av dem har under tiden tappat sin sjukpenninggrundande inkomst.
            </seg>
            <seg n="c4d3beef">
              De få åtgärder som regeringen nu har föreslagit är egentligen
              plåster på väldigt stora sår i detta havererade system. Från Miljöpartiets
              sida tror vi att man måste göra ett omtag. Man måste se försäkringen
              i ett mycket bredare perspektiv, slå samman sjuk- och arbetslöshetsförsäkringen
              och skapa en allmän försäkring även i arbetslöshetsförsäkringen,
              precis som man gjorde med sjukförsäkringen 1955.
            </seg>
            <seg n="c8ae6d6a">
              Min fråga till Barbro Westerholm är: Är det verkligen värt att
              lappa och laga i detta trasiga system? Är det inte bättre att
              skapa en allmän försäkring för alla som gäller oavsett om man
              är sjuk eller arbetslös?
            </seg>
          </u>
          <note type="speaker" n="10e59391">
            Anf. 200 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-31e246b8825f2027-1" n="0ba869b3">
            <seg n="d9b86ad6">
              Herr talman! Jag håller inte med om att det är ett havererat
              system. Det man ser när man inför en sådan här reform är de individer
              som har fått problem. Det ska vi försöka att lösa. Det vi inte
              ser är alla dem där hälsan tiger still för att de har lyckats
              komma tillbaka.
            </seg>
            <seg n="0b4190de">
              Vi har en partikollega som arbetar på Försäkringskassan. Hon
              har gått igenom hundra fall förra sommaren där människor hade
              gått sjukskrivna länge men hade kommit tillbaka. Det var inte
              lätt för alla att gå tillbaka i arbete. Det var lite motsträvigt
              och så. Men efter ett tag kom det: Jag behövs, man tror ju på
              mig. De gick vidare. Men det skriver man inte om i medierna, och
              de talar man inte om.
            </seg>
            <seg n="2feb4ea2">
              Innan man dömer ut ett system ska man skaffa sig en helhetsbild
              av hur det har gått. Det har gått relativt kort tid så här långt.
              Nu håller vi på och glider in i en socialförsäkrings- och arbetsmarknadsdebatt.
              Det kanske också lite är mitt fel eftersom jag gick in i debatten
              utifrån ett folkhälsoperspektiv. Men herr talmannen har inte avbrutit
              oss.
            </seg>
          </u>
          <note type="speaker" n="e8fe39fa">
            Anf. 201 GUNVOR G ERICSON (MP) replik:
          </note>
          <u who="jan_ericson_c141e8" xml:id="i-a17d6d3ccb7e29f7-6" n="a2d3aa00">
            <seg n="203c12a5">
              Herr talman! När man utformar politik inom många olika områden
              påverkar det folkhälsan i stort. Socialförsäkringen är en väldigt
              stor del av statens budget. Vi har tidigare varit inne på skattepolitik
              och annat som också ger förutsättningar för målområdet ekonomisk
              och social trygghet. Där har vi haft ett bekymmer.
            </seg>
            <seg n="55256b97">
              Att man nu inför ett begrepp som kallas oskäligt gör att det
              blir en osäkerhet: Kommer jag att omfattas? Kommer min diagnos
              att vara med? Man har tagit olika steg för att reparera under
              resans gång. Men tyvärr har det bara lett till att man har fokuserat
              på diagnosen. Men för en enskild individ kan det vara väldigt
              olika. Även om du och jag har MS kan sjukdomen te sig på många
              olika sätt.
            </seg>
            <seg n="9a7a02b6">
              Vi behöver en flexiblare arbetsmarknad där vi skulle kunna ta
              emot människor på ett annat sätt. Där kan man titta på Norge där
              man har ett avtal mellan arbetsmarknadens parter. Också staten
              har bidragit till att se hur man kan lösa det med en flexiblare
              arbetsmarknad. Det handlar om att släppa in människor så att de
              kan känna delaktighet och vara i ett sammanhang.
            </seg>
            <seg n="6d64d32f">
              Vi har tidigare varit inne på evidensbaserad forskning. Vi vet
              att Kasam är centralt i folkhälsopolitiken, det vill säga känsla
              av sammanhang. Det handlar om att kunna vara delaktig. Vi måste
              ha ett folkhälsoperspektiv med oss när vi utformar socialförsäkringen
              i framtiden. Det som vi har nu är inte bra. Så är det.
            </seg>
          </u>
          <note type="speaker" n="fb911d7d">
            Anf. 202 BARBRO WESTERHOLM (FP) replik:
          </note>
          <u who="barbro_westerholm_07b327" xml:id="i-31e246b8825f2027-2" n="0ba869b3">
            <seg n="1b100f49">
              Herr talman! Här finns naturligtvis kommunikationsproblem med
              vad människor har att förvänta sig och hur det hela är upplagt.
              Jag vet också väldigt väl att man kan uppfatta information man
              får på olika sätt. Det kan leda till besvikelse.
            </seg>
            <seg n="54cd7966">
              Talar vi nu om folkhälsofrågorna i ett brett perspektiv vill
              jag också lyfta fram företagshälsovården som en väldigt viktig
              del både när det gäller att förebygga ohälsa men också för att
              bidra till att människor kan komma tillbaka till sin gamla arbetsplats.
              Här kommer rehabilitering in som en viktig faktor att sättas in
              tidigt.
            </seg>
            <seg n="cfe4e247">
              Det har varit ett stort problem i den gamla sjukförsäkringen
              att människor gick där år ut och år in och inte fick sina rehabiliteringsinsatser.
              I dag är tänket ett helt annat. Men vi har ont om människor som
              är utbildade för rehabilitering av olika slag. Det finns hur mycket
              som helst att göra.
            </seg>
            <seg n="52e8942b">
              Jag tror inte att vi har så olika uppfattningar här om vad som
              behöver göras. Det är vägen dit, finansiering och organisatoriskt
              som vi har olika uppfattningar om. Men målsättningarna tror jag
              vi har gemensamt här i kammaren.
            </seg>
          </u>
          <note type="speaker" n="93ede381">
            Anf. 203 ANDERS ANDERSSON (KD):
          </note>
          <u who="anders_andersson_62a6e6" xml:id="i-f1ad768d875f085c-0" n="610d4661">
            <seg n="99b4344c">
              Herr talman! Vi debatterar just nu ett område som är ett av samhällets
              viktigaste. Folkhälsofrågorna har fokus på att öka välbefinnandet
              hos vanliga människor, unga som äldre. Som kristdemokrat ser jag
              allt förebyggande arbete som en investering för ett bättre liv.
              Vi måste våga förebygga för att skapa välfärd för människor och
              för att undvika stora samhällskostnader.
            </seg>
            <seg n="b625f8bb">
              I det perspektivet vill jag instämma med dem som har citerat
              klokskap från Nils Simonson. Motion, kost och sömn är tre hörnpelare
              för god hälsa. Ibland kan det uppfattas som oerhört enkelt och
              banalt. Men det är ändå fundamentalt för att vi ska få en god
              hälsa.
            </seg>
            <seg n="ccc61edd">
              Utifrån det betänkande vi nu behandlar vill jag sätta fokus på
              fem områden i mitt anförande. Det är för det första alkohol och
              andra droger. Det är för det andra folkhälsoarbetets metoder.
              Det handlar för det tredje om självmordsprevention. För det fjärde
              vill jag lyfta fram barns och ungas hälsa. Det femte området jag
              vill sätta fokus på handlar om astma och allergi.
            </seg>
            <seg n="66335e22">
              Alkohol och andra droger utgör ett av samhällets absolut största
              sociala och medicinska problem. Det är ca 15 procent av den samlade
              sjukvårdsbördan i vårt land som beror på skadeverkningar är en
              följd av och har en koppling till alkohol, narkotika, dopning
              och tobak. Det är därför som jag i samband med detta anförande
              vill föra in det vi fattade beslut om här i riksdagen för ett
              antal veckor sedan, nämligen ANDT-strategin.
            </seg>
            <seg n="71245430">
              Det är den strategi som syftar till att vi ska uppnå en förbättrad
              folkhälsa och som också metodiskt ser till att ge möjligheter
              för olika aktörer att bidra till att minska de skadeverkningar
              som alkohol, narkotika, dopning och tobak ger.
            </seg>
            <seg n="d6756cb8">
              Folkhälsoarbetet är ett långsiktigt arbete. Inte minst i föreningslivet
              liksom på kommunal- och landstingsnivå och även nationellt handlar
              det om att våga se de långsiktiga utvecklingsmöjligheterna men
              också att göra de långsiktiga satsningarna.
            </seg>
            <seg n="a15fdfa6">
              Folkhälsoinstitutet och CAN är två aktörer som har en viktig
              funktion för att ta fram underlag, ge fakta och skapa en motivation
              för ett långsiktigt förebyggande arbete.
            </seg>
            <seg n="bac10790">
              Herr talman! När det gäller metoder för folkhälsoarbetet skulle
              jag vilja peka på två sådana området. Det är först Folkhälsoinstitutets
              samverkan med Västra Götalandsregionen där man har tagit fram
              en metodbok som ger kunskap om effektiva metoder för det lokala
              och regionala arbetet. Men det handlar också om ökad kunskap när
              det gäller tillämpning av just evidensbaserade metoder. Det uppdraget
              redovisades nyligen, för en månad sedan, i en slutrapporten Metodboken,
              insats för folkhälsa.
            </seg>
            <seg n="e1d712f2">
              Ett annat utvecklingsarbete är riskbruksprojektet. Det har fått
              många lovord och redan gett en god effekt. Jag är övertygad om
              att genom ett målmedvetet arbete också inom drogområdet kan vi
              förebygga lidande och smärta och ge människor ett lyckligare liv.
              Därvidlag är just riskbruksprojektet och de metoder som har använts
              inte minst inom landsting men också i samverkan med kommunerna
              en viktig del för att nå en utveckling som ger människor bättre
              hälsa och ett lyckligare liv.
            </seg>
            <seg n="c98f6042">
              Herr talman! Ett annat område som behandlas i betänkandet är
              självmordsprevention. Det är ett område där vi vet att framgångsrikt
              arbete inom denna sektor grundar sig på en insikt om att självmord
              och självmordsförsök går att förebygga. Ingen människa ska behöva
              hamna i en situation där den enda utvägen upplevs vara att ta
              sitt liv.
            </seg>
            <seg n="064584b9">
              Jag har haft samtal med anhöriga. Jag har haft samtal med medarbetare
              inom vården. De upplever att vi måste våga göra mer. Jag välkomnar
              därför regeringens beslut att ge Karolinska Institutet ansvar
              för nationell prevention av suicid och psykisk ohälsa. Man har
              på institutet fått möjlighet att genomföra en pilotstudie av det
              australiensiska självmordsförebyggande arbetsprogrammet liksom
              att studera det finska Österbottenprojektet. Förhoppningen är
              att arbetet på Karolinska Institutet ska ge oss kunskap och förutsättningar
              för ett förbättrat preventionsarbete.
            </seg>
            <seg n="88082890">
              Självmordsutredningens slutbetänkande innehåller också förslag
              som jag tror kan medverka till att vi kan ta ytterligare steg
              i det förebyggande arbetet. Enligt min mening kan ingen möda sparas
              för att förbättra samhällets förmåga att förebygga självmord.
              Detta är ett område som vi ofta talar tyst om men som vi måste
              lägga mycket energi på.
            </seg>
            <seg n="5fc6564a">
              Herr talman! Inom folkhälsopolitiken är barn och ungdomar en
              prioriterad målgrupp. Det har framhållits av tidigare regeringar
              och understrukits av vår nuvarande regering och av de ansvariga
              statsråden. Det pågår, vilket också framgår i betänkandet, ett
              omfattande arbete inom olika delar av samhället för att ge barn
              och ungdomar en trygg uppväxt och en utvecklande uppväxtmiljö.
              Ett framgångsrikt arbete har också varit de ungdomsmottagningar
              som har etablerats på Internet umo.se. Ungdomsmottagningarna och
              skolhälsovården är viktiga delar för att undvika hälsoproblem
              bland barn och ungdomar. Det är därför det fokus som har funnits
              på barn och ungdomar i folkhälsopolitiken måste manifesteras och
              fortsätta.
            </seg>
            <seg n="fbab3848">
              Ett arbete som jag vill lyfta fram är det utvecklingsarbete för
              barns och ungdomars psykiska hälsa som har genomförts av Sveriges
              Kommuner och Landsting efter en överenskommelse med staten. Arbetet
              har pågått i 14 områden i landet från 2009 fram till i år. Syftet
              är att barns och ungdomars psykiska hälsa ska mötas med en helhet
              där man får en samverkan mellan skolan, socialtjänsten och sjukvården
              och där man ger en insats på rätt nivå. En av grundstenarna i
              utvecklingsarbetet är att familjen, de anhöriga och den unga själv
              har förmåga att påverka situationen. Jag tror att det är nödvändigt
              för att man ska få ett framgångsrikt utvecklingsarbete.
            </seg>
            <seg n="fe7558a8">
              Herr talman! Just nu, denna vecka och de närmaste vår- och försommarveckorna,
              kommer vi att märka av ett växande bekymmer till följd av olika
              allergier. För en del finns det en förklaring till besvären, och
              för andra saknar vi besked om var orsakerna finns.
            </seg>
            <seg n="644fe9e8">
              Astma är en vanlig sjukdom i Sverige. I dag har hela 8 procent
              av befolkningen astma. Siffran är gemensam för barn och vuxna.
              Orsakerna till att förekomsten av astma har ökat under det senaste
              halvseklet är fortfarande lite oklara. Man löper risk att få astma
              i alla åldrar. Men över hälften av dem som har drabbats är barn
              under tio år, vilket jag finner extra alarmerande. Hos vuxna är
              det vanligare att kvinnor drabbas än män. Astma kan vara både
              allergisk och icke-allergisk. Allergisk orsak till astma är den
              dominerande orsaken när det gäller barns och ungdomars bekymmer
              med astma.
            </seg>
            <seg n="32365241">
              Om vi vidgar frågan till överkänslighet är det tyvärr ett faktum
              att var fjärde svensk har en eller annan form av detta. Antalet
              har stigit under hela efterkrigstiden även om det just nu verkar
              plana ut. Orsakerna till att så många drabbas finns sannolikt
              i vår livsstil även om den exakta orsaken är svår att fånga.
            </seg>
            <seg n="d6cf7838">
              Det råder ingen tvekan om att astma och allergi är ett hälsoproblem
              av stor folkhälsopolitisk karaktär. Även om det finns mediciner
              och goda resultat av ett liv i rörelse är det viktigt att finna
              åtgärder för att minska förekomsten av det som utlöser astma och
              allergi. Allergiframkallande substanser i vår omgivning och i
              vår föda måste därför ges ett tydligt fokus när det gäller forsknings-
              och utvecklingsarbete.
            </seg>
            <seg n="cdd86490">
              Livet för dem som har drabbats av astma och allergi inskränks
              på olika sätt. Därför välkomnar jag att Socialstyrelsen i en skrivelse
              lämnar förslag på en statlig utredning som bör få i uppdrag att
              ta fram en nationell strategi för astma- och allergisjukdomar.
              Jag anser att det behövs ett samlat grepp och en plan för att
              minska astma och allergi, och jag hoppas att allergisjukdomar
              kan ges en liknande prioritet som den nationella cancerstrategin
              har. Jag ser framför mig att vi kan få ett utvecklingsarbete där
              denna folksjukdom på ett bättre sätt kan hanteras till glädje
              för en stor del av våra barn som drabbas under våren men också
              under hela året. Det handlar också om att vi på detta område ska
              nå en klar förändring.
            </seg>
            <seg n="b8cab501">
              Herr talman! På område efter område i betänkandet har socialutskottet
              gjort en redovisning av vad som händer på regeringssidan och i
              det arbete som pågår. Vi har också gjort överväganden i anledning
              av de motioner som har inkommit.
            </seg>
          </u>
          <note n="11b341ec">
            Utifrån detta yrkar jag bifall till socialutskottets förslag
            i betänkandet samtidigt som jag yrkar avslag på de redovisade
            reservationerna.
          </note>
          <note type="speaker" n="35342024">
            Anf. 204 MARGARETA CEDERFELT (M):
          </note>
          <u who="unknown" xml:id="i-621fc6127c568ed0-12" n="93e2e52a">
            <seg n="f48deaf0">
              Herr talman! Jag ska ta upp en liten, specifik fråga ur det betänkande
              som nu debatteras. Men frågan är inte liten i reell betydelse.
              Den är stor och omfattande. Det handlar om hiv och om hivprevention.
            </seg>
            <seg n="4e343666">
              Jag skulle vilja påstå att hiv fortfarande är omgärdat av stor
              okunskap. Vi vet att okunskap sprider rädsla och fördomar. Det
              är precis vad som gäller för hiv.
            </seg>
            <seg n="f83fd37f">
              Hiv uppstod under 1980-talet. Då rådde det stort kaos och rädsla.
              Okunskapen var i det närmaste total. Så småningom utkristalliserade
              sig forskning och kunskaper. På så sätt blev det också möjligt
              att förstå skillnaden mellan hiv och aids och att utveckla behandlingsformer.
            </seg>
            <seg n="a14308e7">
              Men vi får inte stanna vid detta. Arbetet med att förebygga hiv
              måste fortgå. Vad jag menar här är kunskap kunskap hos stora delar
              av befolkningen i samhället. Den som har brist på kunskap kan
              varken skydda sig själv eller andra. Den kan inte ta ansvar. Den
              kan också utveckla rädslor rädslor för hur en sjukdom smittar.
              I sin tur kan det innebära övermod och riskabelt beteende. Det
              kan vi se i dag. Men det kan också innebära isolering. Personer
              som är smittade vågar inte ta del av samhället. De vågar inte
              heller informera andra om sin sjukdom. Det är just utifrån detta
              perspektiv som det är så viktigt att kunskapen om hiv och hivprevention
              finns i samhället.
            </seg>
            <seg n="b8d29ff5">
              År 2009 fanns totalt 8 935 fall av hiv som var anmälda i Sverige.
              Av dessa beräknas ungefär 5 000 vara i livet. Av dessa fick i
              sin tur 2 310 personer diagnosen aids år 2009. 2 045 personer
              har inrapporterats som avlidna till följd av aids. Dessa siffror
              visar med stor tydlighet hur viktigt det är att samhället är engagerat
              och att det finns en aktiv hivprevention med utbildning.
            </seg>
            <seg n="ea962e7c">
              Många säger att hiv är en fråga som framför allt är begränsad
              till homosexuella och till missbrukare. Det är fel, skulle jag
              vilja säga. Hiv känner inte av vare sig landsgränser eller sexuell
              läggning. Hiv finns där det finns personer som är smittbärare.
              Därför är det så viktigt att informera stora grupper.
            </seg>
            <seg n="c31fe7b0">
              Vi kan se samma sak i Sverige som i övriga länder: Det är framför
              allt i storstäderna som det finns hivpositiva personer. Det gör
              att det är extra viktigt med utbildning i storstäder, precis som
              i så kallade riskgrupper. Men återigen: Hiv känner inte av gränserna,
              och därför är det viktigt att gå vidare.
            </seg>
            <seg n="f7799a23">
              Regeringen har glädjande nog tagit stora steg, tycker jag, för
              att utveckla det preventiva arbetet både med budgetsatsningar
              och regleringsbrev till Smittskyddsinstitutet. Men det finns oanade
              resurser att använda i form av frivilligorganisationer, patientföreningar,
              forskning, utbildning med mera.
            </seg>
          </u>
          <note n="3547e1ce">
            Herr talman! Med detta yrkar jag bifall till utskottets förslag
            till beslut.
          </note>
          <note n="1cb50079">
            Överläggningen var härmed avslutad.
          </note>
          <note n="cfd61bb1">
            16 § Tryck- och yttrandefrihet
          </note>
          <note n="d3344023">
            Föredrogs
          </note>
          <note type="speaker" n="803fcebc">
            Anf. 205 PETER ERIKSSON (MP):
          </note>
          <u who="peter_eriksson_5d85a2" xml:id="i-93fd734008e14d06-0" n="7222519d">
            <seg n="2145f057">
              Herr talman! Det demokratiska och öppna samhälle vi har i dag
              tar vi ofta för självklart. I själva verket är det ett resultat
              av en mångårig kamp och enskilda människors klarsyn och drivkraft.
            </seg>
            <seg n="03582b45">
              Det är också så att det fortfarande är en stor del av jordens
              länder och människor som inte har rätt att yttra sig fritt eller
              skriva ned och publicera sina åsikter vi kan bara se på vad som
              händer i Nordafrika just nu, eller vad som händer i Kina. Utvecklingen
              där går delvis åt rätt håll, men det finns mycket att göra. Eller
              varför inte peka på det som är aktuellt i Sverige just nu, nämligen
              besök av premiärminister Putin från Ryssland och alla de problem
              som finns där med yttrandefrihet och tryckfrihet.
            </seg>
            <seg n="3ffa9d30">
              Vi i Sverige tycker ibland att vi är särskilt bra på just tryck-
              och yttrandefrihet, och vi har viss rätt att vara stolta även
              om man inte ska tro att vi på något sätt är färdiga eller gör
              allting rätt. Jag skulle vilja säga att det är två frågor inom
              detta område som vi kan brösta oss med. Det handlar om offentlighetsprincipen
              och meddelarfriheten. Det är två grundläggande principer som har
              etablerats i svensk lagstiftning sedan länge och som i viss mån
              också har gått på export.
            </seg>
            <seg n="68ece2b3">
              I själva verket är det en rad olika lagar som återfinns inom
              grundlagarna tryckfrihet och yttrandefrihet. Meddelarfriheten
              eller meddelarskyddet består till exempel av anonymitetsskydd,
              efterforskningsförbud, repressalieförbud, rätten för var och en
              att anskaffa olika uppgifter med mera. Dessa båda principer har
              sannolikt bidragit till att den offentliga verksamheten i Sverige
              har blivit öppnare och mindre korrumperad och att vårt land har
              blivit lite bättre att leva i. Den offentliga sektorn har säkerligen
              också blivit mer effektiv.
            </seg>
            <seg n="44e75bf6">
              Meddelarfriheten och offentlighetsprincipen gäller dock inte
              i samma utsträckning inom privat verksamhet. Där är anställda
              mer bundna av lojalitet till ägarna och ledningen. När offentliga
              verksamheter har överförts till kommunala bolag eller privatägda
              företag påverkar det därför även yttrande- och tryckfriheten i
              Sverige. För några år sedan skärptes därför reglerna så att även
              kommunala bolag i dag omfattas av detta regelverk.
            </seg>
            <seg n="6802d374">
              För bara någon månad sedan fick vi dock till min stora glädje
              ett enigt konstitutionsutskott som tillstyrkte en motion om att
              stärka skyddet för så kallade whistleblowers. Vi riktade en tydlig
              uppmaning till regeringen att återkomma med lagförslag som gör
              att Sverige bättre hänger med i utvecklingen inom det privata
              området för att minska korruption och öka öppenheten. Vi ska noga
              följa regeringens arbete på detta område.
            </seg>
            <seg n="167ef398">
              När vården och skolan alltmer övergår till friskolor eller vårdcentraler
              och hälsoinstitut som drivs av andra ägare än det offentliga hänger
              ännu i dag inte dessa grundläggande svenska öppenhetslagar om
              offentlighet och meddelarfrihet med. Det har också lett till att
              allt fler oroas över utvecklingen. Inte minst kan man se detta
              genom att vi i år har fått en mindre flod av motioner från olika
              riksdagsledamöter med krav på en förändring där till exempel meddelarskyddet
              följer med eller utvidgas till att gälla även privata företag
              som finansieras med offentliga medel.
            </seg>
            <seg n="c97ca364">
              En sådan förändring är inte lätt att genomföra. Det är en svår
              balansgång rent lagstiftningsmässigt, men inte desto mindre vore
              det önskvärt. Det är till exempel alldeles uppenbart att det vore
              bra att få en större öppenhet inom friskolesektorn. Det skulle
              kunna bidra till att elever och föräldrar kunde göra mer riktiga
              och medvetna val.
            </seg>
            <seg n="0c6e3472">
              Jag vill därför yrka bifall till reservation 2 om meddelarskydd
              i offentligfinansierad privat verksamhet. Jag står naturligtvis
              också bakom reservation 3 om att utvidga lagstiftningen om hets
              mot folkgrupp till att även gälla så kallade transpersoner.
            </seg>
          </u>
          <note type="speaker" n="2b8c9b11">
            Anf. 206 PHIA ANDERSSON (S):
          </note>
          <u who="phia_andersson_8bd6a4" xml:id="i-bc18a0b967a9a6d6-0" n="fbd9a713">
            <seg n="d405ed58">
              Herr talman! I detta betänkande behandlas 21 motionsyrkanden
              från den allmänna motionstiden 2010. De rör tryck- och yttrandefrihet.
              Flertalet av dessa motioner berör meddelarskyddet, framför allt
              för anställda i skattefinansierad verksamhet som övergår från
              offentlig till privat regi.
            </seg>
            <seg n="3f3ee4e5">
              Det är tredje gången jag som riksdagsledamot står i denna kammare
              och debatterar samma sak. Allt fler motioner skrivs i detta ärende
              i takt med att allt fler skattefinansierade verksamheter övergår
              från offentlig till privat regi. Att vi återigen står här och
              debatterar frågan beror på att ingenting har hänt sedan vi tog
              upp den sist. Då hänvisade regeringspartierna till att frågan
              skulle tas i Yttrandefrihetskommittén. Nu är kommitténs arbete
              snart över, och man kommer troligtvis inte att kunna ta upp frågan
              på grund av tidsbrist.
            </seg>
            <seg n="37af20f1">
              Herr talman! Alla anställda i kommuner och landsting har meddelarskydd.
              Det innebär att de har ett grundlagsskydd för yttrande- och informationsfrihet.
              De har alltså rätt att ta kontakt med massmedier och berätta om
              brister och missförhållanden i verksamheten utan att riskera repressalier
              från arbetsgivaren. Det finns också ett förbud för myndigheter
              och andra offentliga organ att efterforska källan till ett sådant
              meddelande.
            </seg>
            <seg n="b697c3bc">
              Detta är en del av vår demokrati och mycket viktigt för granskning
              av offentlig verksamhet, inte minst inom äldreomsorg, förskolor,
              barnomsorg och så vidare. Det gäller dock inte om offentlig verksamhet
              övergår i privat regi. Då finns inget meddelarskydd, trots att
              det fortfarande är offentligt finansierad verksamhet. Privatanställda
              har lojalitetsplikt gentemot sina arbetsgivare, och brott mot
              denna utgör saklig grund för uppsägning.
            </seg>
            <seg n="3a046158">
              Anställda har alltså helt olika rättigheter i identiska verksamheter,
              ibland till och med i samma kommun, beroende på om verksamheten
              är i offentlig eller privat regi. Om du dessutom arbetar i en
              offentligt driven verksamhet som övergår till privat regi tappar
              du meddelarskyddet i samma stund som du skriver på anställningskontraktet
              hos den privata vårdgivaren. Man kan ju undra vad det är för företagshemligheter
              som ska skyddas i den privata verksamheten som inte var skyddsvärda
              i den offentliga.
            </seg>
            <seg n="22a2ee5e">
              Herr talman! Det förekommer att kommuner och landsting beslutar
              om ett visst skydd för personalens meddelarfrihet hos privata
              entreprenörer, som ett villkor i bland annat upphandlingar. Det
              är dessutom så att under Vårdval Sverige, som genomförts i alla
              landsting, har meddelarfriheten skrivits in i samtliga avtal runt
              om i landet.
            </seg>
            <seg n="dd5875a6">
              Juristerna menar dock att det inte spelar någon roll vad man
              ställer för krav i dessa avtal eftersom det grundläggande kravet
              på att privatanställda ska vara lojala mot sina arbetsgivare kvarstår.
              De menar att det inte skulle hålla vid en prövning. Då skulle
              i stället lagen om affärshemligheten väga tyngre. I en tvist skulle
              sannolikt det företag vinna som straffar anställda som har uttalat
              sig om man hävdar att det skadat företagets konkurrenskraft.
            </seg>
            <seg n="06e3dbbb">
              Jag har vid tidigare debatter tagit upp att även Riksrevisionen
              har påtalat problemet med granskningen, bland annat i en granskningsrapport
              om styrningen av privat äldreomsorg där man granskar statens ansvar
              för att säkra kvaliteten i privat äldreomsorg. Man säger bland
              annat att granskningen visat att det kan vara svårt för personalen
              i privat äldreomsorg att veta vad man får säga om sin arbetsplats.
              Personalen får å ena sidan inte röja företagshemligheter, men
              å andra sidan är man skyldig att anmäla allvarliga missförhållanden
              enligt lex Sarah. Till detta tillkommer att skyddet för yttrandefrihet
              gentemot arbetsgivare är oklart för anställda i privat verksamhet.
              Detta står i Riksrevisionens rapport.
            </seg>
            <seg n="7ea19265">
              I vår reservation, herr talman, påtalar vi vikten av att en lag
              som skydd för meddelarfriheten i offentligfinansierad verksamhet
              i privat regi ska bygga på principen att den så långt som möjligt
              ska vara densamma som för offentliganställda.
            </seg>
            <seg n="976a68b8">
              Jag har aktualiserat frågan i Yttrandefrihetskommittén eftersom
              jag är ledamot i den, men på grund av tidsförhållandena är det
              inte längre troligt att kommittén kommer att hinna utreda frågan.
              Jag lyfte upp den när kommittén startade för flera år sedan, och
              vi kommer troligtvis i kommittén att få begära ytterligare tidsfrist
              för att bara klara grundlagsmodellen för tryck- och yttrandefriheten.
              Det är alltså näst intill omöjligt att vi skulle hinna med en
              så komplicerad fråga som denna i Yttrandefrihetskommittén.
            </seg>
            <seg n="68496f2d">
              Vi socialdemokrater anser därför att riksdagen ska ge regeringen
              till känna att regeringen i lämpligt sammanhang bör utöka skyddet
              till att omfatta även anställda i offentligfinansierad privat
              verksamhet.
            </seg>
          </u>
          <note n="ec5daad2">
            Med detta sagt, herr talman, yrkar jag bifall till reservation
            2.
          </note>
          <note type="speaker" n="f2e4f3b1">
            Anf. 207 MIA SYDOW MÖLLEBY (V):
          </note>
          <u who="mia_sydow_molleby_80af82" xml:id="i-4cda4d30e12258fd-0" n="33bdd4e3" next="i-fad67864369698db-0">
            <seg n="aae2cd8c">
              Herr talman! I dag debatterar vi mycket viktiga frågor här i
              kammaren. Tryck- och yttrandefrihet är en del av själva grundvalarna
              för ett demokratiskt samhälle. Vi har en stark tradition i Sverige
              av att värna om rätten att uttala sig, och den som sprider yttranden
              har ett ansvar för vad man sprider, vilket bland annat kommer
              till uttryck i tryckfrihetsförordningen och yttrandefrihetsgrundlagen
              i paragrafen om hets mot folkgrupp.
            </seg>
          </u>
          <note n="dddc97b0">
            I diskrimineringslagen som gäller sedan den 1 januari 2009 finns
            könsöverskridande identitet eller uttryck med som diskrimineringsgrund.
            Det är dags att transpersoner inkluderas av hetslagstiftningen.
            Förändringar i tryckfrihetsförordningen och yttrandefrihetsgrundlagen
            behövs på det området.
          </note>
          <u who="mia_sydow_molleby_80af82" xml:id="i-fad67864369698db-0" n="33bdd4e3" prev="i-4cda4d30e12258fd-0">
            <seg n="8e033374">
              Jag vill precis som Phia ta upp frågan om meddelarfrihet för
              offentligt anställda. Den meddelarfriheten utgör en mycket viktig
              del av den svenska yttrandefriheten. Anställda inom offentlig
              verksamhet har tystnadsplikt i fråga om enskildas ekonomiska och
              personliga förhållanden. Det är viktigt för allas tilltro till
              den offentliga verksamheten, och alla arbetstagare informeras
              mycket noggrant om den sekretesslagstiftning som gäller. Samtidigt
              omfattas alla offentligt anställda av meddelarfriheten. Man har
              lyckats göra en avvägning.
            </seg>
            <seg n="0d455431">
              De anställda har grundlagsskyddad rätt att meddela uppgifter
              med syfte att sprida dessa i tryck, skrift eller i radio och tv.
              Myndigheter och andra offentliga organ får inte efterforska källan
              till sådana meddelanden. Vid missförhållanden på arbetsplatsen
              kan alltså varje offentligt anställd person offentliggöra uppgifter
              om detta.
            </seg>
            <seg n="94f7f544">
              Precis som var uppe i föregående anförande har andelen anställda
              i offentligfinansierad verksamhet som numera bedrivs av privata
              företag ökat, och ökat drastiskt, under den borgerliga regeringsperioden.
              Tusentals anställda i skattefinansierad verksamhet inom exempelvis
              vård, skola, omsorg och arbetsförmedlingsverksamhet har bytt arbetsgivare
              från kommuner, landsting och stat till privata företag.
            </seg>
            <seg n="49c72a19">
              En konsekvens av detta och den snabba omvandlingen är att anställda
              som går över från offentlig till privat anställning mister sin
              meddelarfrihet och skyddet mot efterforskning och repressalier.
              I stället gäller tystnads- och lojalitetsplikt gentemot arbetsgivaren.
              Bristande lojalitet kan utgöra saklig grund för uppsägning.
            </seg>
            <seg n="2482c13f">
              Ur de anställdas synvinkel är det ett stort och växande problem.
              I dag är till exempel mer än en fjärdedel av Kommunals medlemmar
              privatanställda och saknar därmed det skydd meddelarfriheten ger,
              trots att de har precis samma arbetsuppgifter som de tidigare
              hade som offentliganställda.
            </seg>
            <seg n="646e467d">
              Inskränkningen av meddelarfriheten för det ökande antalet privatanställda
              i offentligfinansierad verksamhet innebär ett demokratiskt underskott.
              Mediernas och allmänhetens möjligheter att få insyn i hur skattepengar
              används minskas. Medborgarna har rätt att ställa krav på genomskinlighet
              i gemensamt finansierad verksamhet. De anställdas möjligheter
              att slå larm när verksamheter inte fungerar är en viktig del i
              kvalitets- och patientsäkerhetsarbetet.
            </seg>
            <seg n="028333da">
              Det förekommer att kommuner och landsting beslutar om ett visst
              skydd för personalens meddelarfrihet när man går ut i upphandlingar,
              men avtalen ser olika ut i olika delar av landet. Det är inte
              rimligt att personalens möjligheter att utan risk för repressalier
              berätta om missförhållanden i verksamheterna ser helt olika ut
              i olika delar av landet. Bristen på en nationell lagstiftning
              om meddelarskydd har lett till att det inom en och samma kommun
              kan råda flera parallella regelverk. Det är orimligt att det ska
              vara så, och det är dessutom oklart vilken juridisk status de
              lokalt tecknade avtalen om meddelarfrihet och efterforskningsförbud
              har.
            </seg>
            <seg n="d437ed43">
              För Vänsterpartiet är det självklart att det ska finnas en enhetlig
              lagstiftning som säkerställer samma regler för personalens meddelarfrihet
              i alla verksamheter som finansieras med skattemedel, oavsett om
              driften är offentlig eller privat.
            </seg>
            <seg n="65c90a0f">
              Det är svåra avvägningar. Man har klarat av att göra det vad
              gäller skydd för personer och vad gäller sekretesslagstiftning,
              och det måste gå att göra även vad gäller företagshemligheter.
            </seg>
            <seg n="4e60663f">
              Trots att vi i dag har en meddelarfrihet som gäller fullt ut
              i offentliga verksamheter förekommer det tyvärr försök att tysta
              arbetstagare genom hänvisning till såväl sekretesslagen som lojalitetskrav.
              Tyvärr finns det exempel på offentliga arbetsgivare som förbjudit
              arbetstagare att tala med medierna och som har som rutin att tala
              om att arbetstagarna ska rapportera mediekontakter till sin chef.
              Det har också uppdagats att det finns offentliga arbetsgivare
              som över huvud taget inte är medvetna om att det är förbjudet
              att efterforska källor. Den grundlagsskyddade meddelarfriheten
              är inte mycket värd om arbetstagare inte känner till den, och
              efterforskningsförbudet kan inte heller följas om arbetsgivarna
              inte känner till den delen av lagen.
            </seg>
            <seg n="be19dfdf">
              En skyldighet för offentliga arbetsgivare att informera samtliga
              anställda om meddelarfriheten måste därför införas. Skyldigheten
              bör även utvidgas till att gälla för privata utförare av skattefinansierad
              verksamhet så snart en sådan lagstiftning om meddelarfrihet i
              dessa verksamheter införts.
            </seg>
          </u>
          <note n="664efbf1">
            Jag vill därmed yrka bifall till reservationerna 1 och 2.
          </note>
          <note type="speaker" n="9918c09f">
            Anf. 208 KAJSA LUNDERQUIST (M):
          </note>
          <u who="unknown" xml:id="i-621fc6127c568ed0-13" n="93e2e52a">
            <seg n="58d55518">
              Herr talman! Få saker är mer grundläggande för ett demokratiskt
              samhälle än principen att göra styrningen öppen och tillgänglig.
              Makthavarna måste kunna granskas och kritiseras av medier och
              allmänhet. Det eller de som inte tål dagens ljus hör därför inte
              hemma i ett öppet, demokratiskt samhälle. Yttrandefriheten är
              central i vår demokrati, och detta understryks även i tryckfrihetsförordningen
              och yttrandefrihetsgrundlagen där det bland annat skyddas av meddelarskyddet.
            </seg>
            <seg n="ab7a2e1c">
              Meddelarskyddet innebär rätten att anonymt anskaffa och lämna
              upplysningar om uppgifter som normalt sett är sekretessbelagda
              med avsikten att offentliggöra dessa i medier. Myndigheter och
              andra allmänna organ får inte efterforska meddelarens identitet,
              förhindra själva överlämnandet eller vidta repressalier mot denne.
              Meddelarskyddet är dock förknippat med vissa begränsningar för
              upplysningar som gäller till exempel förräderi, spioneri och brott
              mot rikets säkerhet. Dessa undantag regleras i TF, YGL och i brottsbalken.
            </seg>
            <seg n="2efb3256">
              Oppositionen har lagt ett antal motioner vars gemensamma syfte
              är att meddelarskyddet även ska omfatta anställda inom offentligfinansierad
              privat verksamhet, till exempel inom vård, skola och omsorg. Den
              huvudsakliga anledning som anförs är att utan detta utökade meddelarskydd
              skulle dessa anställda sakna möjlighet att påtala och korrigera
              brister, problem eller fel i verksamheten.
            </seg>
            <seg n="70803094">
              Självklart måste alla anställda inom vård, skola och omsorg ha
              möjligheten till att kommentera, kritisera och påkalla brister
              i verksamheten. Detta ska inte vara unikt bara för dem inom offentlig
              verksamhet. Tvärtom måste det självfallet även omfatta anställda
              inom motsvarande verksamhet i privat regi.
            </seg>
            <seg n="c8dacf88">
              Alla anställda, oavsett verksamhet, driftsform, finansieringsform,
              storlek, geografisk placering eller ägandeförhållande, måste ha
              rätt och möjlighet till att kommentera, kritisera och påkalla
              brister i verksamheten till ledning, styrelse eller ägare eller
              till journalist och författare.
            </seg>
            <seg n="1d3cb1d8">
              Frågan är dock om lagstiftning är rätt väg att gå. Det finns
              mycket som skiljer privata och offentliga verksamheter åt. Till
              exempel finns det i privat verksamhet ett skydd för företagshemligheter
              som inte bör omfattas av meddelarskyddet.
            </seg>
            <seg n="fd0260c3">
              Frågor som rör frihet och demokrati är mycket viktiga för oss
              moderater. Yttrandefriheten måste alltid följa sin samtid, och
              därför kan inga beslut vara huggna i sten för all framtid. Jag
              vill påpeka att denna debatt handlar om utskottets arbete i relation
              till redan lagda motioner och behandlingen av dessa.
            </seg>
            <seg n="e8eb11ba">
              Framtida samhällsutveckling kan innebära behov av förnyad debatt.
              Sådan förnyelse och behovsanpassning är också central för Moderaterna
              som parti. Under det senaste decenniet har vi som parti genomgått
              en historisk förnyelse, men förnyelsen fortsätter ändå med oförminskad
              styrka, för den som tror att förnyelse bara är en fas eller en
              enkelriktad företeelse tror fel. Förnyelse handlar om att följa
              med och påverka samtiden, inte om att nostalgiskt drömma sig tillbaka
              till fornstora dagar.
            </seg>
            <seg n="8b0dd653">
              Jag nämner detta eftersom vårt parti i höst kommer att fatta
              beslut om ett nytt politiskt handlingsprogram. Innehållet är naturligtvis
              inte fastställt än, men det är inte uteslutet att beslut kommer
              att fattas som på något sätt berör dagens debatt. När och om detta
              sker finns det all anledning att återkomma i berörda frågor. Därför
              vill jag inte föregripa höstens beslut genom spekulationer eller
              antaganden. Dagens debatt handlar om utskottets arbete i relation
              till redan framlagda motioner och behandlingen av dessa, ingenting
              annat.
            </seg>
            <seg n="93b63c80">
              Herr talman! Det finns tre huvudsakliga problem med motionerna.
              Skillnaden mellan offentliga och privata verksamheter är nämligen
              inte försumbar. Justitieminister Beatrice Ask berörde detta i
              ett svar på en skriftlig fråga den 14 december 2010.
            </seg>
            <seg n="8e6273ff">
              För det första: I vissa företag med stark anknytning till det
              allmänna gäller samma meddelarskydd som för offentligt anställda.
              För anställda i dessa företag gäller dessutom från 1 januari i
              år ett förstärkt meddelarskydd, eftersom det nu föreligger straffansvar
              för arbetsgivare som överträder förbuden mot efterforskning och
              repressalier.
            </seg>
            <seg n="49f057da">
              För det andra: Frågan har utretts tidigare, men de framlagda
              förslagen har kritiserats av remissinstanserna. Dels skulle ett
              förstärkt lagstiftat skydd strida mot principen om att avtal,
              i det här fallet om tystnadsplikt, ska hållas, dels skulle ett
              förstärkt skydd kunna skada samarbete och lojalitet inom företagen
              samt deras konkurrenskraft.
            </seg>
            <seg n="ae05be04">
              För det tredje framhålls att kommuner som sluter avtal med privata
              aktörer även åläggs det yttersta ansvaret för verksamheten. Sådana
              avtal ska beakta intresset av allmän insyn i hur verksamheten
              utförs. Det bör därför övervägas om sådana avtal bör innehålla
              motsvarande meddelarskydd som det som framgår av TF och YGL. Offentlig
              verksamhet som bedrivs i privaträttslig form underkastas även
              kontroll av den statliga tillsynen. Bland annat har Statens skolinspektion
              tillsyn över att fristående skolor följer gällande regelverk.
            </seg>
            <seg n="565ab474">
              Sammanfattningsvis, herr talman, föreligger åtminstone tre skäl
              till att avslå motionärernas yrkanden: Meddelarfriheten i den
              privata regin har redan förstärkts. Tunga remissinstanser ogillar
              ett lagstiftningsalternativ. Och det står kommunerna fritt att
              i avtal mellan kommun och utförare skriva in meddelarskyddet.
              Utöver detta finns dessutom statlig tillsyn av verksamhet, oberoende
              av driftsform och finansiering.
            </seg>
            <seg n="00641469">
              Med detta yrkar jag bifall till utskottets förslag.
            </seg>
          </u>
          <note type="speaker" n="0368d7b4">
            Anf. 209 PHIA ANDERSSON (S) replik:
          </note>
          <u who="phia_andersson_8bd6a4" xml:id="i-bc18a0b967a9a6d6-1" n="fbd9a713">
            <seg n="2228c3af">
              Herr talman! 46 000 anställda har de senaste fem åren övergått
              från offentlig till privat regi. Det är inte så att det är för
              de privatanställda som vi har förstärkt meddelarskyddet. Det var
              för kommunala bolag.
            </seg>
            <seg n="d27774d4">
              Vi socialdemokrater ville i vår reservation ge regeringen till
              känna att man bör se över den här frågan. Då hade det väl ändå
              varit som att slå in en öppen dörr, eftersom ni moderater själva
              har haft en utredning och kommunstyrelsens ordförande i Helsingborg
              är den som har lett en arbetsgrupp och har tittat på just det
              som du nämner. Det kommunala handlingsprogrammet ska ju ni moderater
              diskutera nu under Sverigedagarna i maj och klubba på partistämman
              i höst. Hade det ändå inte varit som att slå in en öppen dörr
              att gå med på att regeringen vid lämpligt tillfälle, precis som
              det står i reservationen, skulle se över de privatanställdas meddelarskydd?
            </seg>
          </u>
          <note type="speaker" n="42ae499a">
            Anf. 210 KAJSA LUNDERQUIST (M) replik:
          </note>
          <u who="unknown" xml:id="i-621fc6127c568ed0-14" n="93e2e52a">
            <seg n="82f6839a">
              Herr talman! Som jag redan har sagt gäller meddelarskyddet även
              för anställda i kommunala bolag och i stiftelser och föreningar
              som omfattas av reglerna om handlingsoffentlighet och sekretess.
            </seg>
            <seg n="734b91e0">
              Vad gäller det arbete som nu pågår inom Moderaterna är det, precis
              som jag nämnde, ingenting som jag vill föregripa i dagens debatt.
              Det stämmer att debatt förekommer inom Moderaterna. Förslaget
              ska nu gå ut på remiss, och vi ska fatta beslut till hösten. Men
              det är ju inte Moderaternas interna politik som vi diskuterar
              här i dag, utan det handlar om de motioner som ligger framför
              oss.
            </seg>
            <seg n="be152b84">
              Den offentliga insynen försvinner inte på grund av att en kommun
              lägger ut verksamhet på entreprenad. Tvärtom bibehåller kommunen
              det yttersta ansvaret som huvudman. I de avtal som man då sluter
              med entreprenörer och företag är det rimligt att man då skriver
              in ett meddelarskydd så att även dessa privata aktörer omfattas.
            </seg>
          </u>
          <note type="speaker" n="e2830430">
            Anf. 211 PHIA ANDERSSON (S) replik:
          </note>
          <u who="phia_andersson_8bd6a4" xml:id="i-bc18a0b967a9a6d6-2" n="fbd9a713">
            <seg n="7a0a0481">
              Herr talman! Det är så att jurister har sagt att de där avtalen
              är underordnade lojalitetsplikten, att man inte får röja affärshemligheter.
              Kan ett företag påvisa att det har skadat dess konkurrenskraft
              blir den anställde troligtvis uppsagd. Om man tystar i privat
              verksamhet är det kanske inte så konstigt.
            </seg>
            <seg n="42c6b5db">
              Vi från Socialdemokraterna, Vänsterpartiet och Miljöpartiet har
              reserverat oss och sagt att riksdagen ska ge regeringen till känna
              att regeringen i lämpligt sammanhang bör utöka skyddet till att
              omfatta även anställda i offentligt finansierad privat verksamhet.
              Jag förstår inte hur det kan vara att gå händelserna i förväg
              när man redan på partistämman ska fatta ett beslut i den här riktningen.
              Varför skulle ni inte kunna tillgodose att det här tillkännages
              för regeringen, när ni ändå är inne på samma tankegång?
            </seg>
          </u>
          <note type="speaker" n="7d8e16d5">
            Anf. 212 KAJSA LUNDERQUIST (M) replik:
          </note>
          <u who="unknown" xml:id="i-621fc6127c568ed0-15" n="93e2e52a">
            <seg n="fd54f059">
              Herr talman! Jag tycker att det är intressant när man lyfter
              argumentet att jurister har uttalat sig om att de här avtalen
              inte kommer att gå före företagshemligheter och liknande. Det
              är naturligtvis ingenting som vi kan stå och spekulera kring här
              i Sveriges riksdag. Något avgörande om hur det verkligen fungerar
              kommer ju inte förrän det finns ett avgörande i domstol.
            </seg>
            <seg n="b19f1486">
              Jag tycker även att det är intressant att Socialdemokraterna
              verkar lite splittrade i synen på yttrandefrihet. Man vill gärna
              utöka meddelarskyddet inom den privata vården samtidigt som man
              gärna vill förbjuda och begränsa twittrande och liknande för riksdagsledamöter.
              Vän av ordning kan undra hur det går ihop.
            </seg>
          </u>
          <note type="speaker" n="4e93aff8">
            Anf. 213 KARIN GRANBOM ELLISON (FP):
          </note>
          <u who="karin_granbom_1f4a4d" xml:id="i-aea01ae93524c20e-0" n="7ba812a1">
            <seg n="4318a2e6">
              Herr talman! I Sverige har vi en lång tradition av tryck- och
              yttrandefrihet. I själva verket var vi först i världen med en
              lagstiftning om tryckfrihet när riksdagen år 1766 antog den svenska
              tryckfrihetsförordningen.
            </seg>
            <seg n="57931b10">
              Tryck- och yttrandefrihet allena ger inte demokrati men är oumbärligt
              för att granska och begränsa makt. Tryck- och yttrandefrihet handlar
              dock inte bara om att hålla makten på mattan. Det handlar också
              om att ge ett skydd för att kunna diskutera, kritisera och främja
              i princip vad det må vara, allt från religiösa och politiska uppfattningar
              till vetenskap, konst och livsstilar. Högt i tak främjar idéutvecklingen
              i vårt samhälle.
            </seg>
            <seg n="9024669e">
              Debatten om tryck- och yttrandefrihet är på inget sätt en 1700-talsdebatt.
              Debatten rör en lagstiftning som förändras och frihet som ifrågasätts
              och måste försvaras. Exempel på att lagstiftningen förändras är
              de ändringar som gjordes i TF och YGL vid årsskiftet. Och Alliansen
              har drivit fram ökad yttrandefrihet genom att vi i höstas kunde
              rösta för ett avskaffande av filmcensuren för vuxna.
            </seg>
            <seg n="d5f35806">
              Apropå ifrågasättande av yttrandefrihet och försvar av densamma
              har Sverige vid en internationell utblick en unik lagstiftning
              om yttrandefrihet. Variationerna i världen är enorma, men också
              skillnaderna mellan EU-länderna är stora när det gäller det fria
              ordet. Det bör vi ha i minne när yttrandefrihet kommer upp i EU-diskussioner.
            </seg>
            <seg n="50fcc880">
              Här hemma publicerades nyligen en undersökning gjord på uppdrag
              av Tidningsutgivarna som visar på tendenser bland riksdagsledamöter
              till en striktare syn på yttrandefrihet. Spontanitet kan lätt
              ge upphov till att välja något annat vällovligt syfte på bekostnad
              av yttrandefriheten. Förhoppningsvis är det det som avspeglas
              i undersökningen. Att göra ändringar i grundlagen kräver emellertid
              mycket noggranna överväganden. Frihet är likt luft, det vill säga
              något som lätt kan tas för givet, men saknas det är det klart
              besvärande.
            </seg>
            <seg n="e88cb9cf">
              Överväganden om tryck- och yttrandefrihet görs just nu i den
              parlamentariska Yttrandefrihetskommittén. I betänkandet vi behandlar
              i dag finns två reservationer, en om meddelarskydd i offentligfinansierad
              privat verksamhet och en om hets mot folkgrupp. Utskottet föreslår
              att båda ska avslås med motiveringen att frågorna kan komma att
              tas upp av Yttrandefrihetskommittén. Vi i majoriteten vill invänta
              kommitténs arbete och resultat.
            </seg>
            <seg n="294a7ee6">
              När det gäller frågan om förstärkningar i meddelarskyddet för
              verksamheter som bedrivs i privat regi med offentliga medel, exempelvis
              friskolor och vårdverksamhet, är vi i Folkpartiet öppna för lagskärpningar.
              Frågan är dock komplicerad och behöver utredas. Eftersom ärendet
              ligger inom ramen för Yttrandefrihetskommitténs arbete menar vi
              i Folkpartiet att det vore välkommet om kommittén har möjlighet
              att titta på frågan och presentera ett genomtänkt underlag. Därtill
              uppmanar vi kommuner och landsting att i samband med upphandlingar
              och entreprenader ställa krav på att personalen får meddelarfrihet
              i den upphandlade verksamheten och att efterforskningsförbud skrivs
              in i avtalen.
            </seg>
            <seg n="1873d313">
              Jag läste här i veckan i Dagens Nyheter att Moderaterna kommer
              att behandla ett förslag till partiets kommunala handlingsprogram
              som uppmärksammar behovet av mer likvärdiga villkor för meddelarskyddet
              i offentlig verksamhet och i privat verksamhet som finansieras
              av skattemedel. Kajsa Lunderquist har också öppnat för förändringar
              på området i talarstolen i dag. Det är förstås glädjande om det
              betyder att Moderaterna tar ett steg åt Folkpartiets håll där
              vi ser behov av förstärkningar av meddelarskyddet.
            </seg>
            <seg n="be39eddd">
              När det gäller frågan om att utvidga bestämmelsen om hets mot
              folkgrupp så att den också ska omfatta könsidentitet anser vi
              i Folkpartiet att det kan vara en god ordning att låta Yttrandefrihetskommittén
              tänka igenom även denna fråga. Jag och Folkpartiet ser fram emot
              att följa kommitténs arbete, och vi hoppas få tankematerial som
              riksdagen kan återkomma till.
            </seg>
            <seg n="807e6a64">
              Med det sagt yrkar jag bifall till förslaget i betänkandet.
            </seg>
          </u>
          <note type="speaker" n="e9b62de2">
            Anf. 214 PHIA ANDERSSON (S) replik:
          </note>
          <u who="phia_andersson_8bd6a4" xml:id="i-bc18a0b967a9a6d6-3" n="fbd9a713">
            <seg n="58447337">
              Herr talman! Här nämns Yttrandefrihetskommittén. Jag var den
              person som lade fram förslaget att titta på frågan om meddelarskyddet
              inom ramen för Yttrandefrihetskommittén. Nu har vi hållit på i
              flera år, och vi tittar fortfarande på grundlagsmodeller vad gäller
              tryck- och yttrandefrihet. Vi har försökt att ta fram tre nya
              modeller. Yttrandefrihetskommitténs tidsfrist går ut i december
              i år. Då ska vi samtidigt titta på hela gamla TF och YGL. Vi vet
              att vi har ingen tid för det.
            </seg>
            <seg n="a50081f8">
              Jag tittade på en intervju med Jan Björklund. Han påtalade att
              reglerna för meddelarskyddet behöver ses över i fråga om offentlig
              verksamhet som övergår i privat regi, till exempel friskolor.
              I intervjun påtalades det att man här i kammaren har sagt nej
              till sådana förslag i tidigare debatter. Då sade partiledaren
              för Folkpartiet: Man kan tänka om ibland eller hur?
            </seg>
            <seg n="63ee122b">
              Hur hade det varit om ni hade gjort det i dag och gett regeringen
              frågan till känna? Då skulle det kunna bli ett tilläggsdirektiv
              och en längre tidsfrist i Yttrandefrihetskommittén om ni vill
              att frågan ska lösas där. Det har jag velat i flera år. Men det
              är inte möjligt. Kan ni tänka er att gå med på att ge regeringen
              frågan till känna?
            </seg>
          </u>
          <note type="speaker" n="b4c0dcdf">
            Anf. 215 KARIN GRANBOM ELLISON (FP) replik:
          </note>
          <u who="karin_granbom_1f4a4d" xml:id="i-aea01ae93524c20e-1" n="7ba812a1">
            <seg n="764ff611">
              Herr talman! Det är ingen hemlighet att folkpartister och liberaler
              sätter högt värde på det fria ordet. Vi menar att ett starkt meddelarskydd
              är viktigt, och vi är beredda att titta närmare på denna fråga.
            </seg>
            <seg n="55650b37">
              Jag och Folkpartiet hoppas att ni inom Yttrandefrihetskommittén
              har möjlighet att titta på frågan och lägga fram ett underlag.
              Vi är beredda att invänta det arbetet och se vad det ger för resultat.
              Vi menar att frågan är komplex, och det måste börja tänkas kring
              frågan. Vi tycker att det är en klok ordning att se vilket arbete
              Yttrandefrihetskommittén kan påbörja.
            </seg>
          </u>
          <note type="speaker" n="b7b32469">
            Anf. 216 PHIA ANDERSSON (S) replik:
          </note>
          <u who="phia_andersson_8bd6a4" xml:id="i-bc18a0b967a9a6d6-4" n="fbd9a713">
            <seg n="33fb4ea0">
              Herr talman! Jag behöver inte säga det en gång till: Den tiden
              finns inte. Det krävs en insats.
            </seg>
            <seg n="2f35f005">
              Yttrandefrihet är viktigt, men ibland behöver man ta ansvar för
              sina yttranden. Man kan inte som partiledare säga att det är en
              viktig fråga, och sedan när det finns en chans att göra någonting
              inte göra något.
            </seg>
            <seg n="5b739356">
              Har ni för avsikt att lägga fram ett tilläggsdirektiv till Yttrandefrihetskommittén
              och utöka tidsfristen så att även den frågan kan belysas? Är det
              er avsikt?
            </seg>
          </u>
          <note type="speaker" n="fdd5a99b">
            Anf. 217 KARIN GRANBOM ELLISON (FP) replik:
          </note>
          <u who="karin_granbom_1f4a4d" xml:id="i-aea01ae93524c20e-2" n="7ba812a1">
            <seg n="8a681c13">
              Herr talman! Jag kan inte svara på frågan om tilläggsdirektiv.
              Det är inte jag som avgör det. Vi har i alla fall i detta betänkande
              sagt att vi skulle välkomna om Yttrandefrihetskommittén tittar
              på frågan. Det tycker jag är ett steg i rätt riktning för att
              få frågan utredd.
            </seg>
          </u>
          <note type="speaker" n="14f49055">
            Anf. 218 PER-INGVAR JOHNSSON (C):
          </note>
          <u who="per-ingvar_johnsson_9ad870" xml:id="i-208afc43f4ba45c0-0" n="ee4d6fef">
            <seg n="c8ad0678">
              Herr talman! Tryck- och yttrandefrihet har och ska ha en stark
              ställning i svensk lagstiftning. Teknik- och organisationsförändringar
              har skapat ett behov av översyn av lagstiftningen. I oktober 2010
              avlämnade Yttrandefrihetskommittén sitt delbetänkande Ny yttrandefrihetsgrundlag
              ? En viktig del i detta är att skapa ett mer teknikoberoende grundlagsskydd
              för tryck- och yttrandefriheten. Förslaget innehåller tre alternativa
              modeller till den nuvarande lagstiftningen.
            </seg>
            <seg n="e3645fea">
              Kommittén vill stimulera till en bred diskussion om det framtida
              skyddet för tryck- och yttrandefriheten. Kommittén kommer att
              fortsätta sitt arbete. Vi i Centerpartiet kommer att aktivt delta
              i arbetet för att slå vakt om tryck- och yttrandefriheten.
            </seg>
            <seg n="2beceea5">
              Det betänkande vi nu behandlar gäller motioner från den allmänna
              motionstiden i höstas inom området tryck- och yttrandefrihet.
              Meddelarfriheten och förbud mot repressalier mot dem som i offentlig
              verksamhet lämnar ut uppgifter har i svensk rätt en stark ställning.
              Detta gäller också för dem som i privatdriven verksamhet arbetar
              med myndighetsutövning. När det gäller motionsyrkanden om meddelarfrihet
              för anställda inom offentligfinansierad privatdriven verksamhet
              hänvisar vi i konstitutionsutskottet till det fortsatta arbete
              som pågår i Yttrandefrihetskommittén. Vi öppnar på detta sätt
              för att skapa en lagstiftning om meddelarfrihet också i offentligfinansierade
              privatdrivna verksamheter.
            </seg>
            <seg n="efdfc5ed">
              Liksom några motionärer har jag vid ett antal tillfällen reagerat
              mot att uppgifter från sekretessbelagda förundersökningar i brottmål
              har läckt ut och publicerats i medier. I vissa fall har det varit
              på ett sådant sätt att det kan bedömas påverka rättsprocessen.
              Människor kan i en del fall ha känt sig dömda i förväg på grund
              av dessa läckor. Konstitutionsutskottet konstaterar att meddelarfriheten
              i de fallen inte är begränsad annat än i vissa speciella fall.
              Det finns ett så kallat rakt skaderekvisit som innebär att meddelarfrihet
              gäller om det inte visats att syftet med läckan varit att vålla
              någon form av skada. Konstitutionsutskottet har nöjt sig med det
              konstaterandet i betänkandet.
            </seg>
            <seg n="9942ad65">
              Jag vill också kommentera motionen om förstärkt valfrihet när
              det gäller tv-utbud via kabel. Här har vi redan en lagstiftning
              på gång genom en proposition om ett tillägg i lagen om elektronisk
              kommunikation. Den föreslås träda i kraft den 1 juli i år. Det
              skulle innebära att en operatör kan förpliktas att mot ersättning
              ge en annan operatör gemensamt utnyttjande av ledningar i ett
              kommunikationsnät. Syftet är att skapa den förbättrade valfrihet
              mellan olika kabelföretag och operatörer som efterlyses i motionen.
              Konstitutionsutskottet har avstyrkt motionen eftersom vi ser att
              syftet är på väg att uppfyllas.
            </seg>
          </u>
          <note n="ddd2063a">
            Slutligen vill jag yrka bifall till förslaget i konstitutionsutskottets
            betänkande om tryck- och yttrandefrihet.
          </note>
          <note type="speaker" n="cc3d3996">
            Anf. 219 TUVE SKÅNBERG (KD):
          </note>
          <u who="tuve_skanberg_e406a8" xml:id="i-30ac5ccd5f4cb082-0" n="3ff51676" next="i-0df4f14d79f9b98c-0"/>
          <note n="e06c0735">
            Herr talman! Jag börjar med att yrka bifall till förslaget i
            utskottets betänkande.
          </note>
          <u who="tuve_skanberg_e406a8" xml:id="i-0df4f14d79f9b98c-0" n="3ff51676" prev="i-30ac5ccd5f4cb082-0">
            <seg n="9a114809">
              Tidigare representanter för allianspartierna har motiverat majoritetens
              ställningstagande ur olika aspekter när det gäller motioner som
              betänkandet tar upp, exempelvis meddelarskyddet. Det är så långt
              vi har kommit i dag. Vi får se hur långt vi kommer i framtiden.
              Vi vill att frågan ska belysas och bearbetas ytterligare.
            </seg>
            <seg n="c6ce68dc">
              Jag vill fokusera på en fråga som vi inte har talat så mycket
              om i den här debatten. Det är Vänsterpartiets motion om en lagändring
              som innebär att könsidentitet, det vi i dagligt tal kallar för
              transpersoner, skulle inkluderas i 7 kap. 4 § i tryckfrihetsförordningen
              om hets mot folkgrupp.
            </seg>
            <seg n="51601d9c">
              Vi i utskottsmajoriteten avslår motionen. De personer som ingår
              i beteckningen transpersoner är givetvis lika skyddsvärda som
              alla andra människor. Även om det förekommer hetspropaganda mot
              transpersoner som grupp är det nu inte visat att sådan hets skulle
              ha skett på ett sådant sätt och i sådan omfattning att det motiverar
              ytterligare begränsningar i yttrandefriheten. Förslaget handlar
              ju om att begränsa yttrandefriheten. Att begränsa yttrandefriheten
              är en grannlaga uppgift. Skälen måste vara överväldigande för
              att man ska vilja göra det. Vi har ännu inte kommit så långt att
              vi ser att det är absolut nödvändigt.
            </seg>
            <seg n="93bb7082">
              En viktig skillnad är att diskrimineringslagen handlar om diskriminering
              av enskilda personer, medan hetslagstiftningen handlar om hets
              mot grupper, alltså kollektivt bestämda folkgrupper. Yttrandefrihetskommitténs
              arbete pågår. Vi tror och hoppas att det är möjligt att frågan
              om hets mot transpersoner kan få belysning genom kommitténs arbete.
              Det är med den motiveringen som det inte är aktuellt att nu tillmötesgå
              motionens krav.
            </seg>
          </u>
          <note n="098a04c7">
            En ny diskrimineringslag som trädde i kraft den 1 januari 2009
            skyddar mot diskriminering på grund av kön, könsöverskridande
            identitet eller uttryck, etnisk tillhörighet, religion eller annan
            trosuppfattning, funktionshinder, sexuell läggning eller ålder.
            Där inkluderas transpersoner.
          </note>
          <note type="speaker" n="71f20ee8">
            Anf. 220 MIA SYDOW MÖLLEBY (V) replik:
          </note>
          <u who="mia_sydow_molleby_80af82" xml:id="i-655e5e17699c4158-1" n="33bdd4e3">
            <seg n="60b07e85">
              Herr talman! Jag hörde Tuve Skånberg anföra att det är möjligt
              att det pågår hets mot transpersoner, men att det inte har varit
              i så många fall och så stor omfattning att det föranleder förändringar
              i hetslagstiftningen. Då undrar jag hur många gånger Tuve anser
              att en grupp ska behöva utsättas för hets innan det kan bli föremål
              för översyn i lagen.
            </seg>
          </u>
          <note type="speaker" n="3a008166">
            Anf. 221 TUVE SKÅNBERG (KD) replik:
          </note>
          <u who="tuve_skanberg_e406a8" xml:id="i-49517e4ede695e91-0" n="3ff51676">
            <seg n="69dbe00f">
              Herr talman! Lika många gånger som till exempel hets mot ålder
              att man är yngre eller äldre hets mot handikapp, ett avvikande
              utseende, funktionsnedsättning eller något annat som gör att en
              grupp människor utmärker sig. Det är svårt att säga exakt. Det
              är aldrig acceptabelt att någon diskrimineras eller hetsas mot
              på grund av ett annorlunda beteende, en funktionsnedsättning eller
              en vald livsstil. Det är inte något som vi vill se. Det är något
              som lagen fördömer.
            </seg>
            <seg n="0fe45147">
              När det gäller att det ska föras in så att det begränsar yttrandefriheten
              har vi hittills gjort avvägningen att problemet inte är så uttalat.
            </seg>
          </u>
          <note type="speaker" n="c9b15406">
            Anf. 222 MIA SYDOW MÖLLEBY (V) replik:
          </note>
          <u who="mia_sydow_molleby_80af82" xml:id="i-655e5e17699c4158-2" n="33bdd4e3">
            <seg n="625e39d9">
              Herr talman! Det är ett ökande problem. Det är inte antalet gånger
              som är avgörande. Det handlar om hur vi ser på olika människor
              och olika grupper.
            </seg>
            <seg n="8b669f80">
              Hets mot folkgrupp omfattar ganska många olika saker, men inte
              lika många som diskriminering. Det är ändå inskrivet i diskrimineringslagen
              och det är vanligt förekommande. Det har varit ganska många våldsamma
              uttryck när det gäller transpersoner som har blivit utsatta just
              för att de är transpersoner. Att inte ta med hets mot folkgrupp
              i tryck- och yttrandefrihetssammanhang legitimerar beteendet det
              här är ingen skyddsvärd grupp.
            </seg>
            <seg n="b4b7f8c4">
              Jag vet inte om Tuve Skånberg har hört den tidigare diskussionen.
              Phia Andersson sitter med i kommittén och har tydligt uttalat
              att det inte finns tid att i den kommittén lyfta in ytterligare
              frågor. Jag undrar om det ändå inte skulle vara relevant med ett
              tillkännagivande i den här frågan.
            </seg>
          </u>
          <note type="speaker" n="bdbb5dbd">
            Anf. 223 TUVE SKÅNBERG (KD) replik:
          </note>
          <u who="tuve_skanberg_e406a8" xml:id="i-30ac5ccd5f4cb082-1" n="3ff51676" next="i-0df4f14d79f9b98c-1">
            <seg n="acbfd007">
              Herr talman! Att detta inte finns med i hetslagstiftningen skulle
              motivera hets, sade Mia Sydow Mölleby. Det kan jag inte förstå.
              Att Mia Sydow Mölleby inte nämner funktionshinder och det faktum
              att det inte finns med i hetslagstiftningen gör inte att jag kastar
              tillbaka att det skulle inbjuda till hets mot funktionshindrade.
              Det är ett skydd som är strängt och radikalt när man begränsar
              yttrandefriheten. Där är vi inte när det gäller transpersoner,
              åtminstone inte ännu, och vi hoppas att vi aldrig ska behöva komma
              dithän att ett ökat antal skulle motivera att hetsen blir så svår
              att den borde lyftas in.
            </seg>
          </u>
          <note n="a971bb7c">
            Anf. 224 HELENE PETERSSON i Stockaryd (S):
          </note>
          <u who="tuve_skanberg_e406a8" xml:id="i-0df4f14d79f9b98c-1" n="3ff51676" prev="i-30ac5ccd5f4cb082-1">
            <seg n="924a5827">
              Herr talman! Jag vill ta upp två av frågorna i betänkandet om
              yttrande- och tryckfrihet. Båda frågorna har varit uppe till debatt
              tidigare, både här i kammaren och i konstitutionsutskottet. Frågorna
              rör hets mot folkgrupp och rätten att välja tv-utbud.
            </seg>
            <seg n="248a635c">
              Frågan om att utvidga hetslagstiftningen till att även omfatta
              transpersoner eller personer med könsöverskridande identitet har
              diskuterats ända sedan lagen trädde i kraft 2003. Den fanns med
              även i propositionen som föregick beslutet. Lagen om hets mot
              folkgrupp är, precis som Tuve Skånberg säger, en inskränkning
              i yttrande- och tryckfriheten. Alla inskränkningar som riksdagen
              överväger i grundlagar ska vara mycket väl motiverade. Ändringarna
              ska vara påkallade till skydd för den personliga integriteten
              eller mänskliga rättigheter. Balansgången är mycket viktig. Yttrandefriheten
              ska alltid väga mycket tungt.
            </seg>
            <seg n="c7750dd3">
              Varför tycker vi, som i alla andra sammanhang värnar om och slåss
              för yttrandefriheten, att det är motiverat att införa könsöverskridande
              identitet i lagen? En av orsakerna är att i den nya diskrimineringslagen,
              som trädde i kraft den 1 januari 2009, finns könsöverskridande
              identitet som en diskrimineringsgrund.
            </seg>
            <seg n="eb7bb499">
              De som är tveksamma till en utvidgning har hävdat också i detta
              utskott att diskrimineringslagen är riktad mot enskilda individer
              och hetslagstiftningen mot grupper av människor.
            </seg>
            <seg n="9ec569cd">
              Utskottets majoritet säger sig inte ifrågasätta att personer
              med könsöverskridande identitet drabbas av hot, våld eller andra
              kränkningar på grund av just denna identitet. Men oftast är det
              mot en enskild individ och inte mot en grupp.
            </seg>
            <seg n="7ff56ad0">
              Herr talman! Klimatet i Sverige har hårdnat under de snart tio
              år som har gått sedan det fattades beslut om lagen. Även transpersoner
              som grupp råkar ut för hatpropaganda och hatrelaterade brott,
              och det känns mycket konstigt att inte denna grupp skulle inkluderas
              i lagen om hets mot folkgrupp.
            </seg>
            <seg n="95640f81">
              Förra året lyftes frågan in i Yttrandefrihetskommittén på initiativ
              av Ingvar Svensson, som tidigare representerade Kristdemokraterna
              i utskottet, och mig. Vi tog upp frågan med utredningens ordförande
              och övriga ledamöter tillsammans med ytterligare frågor det har
              här bland annat talats om meddelarskyddet som vi kände skulle
              kunna inrymmas inom den utredning som vi höll på med om en ny
              yttrandefrihetsgrundlag.
            </seg>
            <seg n="c441652f">
              Ett år har gått. Vi i utredningen har fram till december i år
              på oss att bli färdiga. Eventuellt skulle vi kunna tänka oss att
              få några månaders förlängning. Men de tydliga signaler som vi
              har fått i detta läge är att det inte finns utrymme för några
              sidofrågor.
            </seg>
            <seg n="e8e7b5a8">
              Det är riktigt att frågan inte är avfärdad. Men ska vi komma
              framåt i detta läge och få till stånd en förändring som kan träda
              i kraft vid nästa val bör riksdagen göra ett tillkännagivande
              och ge regeringen i uppdrag att antingen se över frågan enskilt
              eller ge tilläggsdirektiv till Yttrandefrihetskommittén.
            </seg>
            <seg n="abee4d1a">
              Jag tycker att utskottets majoritet glider undan frågan. Ni säger
              att ni är positiva, men ni vill inte ta de steg som krävs för
              att få till stånd en förändring.
            </seg>
            <seg n="2929cb53">
              Den andra frågan som jag vill ta upp är rätten att välja tv-utbud.
              Detta är inte heller någon ny fråga. Fortfarande är du som konsument
              väldigt låst i ditt tv-utbud om du bor i ett hus med kabel-tv.
              Hyresvärden tecknar ofta långa avtal som bakas in i hyran, och
              du som konsument kan inte påverka innehållet i utbudet ett enda
              dugg. Det är också svårt för små nischkanaler att över huvud taget
              komma in i kabelnäten eftersom nätägarna många gånger köper färdiga
              paket från ett begränsat antal mediehus som i sig kan betyda fler
              kanaler men som ändå begränsar ditt inflytande som konsument.
            </seg>
            <seg n="243a0ae2">
              Jag tycker att ni i utskottets majoritet kommer med motstridiga
              uppgifter när ni i ert ställningstagande skriver att det inte
              finns någon möjlighet att införa lagstiftning på området utöver
              de regler som redan finns i lagen om elektronisk kommunikation.
              Samtidigt noterar ni att regeringen i sin proposition Bättre elektroniska
              kommunikationer föreslår att det ska bli möjligt att besluta om
              att en operatör ska kunna förpliktas att mot marknadsmässig ersättning
              tillhandahålla en annan operatör i gemensamt utnyttjande av ledningarna
              i ett allmänt kommunikationsnät. Är inte detta lagstiftning? Jo,
              helt klart kommer det att bli en lag när det passerar kammaren.
              Den kanske är ett steg på vägen. Men lagen fordrar många uppfyllda
              kriterier för att bli tvingande. Det är en lagstiftning som nog
              har marknadens bästa för ögonen och inte konsumentens.
            </seg>
            <seg n="f338a3e1">
              Vi anser fortfarande att detta bör utredas vidare. Finns det
              utrymme för denna kommande lagstiftning bör det också finnas utrymme
              för att införa en samtrafiksskyldighet. Detta skulle stärka konsumenternas
              möjlighet att välja sitt eget tv-utbud samtidigt som det skulle
              stärka den fria åsiktsbildningen och gynna det demokratiska samhället.
            </seg>
            <seg n="fc87fa7b">
              I samband med att riksdagen antog den nya radio- och tv-lagen
              anförde regeringen att man avsåg att ge Myndigheten för radio
              och tv i uppdrag att följa den fortsatta utvecklingen i kabelnätet.
              Detta välkomnades förra året av utskottsmajoriteten.
            </seg>
            <seg n="085ff885">
              Det har nu gått ett år sedan riksdagen antog den nya lagen, och
              ännu har inte ett sådant uppdrag lämnats. Frågan är varför, och
              frågan är vilket intresse regeringen egentligen har för att öka
              inflytandet för konsumenterna i kabelnätet.
            </seg>
          </u>
          <note n="1663c828">
            Herr talman! Jag yrkar bifall till reservation 3.
          </note>
          <note n="9b47d0f4">
            Herr talman! Jag yrkar bifall även till reservation 4.
          </note>
          <note type="speaker" n="952e339e">
            Anf. 225 TUVE SKÅNBERG (KD) replik:
          </note>
          <u who="tuve_skanberg_e406a8" xml:id="i-30ac5ccd5f4cb082-2" n="3ff51676" next="i-0df4f14d79f9b98c-2">
            <seg n="267355a7">
              Herr talman! När det gäller att utvidga hetslagstiftningen vill
              jag fråga Helene Petersson om hon också tycker att det skulle
              vara motiverat att titta på sådant som funktionshinder och ålder,
              och om hon inte tycker det undrar jag varför.
            </seg>
          </u>
          <note n="84853f0f">
            Anf. 226 HELENE PETERSSON i Stockaryd (S) replik:
          </note>
          <u who="tuve_skanberg_e406a8" xml:id="i-0df4f14d79f9b98c-2" n="3ff51676" prev="i-30ac5ccd5f4cb082-2">
            <seg n="072de1c1">
              Herr talman! Man kan fundera på om ålder kan vara en grupp. Då
              skulle vi titta på alla tvååringar, alla fyraåringar och alla
              sexåringar. Jag ser att det är svårt.
            </seg>
            <seg n="545252e3">
              När det gäller funktionshindrade kanske man skulle fundera på
              det eftersom grupper av funktionshindrade kan råka ut för detta.
            </seg>
            <seg n="089a9c81">
              Men vad vi har sett är att just gruppen transpersoner är mycket
              utsatt i dag jämfört med hur det var för tio år sedan. Homosexuella
              omfattas redan av lagen. Den socialdemokratiska regeringen var
              också mycket tveksam att införa detta.
            </seg>
            <seg n="fd4872a9">
              Men Tuve Skånberg måste väl ändå hålla med om att vi har fått
              ett klimat som är mycket hårdare mot dessa grupper, speciellt
              grupper som har en annan sexuell läggning och en annan könsidentitet
              än vad gemene man har?
            </seg>
          </u>
          <note type="speaker" n="7b764ed9">
            Anf. 227 TUVE SKÅNBERG (KD) replik:
          </note>
          <u who="tuve_skanberg_e406a8" xml:id="i-30ac5ccd5f4cb082-3" n="3ff51676" next="i-0df4f14d79f9b98c-3">
            <seg n="74ed8738">
              Herr talman! Det är naturligtvis så att varken jag eller vi i
              majoriteten förnekar att detta har ökat och att det finns hets
              mot dessa grupper. Men det är en avvägningsfråga. När ska man
              säga att det nu tyvärr är dags att inskränka yttrandefriheten
              ytterligare? I dagsläget kan jag inte se att personer med funktionshinder,
              personer som blir retade för någonting som har att göra med hur
              de ser ut eller hur de uppför sig eller vad de inte kan göra skulle
              vara mer utsatta än just gruppen transpersoner. Om det ändras
              skulle det naturligtvis vara en faktor. Men jag kan inte se att
              man kan utestänga en grupp som till exempel funktionshindrade
              eller personer i en viss ålder. Om man börjar ta grupp efter grupp
              späder man ut hetslagstiftningen så att den till slut blir tandlös
              när fler och fler grupper omfattas.
            </seg>
          </u>
          <note n="b7f5afe2">
            Anf. 228 HELENE PETERSSON i Stockaryd (S) replik:
          </note>
          <u who="tuve_skanberg_e406a8" xml:id="i-0df4f14d79f9b98c-3" n="3ff51676" prev="i-30ac5ccd5f4cb082-3">
            <seg n="62b8dbd8">
              Herr talman! Min inställning är att man absolut inte ska acceptera
              någon form av hets mot någon form av grupp. Men frågan är ändå:
              Har inte just gruppen transpersoner kommit i fokus på ett helt
              annat sätt?
            </seg>
            <seg n="fc39dbc8">
              Jag är lite förvånad över att Tuve Skånberg inte fullföljer Ingvar
              Svenssons ställningstagande i denna fråga eftersom det faktiskt
              var han som lyfte in den i Yttrandefrihetskommittén. Men sedan
              har vi konstaterat att det här inte finns utrymme för några sidofrågor.
            </seg>
            <seg n="b247eb5a">
              Ska vi få en översyn av denna fråga och även av meddelarskyddet
              måste regeringen själv ta ett initiativ till att detta är något
              som man vill titta på eller också måste regeringen få ett tillkännagivande
              härifrån.
            </seg>
            <seg n="0291b182">
              Jag beklagar att majoriteten i utskottet inte ställer upp på
              detta för jag tror att det hade varit klokt att se över detta.
              Det kanske även hade varit klokt att se över funktionshindrade
              som grupp.
            </seg>
          </u>
          <note n="1cb50079">
            Överläggningen var härmed avslutad.
          </note>
          <note n="1971b1f6">
            17 § Bordläggning
          </note>
          <note n="86345b88">
            Anmäldes och bordlades
          </note>
          <note n="38387e40">
            18 § Anmälan om interpellationer
          </note>
          <note n="1a2cb45c">
            Anmäldes att följande interpellationer framställts
          </note>
          <note n="96eb3d37">
            den 26 april
          </note>
          <note n="6adb993d">
            Gunvor G Ericson
          </note>
          <note n="c0dc7a58">
            Maria Ferm
          </note>
          <note n="29901eee">
            den 27 april
          </note>
          <note n="d72b00af">
            Sven-Erik Bucht
          </note>
          <note n="897ed968">
            Wiwi-Anne Johansson
          </note>
          <note n="786b47a7">
            Interpellationerna redovisas i bilaga som fogats till riksdagens
            snabbprotokoll tisdagen den 3 maj.
          </note>
          <note n="5a493aa5">
            19 § Anmälan om frågor för skriftliga svar
          </note>
          <note n="8f665b87">
            Anmäldes att följande frågor för skriftliga svar framställts
          </note>
          <note n="96eb3d37">
            den 26 april
          </note>
          <note n="991e44b2">
            Christer Nylander
          </note>
          <note n="29901eee">
            den 27 april
          </note>
          <note n="68d85e61">
            Peter Hultqvist
          </note>
          <note n="d8fef342">
            Karin Åström
          </note>
          <note n="68d85e61">
            Peter Hultqvist
          </note>
          <note n="68d85e61">
            Peter Hultqvist
          </note>
          <note n="783dd63e">
            Lena Hallengren
          </note>
          <note n="332c7404">
            Carin Runeson
          </note>
          <note n="bec9bb48">
            Frågorna redovisas i bilaga som fogats till riksdagens snabbprotokoll
            tisdagen den 3 maj.
          </note>
          <note n="87da38da">
            20 § Anmälan om skriftliga svar på frågor
          </note>
          <note n="70a48e06">
            Anmäldes att skriftliga svar på följande frågor inkommit
          </note>
          <note n="29901eee">
            den 27 april
          </note>
          <note n="ff321904">
            Amineh Kakabaveh
          </note>
          <note n="d428d845">
            Gunnar Sandberg
          </note>
          <note n="6ae8893b">
            Svaren redovisas i bilaga som fogats till riksdagens snabbprotokoll
            tisdagen den 3 maj.
          </note>
          <note n="c08c99e6">
            21 § Kammaren åtskildes kl. 21.28.
          </note>
          <note n="a8adc6f1">
            Förhandlingarna leddes
          </note>
          <note n="61ada2d2">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
