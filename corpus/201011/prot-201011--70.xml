<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--70</head>
          <docDate when="2010-03-10">2010-03-10</docDate>
        </div>
      </front>
      <body>
        <div>
          <note n="443671ee">
            ﻿
          </note>
          <note n="e9fbddae">
            Riksdagens protokoll
          </note>
          <note n="e3756519">
            2010/11:70
          </note>
          <note type="date" n="e862bf43">
            Torsdagen den 10 mars
          </note>
          <note n="bb2c8e4c">
            Kl. 12:00 - 19:03
          </note>
          <note n="64feb71a">
            1 § Justering av protokoll
          </note>
          <note n="9d1d6486">
            Justerades protokollet för den 4 mars.
          </note>
          <note n="2ef90a80">
            2 § Meddelande om aktuell debatt
          </note>
          <note n="f98009db">
            Talmannen meddelade att på begäran av Socialdemokraternas riksdagsgrupp
            skulle en aktuell debatt om arbetsmarknadspolitiken anordnas fredagen
            den 11 mars kl. 9.00 .
          </note>
          <note n="bc2a4033">
            Från regeringen skulle arbetsmarknadsminister Hillevi Engström
            (M) delta.
          </note>
          <note n="c2e967f5">
            Den inkomna skrivelsen hade följande lydelse:
          </note>
          <note n="6e858d5b">
            Begäran om aktuell debatt med anledning av allvarliga brister
            i regeringens arbetsmarknadspolitik
          </note>
          <note n="f99e4a54">
            Trots en bred uppgång på arbetsmarknaden har många företag svårt
            att finna personal med rätt kompetens. Samtidigt har långtidsarbetslösheten
            bitit sig fast och de långtidsarbetslösa beräknas öka dramatiskt
            i fas 3 fram till 2014. I stället för att investera i utbildning,
            hänvisas långtidsarbetslösa till passivitet i de så kallade garantierna.
            Många som hamnar där får vänta på att dagarna tickar in i fas
            3. I fas 3 är det inte tillåtet att delta i utbildning. Ingen
            uppföljning har gjorts av fas 3. Det har uppdagats att rena skojarföretag
            har kunnat utnyttja långtidsarbetslösa i fas 3.
          </note>
          <note n="c61211ad">
            Regeringen har under flera år satsat miljardbelopp på coachverksamhet
            utan att följa upp resultaten. Det har emellertid visat sig att
            de arbetslösa som gått till en jobbcoach inte får jobb i högre
            utsträckning än andra.
          </note>
          <note n="d4eb0e6c">
            När fackförbundet ST jämförde arbetsmiljön på alla statliga verk
            och bolag fick Arbetsförmedlingen bottenbetyg. Av arbetsmiljöundersökningen
            (2010) framgår att arbetsbelastningen är mycket hög till följd
            av flera nya tunga uppdrag som regeringen ålagt förmedlingen.
            Förmedlarna har svårt att hinna med att ge god service och att
            träffa sina klienter i den utsträckning som krävs. Att de anställda
            på Arbetsförmedlingen inte ges reella resurser att hjälpa människor
            till jobb är allvarligt.
          </note>
          <note n="775123c1">
            Med anledning av situationen på arbetsmarknaden och de brister
            i regeringens arbetsmarknadspolitiska åtgärder som uppdagats begär
            vi Socialdemokrater en aktuell debatt.
          </note>
          <note n="20b5f409">
            Sven-Erik Österberg
          </note>
          <note n="311beead">
            3 § Anmälan om fördröjt svar på interpellation
          </note>
          <note n="2ca45e4e">
            Till riksdagen hade inkommit följande skrivelse:
          </note>
          <note n="5acf9042">
            Interpellation 2010/11:261
          </note>
          <note n="6ad36916">
            Interpellation 2010/11:261 Fattigdom bland ensamstående föräldrar
          </note>
          <note n="d0fd00fc">
            Interpellationen kommer att besvaras den 29 mars 2011.
          </note>
          <note n="6a78370f">
            Skälet till dröjsmålet är redan inbokade engagemang.
          </note>
          <note n="0dccfbab">
            Marianne Jenryd
          </note>
          <note n="cf9d381b">
            4 § Anmälan om inkommen faktapromemoria om förslag från Europeiska
            kommissionen
          </note>
          <note n="5c012dce">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note n="9943c94b">
            KOM(2011)19
          </note>
          <note n="d134726a">
            5 § Anmälan om inkommen granskningsrapport från Riksrevisionen
          </note>
          <note n="f59807b5">
            Talmannen anmälde att följande granskningsrapport inkommit från
            Riksrevisionen:
          </note>
          <note n="f0e295dd">
            6 § Övergripande miljöfrågor m.m.
          </note>
          <note n="8d14c8b3">
            Föredrogs
          </note>
          <note type="speaker" n="669a4cbc">
            Anf. 1 JOHAN LÖFSTRAND (S):
          </note>
          <u who="johan_lofstrand_94e598" xml:id="i-c51a7dd6db092d2d-0" n="8d8e19fb">
            <seg n="c38001e8">
              Herr talman! Vi ska i dag debattera miljö- och jordbruksutskottets
              motionsbetänkande nr 10 Övergripande miljöfrågor m.m. För tids
              vinnande vill jag börja med att yrka bifall till reservation nr
              1 men står självfallet bakom de övriga socialdemokratiska reservationerna
              i betänkandet.
            </seg>
            <seg n="574133ef">
              Herr talman! Miljöfrågan är global. Därför är det viktigt att
              hela världen är med och tar sitt ansvar. År 1997 skrevs Kyotoprotokollet
              under, och det var ett viktigt steg för att genomföra en global
              miljöstrategi. Det globala miljötänkandet är en förutsättning
              för att vi ska klara de utmaningar som vår jord står inför. Processen
              har sedan gått vidare i världssamfundet, och ytterligare några
              små steg har tagits till exempel vid klimatmötet i Cancún.
            </seg>
            <seg n="0bacc9c7">
              Tyvärr räcker inte den ambitionsnivå som finns i dag. I dessa
              sammanhang måste EU ta ett mycket större ansvar. Vi socialdemokrater
              anser att EU ska gå före och minska sina utsläpp med 30 procent
              till 2020 oavsett vad andra länder säger. Här är det viktigt att
              Sverige är tydligt. Vi socialdemokrater, miljöpartister och vänsterpartister
              vet att det svenska miljömålet kommer att vara svårt att uppnå
              till 2020. Vi vill därför betona att det arbetet måste prioriteras.
              Vi tycker att regeringen i dag har sänkt ambitionsnivån rejält.
              Vi vill öka ambitionerna på det miljöpolitiska området och genom
              kraftiga åtgärder jobba för att nå de mål som är så oerhört viktiga
              för vår planet.
            </seg>
            <seg n="d75d89ea">
              För att lyckas med det krävs höga ambitioner men också bra verktyg.
              Jag anser att ekonomiska styrmedel är ett av de viktigaste verktygen
              och nyckeln till att faktiskt lyckas nå målen. Med ekonomiska
              styrmedel kan vi stimulera fler människor och företag att ändra
              sitt beteende och på så sätt skapa en utveckling som är såväl
              ekonomiskt som socialt och ekologiskt hållbar. Hit hör klimat-,
              energi- och miljöskatter. Men för att vi ska lyckas krävs också
              lagstiftning, handel med utsläppsrätter och olika certifikatprogram.
            </seg>
            <seg n="9e486a10">
              Dessa styrmedel ska utformas så att de stimulerar till arbete,
              till företagande och till att bibehålla industrins konkurrenskraft
              samtidigt som det ska leda till hållbar utveckling. Jag tror att
              vi genom teknikutveckling och ett ändrat beteende kan klara omställningen
              och nå de miljömål som vi satt upp. Det kommer dessutom att leda
              till att den svenska konkurrenskraften kan stärkas genom innovationer
              och, i förlängningen, nya exportprodukter.
            </seg>
            <seg n="2f2f721c">
              Herr talman! Vi måste, som jag sade tidigare, tänka och agera
              globalt. Minst lika viktigt är dock att vi agerar, och påverkar
              det som händer, lokalt. De lokala miljöfrågorna och det lokala
              miljöarbetet måste därför i alla lägen sättas i fokus. En oerhört
              viktig fråga i detta sammanhang är hur vi utnyttjar de resurser
              som vi konsumerar. I reservation nr 1 belyser oppositionen den
              frågan. Det handlar om att vi måste tydliggöra och sätta upp mål
              för att minska det onödiga slängande av mat som i dag finns i
              vårt samhälle.
            </seg>
            <seg n="d20c8d2e">
              Det är självklart ofrånkomligt att mat slängs. I många sammanhang
              är det svårt att avgöra matåtgången, och här finns givetvis praktiska
              problem. Men mycket av den mat som i dag produceras går till spillo.
              Undersökningar visar att mellan 20 och 40 procent av den mat som
              produceras i industriländer går till spillo, slängs. I svenska
              skolor slängs mellan 10 000 och 30 000 ton skolmat per år till
              en kostnad av flera hundra miljoner. Här kräver vi från oppositionen
              en tydlig strategi från regeringens sida. Frågan måste prioriteras
              och tydliga mål utarbetas för att minska det slängande av mat
              och matavfall som nu sker.
            </seg>
            <seg n="17dc674f">
              Herr talman! Ett annat område som jag tänkte beröra handlar om
              att vi måste förbättra forskningen om kombieffekter av olika kemikalier.
              Kemikalier har vi runt omkring oss i vår vardag och närmiljö.
              Forskning och testverksamhet har länge bedrivits för att bedöma
              de faror och risker som finns med de kemiska ämnen som vi nästan
              varje dag kommer i kontakt med. Utifrån dessa bedömningar har
              man satt gränsvärden och vidtagit olika försiktighetsåtgärder,
              och det är bra. Men både i den miljö vi människor vistas i och
              i den natur vi omges av finns många kemiska preparat.
            </seg>
            <seg n="1508529d">
              I dag är forskningen och analysen av hur de olika preparaten
              tillsammans påverkar oss och vår närmiljö inte tillräcklig. Frågan
              måste tas på mycket större allvar. Därför menar vi att vi måste
              förbättra kunskapen om de kombieffekter som finns och höja prioriteringen
              när vi finansierar forskningsprojekt gällande miljö och hälsa.
              Även om det i stort sett är omöjligt att beräkna och forska på
              alla kombinationseffekter är det viktigt att frågan tas mycket
              mer i beaktande än vad fallet är i dag. Vi vet nämligen inte vilka
              effekter många av preparaten i olika kombinationer faktiskt har
              både på vår hälsa och på vår omgivning.
            </seg>
            <seg n="efcb284c">
              Herr talman! Som jag inledde med handlar miljöfrågan om både
              stort och smått, vilket detta betänkande också visar. Ska vi i
              framtiden ha en jord att leva på krävs handlingskraft och politiskt
              mod. Den enskilda människan kan inte lösa de miljöproblem vi står
              inför. Sverige klarar inte heller av att lösa de miljöproblem
              som finns. Och marknaden klarar definitivt inte av att lösa dessa
              frågor. Därför måste vi politiker ha mod och vilja att kombinera
              den enskildes ansvar, Sveriges ansvar och världssamfundets ansvar
              och genom morötter, ekonomiska incitament, ibland lagstiftning
              och piska ändra de beteenden och strukturer som finns för att
              på så sätt uppnå de klimatmål som vi har satt upp. Därigenom kan
              vi få en hållbar utveckling i Sverige och i världen.
            </seg>
          </u>
          <note type="speaker" n="044e7003">
            Anf. 2 ÅSA ROMSON (MP):
          </note>
          <u who="asa_romson_f891ec" xml:id="i-84351ce29df8db77-0" n="9b8447bf">
            <seg n="44a6f3d7">
              Herr talman! Den svenska konsumtionens miljö- och hälsoeffekter
              utomlands är omfattande. De ökar dessutom. Trots detta sker det
              väldigt lite för att uppmärksamma och försöka finna åtgärder mot
              dessa problem.
            </seg>
            <seg n="eaabcb90">
              Låt mig ta ett tydligt exempel. Det finns en omfattande import
              av kläder och textilier till Sverige, särskilt sedan den svenska
              textilindustrin mer eller mindre har lämnat landet. I alla produktionsled
              finns en omfattande miljö- och hälsopåverkan. Ta bomullsodlingen.
              I delar av världen suger den upp nästan hela den vattenresurs
              som finns lokalt. Det är en väldigt vattenkrävande odling. Att
              sjöar försvinner efter extensiv bomullsodling är inte ovanligt.
              Människor förgiftas efter färgning som innehåller mycket skadliga
              kemikalier. Mängden textilier som importeras för att säljas i
              Sverige ökar på grund av trender och prisbilder som också påhejas
              av allt större klädföretag som gör mycket reklam. Detta är något
              som Miljöpartiet tycker att vi måste ägna mycket större uppmärksamhet
              åt.
            </seg>
            <seg n="9b4a8850">
              Även om vi inom delar av miljömålssystemet kan mäta upp positiva
              trender i Sverige är det inte positivt när man sedan höjer blicken
              och ser på helheten och vad hela effekten av den svenska konsumtionen
              blir. Miljömålssystemet ska sedan förra året hantera även påverkan
              i andra länder. Vi ska uppnå miljömålen i Sverige utan att försämra
              livsförutsättningarna för andra. Det låter väldigt bra. Problemet
              är att det händer väldigt lite.
            </seg>
            <seg n="d929bfd1">
              Vi menar att det behövs en samlad strategi inom ramen för miljömålsarbetet
              för att utarbeta åtgärder som begränsar den svenska konsumtionens
              miljö- och hälsoeffekter utomlands. Miljöpartiet beklagar att
              majoriteten av partierna i Miljömålsberedningen har motsatt sig
              en sådan samlad strategi och i stället valt att hantera frågan
              mer splittrat. Jag förstår våndan. Självklart vore det lättare
              att som miljöpolitiker kunna visa upp bara de positiva trender
              som man kan verifiera och mäta i sitt eget land. Det blir mer
              lätthanterligt på det sättet, och det är dessutom fler glada gubbar.
              Vi kan ju se att Sverige lyckas minska sina klimatutsläpp, men
              om man tittar på vad alla vi som bor i Sverige genom vår konsumtion
              bidrar till bara på klimatsidan kan vi i stället se att fotavtrycken
              ökar. Detta kommer att bli en allt större fråga i framtiden. Därför
              är det viktigt att ta sig an detta.
            </seg>
            <seg n="b4c02bf4">
              Miljöpolitiken är inte alltid lätt. Man måste se komplexiteten
              och framför allt att det globaliserade samhället vi lever i också
              ger oss ett ansvar för påverkan i andra länder. Politiken kan
              inte lämna walk over till konsumenterna bara på grund av jurisdiktionsgränsen,
              alltså att vi bestämmer över vårt eget land. Konsumenterna har
              många gånger varken kunskap eller möjlighet att påverka produktionsmetoden
              för produkter. Dessutom är det vi politiker som bestämmer konsumenternas
              möjligheter att bedriva en ansvarsfull konsumtion. Det går inte
              att bara hänvisa till att man ska agera på konsumentpolitikens
              område, utan det måste gälla politiken i sin helhet.
            </seg>
            <seg n="02c37775">
              Herr talman! Jag vill nu gå över till problemet med skyddet för
              biologisk mångfald i samband med täktverksamhet i Sverige. Under
              det FN-möte om biologisk mångfald som hölls i Nagoya stred Sverige
              och miljöminister Andreas Carlgren starkt för ett starkare skydd
              för biologisk mångfald och en uppgradering av biologiska värden
              för samhällets långsiktiga utveckling. Jag tror att många av oss
              känner oss stolta över det.
            </seg>
            <seg n="eb16b0e5">
              Samtidigt med konferensen pågick en domstolsprocess i Sverige
              om en täktverksamhet av ganska omfattande karaktär på Gotland.
              Detta nämner jag som ett exempel på att det inte alltid är lätt
              att hantera detta. Det är lätt att globalt prata om bättre biologisk
              mångfald, men på hemmaplan är det inte alltid lika lätt att hantera
              saker. Domslutet från Högsta domstolen gav ett företag som heter
              Nordkalk rätt att bryta kalksten i en unik naturmiljö på norra
              Gotland. Detta skedde trots att Naturvårdsverket hade överklagat.
              Med beslutet i Högsta domstolen står Miljööverdomstolens dom fast.
              Det fanns planer på att skydda området som nationalpark. De planerna
              kommer troligtvis att begravas med det här. Både Naturvårdsverket
              och Naturskyddsföreningen har pekat på att Sveriges åtaganden
              inom EU när det gäller skydd för den biologiska mångfalden hotas
              om kalkbrytning tillåts på denna plats. Det är alltså väldigt
              svårt att kombinera en extensiv kalkbrytningsverksamhet ett mycket
              stort kalkbrott med att bevara skyddsvärda arter och naturbiotoper.
            </seg>
            <seg n="e92cc981">
              Det svenska regelverket satte tidigare stopp för täkter om ett
              tillstånd skulle innebära att livsbetingelserna skulle försämras
              för skyddsvärda arter, men efter en regeländring 2009 försvann
              den stoppregeln. Den fanns i 9 kap. 6 a § miljöbalken. Enligt
              miljöministern, som redovisade ärendet för riksdagen när man skulle
              fatta beslut om att ändra regeln, var det inte meningen att regelborttagandet
              skulle försämra möjligheterna att skydda biologisk mångfald. Efter
              utslaget i domen, som tillåter täktverksamheten, framstår den
              informationen till riksdagen som felaktig. Miljöpartiet föreslår
              att detta misstag rättas till och att stoppregeln ska tas tillbaka,
              så att man får skydd för biologisk mångfald i samband med täktverksamheter.
            </seg>
            <seg n="c4495eeb">
              Min fråga till allianspartierna är om man tycker att det är bra
              att det nu är svårare att värna biologisk mångfald i samband med
              täktverksamhet i Sverige. Hur står i så fall detta i samklang
              med den retorik Sverige använder i internationella förhandlingar?
            </seg>
            <seg n="a3476b54">
              Slutligen, herr talman, vill jag ta upp frågan om den juridiska
              talerätten för miljöorganisationer. Regeringen har under lång
              tid sagt att man behöver en bredare översyn av talerätten men
              att man inväntar en EU-reglering. Vi kan väl konstatera att det
              sedan 2003 inte har hänt någonting på området. Det framstår alltså
              inte som rimligt att den ska komma. Miljöpartiet tycker att det
              finns starka skäl att göra en bred översyn och vidga talerätten
              för miljöorganisationer. På en rad områden förhindras miljö-,
              djurskydds- och friluftsintressets organisationer från att påtala
              fel som begås vid myndigheter och söka rättning i domstol när
              det gäller miljöintressen, friluftsintressen, djurskyddsintressen
              och liknande. Detta hinder gör genomförandet av miljöbeslut svårare,
              och vi riskerar att missa ett viktigt sätt att rätta till felaktiga
              beslut. Det gör helt enkelt vår implementering av miljöpolitiken
              i Sverige sämre.
            </seg>
            <seg n="367d3c41">
              I andra länder är det vanligare med att man just ger miljöorganisationer
              en talerätt för att säkerställa en effektivitet i förvaltningsprocessen.
            </seg>
            <seg n="8e2df51d">
              Herr talman! Detta är alltså ett betänkande med väldigt skilda
              punkter, från det globala till det lokala, men när det gäller
              miljöpolitiken hänger det ihop, precis som den föregående talaren
              pekade på. Miljöpartiet står naturligtvis bakom samtliga de reservationer
              som vi har i ärendet, men för att vinna tid yrkar vi bifall endast
              till den under punkt 6, om skyddet för biologisk mångfald i samband
              med täktverksamhet i Sverige.
            </seg>
          </u>
          <note type="speaker" n="2811b7e3">
            Anf. 3 JOSEF FRANSSON (SD):
          </note>
          <u who="josef_fransson_b32cdd" xml:id="i-e1a9472879679414-0" n="9e559577">
            <seg n="440dd3e5">
              Herr talman! Jag yrkar bifall till reservation 5, om terrängkörningslagen.
              Jag ska kort ge en förklaring till att jag tycker att denna lagstiftning
              ska ses över och att det ska bli lättare att få dispens för motortävling
              i terräng. Jag vill också bredda resonemanget gällande motorsport
              och motorhobby och om varför det är viktigt att värna detta breda
              folkintresse.
            </seg>
            <seg n="ef55ba7c">
              Terrängkörningslagen innebär i dag att om en idrottsförening
              vill organisera en motortävling, till exempel enduro, i svensk
              terräng krävs att man får dispens beviljad från länsstyrelsen.
              Inte sällan blir det en massa byråkratiskt strul därför att en
              handläggare, kanske utefter eget tycke om motorsport, lämnar ett
              nekande besked. Detta leder i sin tur kanske till ett överklagande
              och i slutändan ett stopp för arrangemanget. Detta kan ske trots
              att alla de aktörer som beslutet berör markägare, lokala jägare
              och så vidare är helt överens om formerna för hur en motortävling
              ska genomföras.
            </seg>
            <seg n="75fa32cd">
              Man ska inte missförstå mig här nu. Jag tycker att det är bra
              att vi har en lagstiftning så att man inte kan köra hej vilt med
              vad som helst när man så önskar, inte minst för att freda djurlivet.
              Men jag har själv svårt att se att lagens tillkomst har grund
              i att man vill hindra idrottsföreningar och idrottsutövare från
              att genomföra enskilda idrottsevenemang, vilket många gånger blir
              fallet.
            </seg>
            <seg n="2838640f">
              För att få lite perspektiv på problematiken är det värt att ta
              upp hur marken i skogen kan se ut efter att till exempel stora
              skogsmaskiner har gjort avverkningar i skogen. Det krävs av ganska
              självklara skäl inga dispenser för skogsmaskiner. Men marken kan
              tillfälligt vara så förstörd att det är omöjligt att arrangera
              den verksamhet som jag tar upp i motionen, nämligen motortävlingar.
              Detta är värt att beakta för att få perspektiv.
            </seg>
            <seg n="ca2ba0a5">
              Det rimliga för dispens för tävlingsverksamhet är att det finns
              ett på förhand uppgjort antal kriterier som ska uppfyllas för
              att man ska få arrangera en motortävling. Utgångspunkten ska självklart
              vara att överenskommelsen mellan markägare och arrangerande motorförening
              ska vara tillräckligt.
            </seg>
            <seg n="bcb88651">
              Herr talman! Jag vill också passa på att tala mer generellt om
              motorintresse. Detta intresse är enormt i Sverige. Vissa sysslar
              med motorsport som utövare eller kanske åskådare, andra ligger
              i garaget för att renovera gamla veteranbilar för att visa upp
              dem på sommarens varmaste månader.
            </seg>
            <seg n="9e59007c">
              Det är svårt att säga om man ska räkna dessa svenskar i hundratusental
              eller kanske rent av miljoner. Värt att notera är att Sveriges
              enskilt största årliga idrottsevenemang är Svenska rallyt som
              årligen lockar kring 200 000 åskådare trots ibland bitande kyla
              ute i skogarna.
            </seg>
            <seg n="66b16ae9">
              Vidare är speedway Sveriges tredje största publiksport. Det slås
              endast av fotboll och ishockey. Som ni ser är det ett ganska stort
              intresse. Detta är någonting som vi i allra högsta grad ska värna
              om och ta till vara, inte minst för att Sverige är beroende av
              duktiga tekniker och hantverkare till vår industri.
            </seg>
            <seg n="543eb976">
              Att påstå annat än att motorintresse och teknikintresse är sammankopplade
              vore bara dumt. Veteranbilsintresserade skaffar sig breda kompetenser
              hemma i garaget utan att det kostar Sveriges utbildningsväsen
              så mycket som en skattekrona. Likaså är det med den som skruvar
              med sin moped, motorcykel eller vad det nu kan vara.
            </seg>
            <seg n="0c41415f">
              Motorsporten på elitnivå bidrar med teknik i den absoluta framkanten
              som många gånger är tillämpbar i till exempel bilindustrin gällande
              både säkerhet och komfort men också motoreffektivitet.
            </seg>
            <seg n="3709e88d">
              Jag kan tänka mig att det finns en och annan i denna kammare
              som anser att motorsport är nedsmutsande, miljöskadligt eller
              någonting annat. Jag tycker att man tänker bakvänt. Utan motorsport
              bromsar man den tekniska utvecklingen och de tekniska innovationer
              som är nödvändiga om man har som ambition att genomföra energibesparingar
              för framtiden.
            </seg>
            <seg n="62c72304">
              Jag vill därför härmed slå ett slag för Sveriges alla motorintresserade.
              Även om denna motion är en liten del i en större helhet yrkar
              jag på att Sveriges riksdag ska underlätta för Sveriges motorkollektiv
              genom att rösta ja till reservation 5 om reformering av terrängkörningslagen.
            </seg>
          </u>
          <note type="speaker" n="1da35e75">
            Anf. 4 JENS HOLM (V):
          </note>
          <u who="jens_holm_9bd66a" xml:id="i-bfe853e8e81f767b-0" n="0edb2ef6">
            <seg n="0790044d">
              Herr talman! Vi i Sverige slår oss ofta för bröstet med att de
              svenska utsläppen av växthusgaser är låga. Det är en sanning med
              modifikation. Om vi räknar per person ligger vi på ungefär sex
              ton varje år i utsläpp av växthusgaser. I globalt hänseende är
              det väldigt mycket.
            </seg>
            <seg n="d7caa98e">
              Om man jämför med vilket utvecklingsland som helst ser man att
              Sverige släpper ut väldigt mycket. Men jämför man med andra EU-länder
              och kanske i synnerhet med Nordamerika ligger vi ganska bra till.
            </seg>
            <seg n="c83c4fc3">
              Det spelar egentligen ingen roll. Dessa sex ton per person är
              fortfarande mycket mer än vad planeten tål. Tar vi dessutom med
              effekter av den svenska konsumtionen och den svenska importen
              blir våra utsläpp långt högre än vad vi officiellt redovisar.
            </seg>
            <seg n="fff38264">
              Det kom en rapport från Kungliga Tekniska högskolan och Naturvårdsverket
              för några år sedan som heter Koldioxidutsläpp till följd av Sveriges
              import och konsumtion . I den konstateras att klimateffekten av
              den svenska importen ligger någonstans på 3070 miljoner ton.
            </seg>
            <seg n="051f8a6c">
              Om vi översätter det till hur effekten blir räknat i påverkan
              per person kan våra utsläpp vara ungefär dubbelt så stora som
              vi officiellt redovisar. Det är därför vi rödgröna tycker att
              det är så viktigt att komma till rätta med det problemet och att
              vi har en strategi för att minska vår påverkan i andra länder
              som en konsekvens av vår konsumtion och import.
            </seg>
            <seg n="61858a0a">
              Det är därför vi i reservation 1 vill ha en strategi med konkreta
              åtgärder för att vi ska kunna minska påverkan. Det är lite synd
              att vi inte kan ha en samsyn om det från höger till vänster. Jag
              tror att även ni partier på högerkanten tycker att det är viktigt
              att komma till rätta med effekten av vår import av mat, elektronikprodukter,
              leksaker, kläder och i princip vad som helst.
            </seg>
            <seg n="6487353d">
              En annan viktig fråga som vi tar upp i reservation 1 är det stora
              matsvinnet. Vi diskuterade i förra veckan matens påverkan. Jag
              tog upp i synnerhet köttindustrins klimatpåverkan. Vi röstade
              om den frågan i går. Jag kan konstatera att Vänsterpartiet är
              pionjärer i frågan. Det var vi som röstade för att vi från Sveriges
              håll ska ha en strategi för att minska köttkonsumtionens klimatpåverkan.
              Om tio år kanske alla partier tycker likadant i den frågan, vem
              vet.
            </seg>
            <seg n="07af07a9">
              Jag minns att när vi hade debatten var ett av motargumenten mot
              att sätta fokus just på köttkonsumtionen den stora påverkan som
              matsvinnet leder till. Vi kastar otroligt mycket mat som vi inte
              skulle behöva kasta. Det har vi ett konkret förslag om från oss
              rödgröna. Det ligger i reservation 1, där vi vill minska matsvinnet
              med minst 20 procent de kommande fem åren.
            </seg>
            <seg n="89734fa4">
              Det är inte någon jättehög, superdramatisk ambitionsnivå. Men
              det är i varje fall ett sätt att sätta fokus på matsvinnet och
              se till att vi får ned det och får ned påverkan. Jag kan inte
              förstå varför partierna på högerkanten inte kan bifalla ett sådant
              förslag.
            </seg>
            <seg n="ae332016">
              Jag vill passa på att yrka bifall också till reservation 7 som
              rör miljöforskning. Vi vet tyvärr inte alls tillräckligt om hur
              kemikalier påverkar oss. Det enda vi vet är att det finns tiotusentals
              olika kemikalier på marknaden. Det vi vet ännu mindre om är kombinationseffekterna
              av kemikalier. Om man har olika preparat och de blandas till en
              cocktail kan det leda till snart sagt vilka konsekvenser som helst.
            </seg>
            <seg n="baac79a8">
              Där vill vi rödgröna sätta mer fokus på forskningen så att vi
              får mer kunskap om kombinationseffekterna. Det är vad reservation
              7 handlar om som jag härmed yrkar bifall till.
            </seg>
          </u>
          <note type="speaker" n="a72d7762">
            Anf. 5 LARS HJÄLMERED (M):
          </note>
          <u who="lars_hjalmered_274051" xml:id="i-06878111ace85463-0" n="b5e625bf">
            <seg n="c42f3d7a">
              Herr talman! Jag skulle tippa att jag i mitt anförande kommer
              att vara lite mer positiv än de tidigare fyra talarna. Jag tror
              att många av de rätt stora utmaningar vi har framför oss kommer
              att kunna gå att lösa.
            </seg>
            <seg n="63db198a">
              Vi har i dag att debattera och besluta om det vi kallar övergripande
              miljöfrågor, förslag från den allmänna motionstiden. Det berör
              en lång rad miljöfrågor, miljömålen, miljöforskning, vindkraftens
              miljöpåverkan och en hel del annat. Att vi kallar det övergripande
              gör att det kan vara på sin plats att säga några ord om de övergripande
              ingångarna till frågorna.
            </seg>
            <seg n="9643cf25">
              Herr talman! Jag vill först trycka på vikten av att kunna prioritera
              i miljöpolitiken. Vi har i Sverige 16 nationella miljökvalitetsmål
              som riksdagen har fattat beslut om. De identifierar på något sätt
              de utmaningar som vi bör lösa inom en generation för att kunna
              lämna en hållbar värld efter oss.
            </seg>
            <seg n="1dc13414">
              Vi kan också se att det är viktigt att brett kunna jobba med
              miljöpolitiken men också ha en förmåga att prioritera och se att
              vissa frågor är särskilt svåra och kräver särskilda insatser.
              Det är därför som vi från Alliansen har svarat upp i den delen
              genom att peka ut havsmiljö, en giftfri vardag, biologisk mångfald
              och klimatet som fyra särskilt viktiga frågor.
            </seg>
            <seg n="21c90639">
              Vi kan också se tydliga resultat på de områdena. Vi har en havsmiljömiljard
              och ett särskilt uppdrag för att identifiera och fasa ut farliga
              kemikalier. Det görs också kraftfulla insatser för att värna skyddsvärd
              skog och också sätta tydliga mål och koppla konkreta åtgärder
              för att göra verklighet av världens kanske mest ambitiösa klimat-
              och energipolitik.
            </seg>
            <seg n="9bf9ec7c">
              Det andra som jag tror är viktigt, i synnerhet när vi nu diskuterar
              ett motionsbetänkande, är att ta fasta också på ekonomi. Ekonomi
              och miljö hänger tydligt ihop. Det hänger ihop för mig som enskild
              person, det hänger ihop för företag och det hänger också ihop
              i politiken om man ska ha förmågan att driva en offensiv miljöpolitik.
              Givet att Alliansen har fört och för en ansvarsfull ekonomisk
              politik har vi kunnat prioritera miljö och fortsätter så göra
              under de kommande åren, vilket gör Sverige till något av ett föregångsland.
              Det ser vi om vi blickar ut i världen.
            </seg>
            <seg n="2401537a">
              Det tredje jag tycker är viktigt, herr talman, är att fundera
              utifrån principer. När vi tar oss an olika motionsförslag och
              annat tror jag att det är viktigt att tänka på dessa principer
              och se hur man kan utforma den politik som vi fattar beslut om
              här.
            </seg>
            <seg n="64f16ba3">
              Jag skulle vilja säga att det personliga ansvarstagandet, för
              det första, är viktigt. Vi ska och bör ta ansvar som personer
              och uppmuntras till det på olika sätt.
            </seg>
            <seg n="5845242a">
              För det andra handlar det om marknadsekonomin. Det kanske inte
              är någon skräll att man som moderat pratar om vikten av marknadsekonomi.
              Jag tror att det omvända förskräcker, men jag tror också att det
              är viktigt att se och betona detta. En del tycks tro, felaktigt
              menar jag, att miljö är att se som en fri nyttighet i en marknadsekonomi.
              Jag menar att vi har en uppgift i att sätta ett pris på utsläpp,
              till exempel genom en koldioxidbeskattning, utifrån att den som
              förbrukar, använder och smutsar ned och därigenom inkräktar på
              andra också måste kunna betala för sig.
            </seg>
            <seg n="4b7fcfb1">
              För det tredje har vi det internationella, som vi ofta brukar
              återkomma till. De flesta av våra miljöutmaningar är internationella
              och måste mötas med internationella svar. Det gör de ofta, inte
              minst inom EU-samarbetet där vi ser att när det gäller mycket
              av svensk miljölagstiftning kanske vi inte själva enkom i Sveriges
              riksdag beslutar. Vi gör det tillsammans med kollegerna i Europa.
            </seg>
            <seg n="61472509">
              För det fjärde tycker jag att man ska trycka på forskningen.
              Vi ska se till att lära oss mer av vår värld och de problem och
              utmaningar vi står inför, men också av många av de lösningar som
              kan finnas på de utmaningar som finns.
            </seg>
            <seg n="a1caeec1">
              I betänkandet finns ett förslag som handlar just om miljöforskning.
              Därför tänkte jag uppehålla mig lite grann vid det, herr talman.
              Jag tycker att man bör ställa sig frågan: Vad är politikens och
              riksdagens roll när det gäller forskning? Jag skulle vilja säga
              att det i huvudsak handlar om två saker. Det ena är att säkra
              finansiering. Det andra är att fatta beslut om den övergripande
              inriktningen på svensk forskning. Därutöver menar jag att vi måste
              ha universitet och högskolor som agerar på armlängds avstånd från
              politiken. Vi måste ha forskningsfinansiärer såsom Formas som
              agerar utifrån sina uppdrag när de fördelar pengar till forskare
              som ansöker i konkurrens. Ytterst är det självklart att det är
              forskaren som i slutändan fattar beslut om vilka forskningsfrågor
              man ställer.
            </seg>
            <seg n="4f98c422">
              Om man tittar på riksdagens forskningsbeslut kan man se att vi
              2008 fattade beslut om en forskningsproposition som gäller 2009,
              2010, 2011 och 2012. Den innebär det största resurstillskottet
              någonsin till svensk forskning. I denna del kommer miljöforskningen
              väl ut. Det gör den i ett par spår i forskningspolitiken.
            </seg>
            <seg n="591b408b">
              Det första spåret är grundpengar till universitet och högskolor
              det man brukar kalla för fakultetsmedel. Vi kan inte här säga
              att de kommer att gå exakt till miljörelevant forskning. Poängen
              med anslagen är att man själv som högskola eller universitet bestämmer
              hur de ska användas. Men det är rimligt att anta att till exempel
              ett av Sveriges främsta lärosäten, Chalmers i Göteborg som har
              hållbarhet som fokus, lägger pengar på just detta område och att
              det väsentliga resurstillskott de får brett kommer miljöforskning
              i Sverige till del.
            </seg>
            <seg n="456c4d98">
              Det andra spåret är att det sker väsentliga resurstillskott till
              forskningsfinansiärer såsom Formas, som har en miljörelevans.
            </seg>
            <seg n="c810e9d5">
              Det tredje spåret är den nyordning som kom i forskningspropositionen
              med att peka ut tre för Sverige särskilt viktiga områden i medicin,
              teknik och miljö- och klimatforskning. Där finns sammantaget miljardsatsningar
              på dessa tre områden.
            </seg>
            <seg n="b92c10d5">
              Det är denna tågordning vi har valt: att säkra finansiering för
              huvuddragen i svensk forskning. Det är något av huvudskälet till
              att vi väljer att avvisa det förslag från delar av oppositionen
              som handlar om miljöforskning. Vi tycker att man argumenterar
              klokt utifrån samhällsproblemet med kemi- eller kemikalieforskningen
              och kombinationseffekter. Det är viktigt att ta tag i detta. Men
              vi menar att detta är tillgodosett utifrån de beslut vi har fattat
              i riksdagen om en historisk satsning med nya pengar kombinerat
              med att det bör vara upp till myndigheterna själva att agera och
              att man där bör ta hand om det hela.
            </seg>
            <seg n="892705e6">
              I betänkandet berörs också miljömålen, herr talman. Delar av
              oppositionen lyfter fram frågor om hur man ser på miljömålen i
              svensk lagstiftning. Vårt svar är att det med miljölagens portalparagraf
              är stadfäst att man ska främja en hållbar utveckling. Vi har också
              miljökvalitetsmålen.
            </seg>
            <seg n="4a8a1f75">
              I sammanhanget tycker jag att det är viktigt att lyfta fram den
              miljömålsberedning som nu är tillsatt. Vi har utifrån de 16 nationella
              miljömålen pekat ut vilken samhällsomvandling som behöver ske
              fram till 2020 för att klara viktiga miljöutmaningar. Utifrån
              riksdagens beslut har regeringen tillsatt en beredning som har
              till uppgift att vara lite av en rådgivare till regeringen. Den
              ska ta sig an särskilt komplexa och svåra frågor, som inte sällan
              är målövergripande, i miljömålssystemet och komma fram med förslag
              på hur man ska kunna ta steg vidare.
            </seg>
            <seg n="ca3dc8a2">
              Beredningen har i det betänkande som lämnades till regeringen
              strax före årsskiftet pekat ut tre områden av särskild vikt. Det
              handlar om hållbar markanvändning, en sammanhållen vattenpolitik
              och ett internationellt arbete för en giftfri miljö. I närtid
              kommer också beredningen att lägga fram konkreta förslag på etappmål.
            </seg>
            <seg n="ad92a2c8">
              Vi som har suttit med i beredningen har fört en diskussion om
              hur vi ska se på konsumtionen. Jag tar upp detta för att svara
              lite grann på Åsa Romsons inlägg. Vi förde resonemang om huruvida
              man ska se detta som en samlad strategi eller göra som vi förordade
              i beredningen och se det som ett raster eller ett perspektiv som
              ska vävas in i alla de frågor som regeringen diskuterar. Vi valde
              alltså den andra delen. Vi tyckte att det vore för snävt att titta
              på konsumtionen som en egen strategi och ett område. Vi tycker
              att det är viktigare att väva in det oavsett vilken fråga Miljömålsberedningen
              tittade på. Det var egentligen skälet till att vi valde att landa
              där vi gjorde.
            </seg>
            <seg n="9c442c61">
              Jag tycker att miljöbalken och Miljömålsberedningen med det uppdrag
              den har är någonting ansvarsfullt som svarar upp till det som
              har sagts apropå förslaget om hur man ska se på miljömålen i lagstiftningen.
              Vi ser på ett ansvarsfullt sätt på hur man ska ta sig an denna
              typ av frågor.
            </seg>
          </u>
          <note n="1268889f">
            Med detta, herr talman, yrkar jag bifall till utskottets förslag
            i betänkandet.
          </note>
          <note type="speaker" n="d6685b87">
            Anf. 6 ÅSA ROMSON (MP) replik:
          </note>
          <u who="asa_romson_f891ec" xml:id="i-84351ce29df8db77-1" n="9b8447bf">
            <seg n="3cfb47f3">
              Herr talman! Jag noterar att Lars Hjälmered inte svarade på den
              fråga som jag ställde i mitt anförande: Är det bra att den svenska
              regleringen för skydd av biologisk mångfald när det gäller täktverksamhet
              i Sverige i dag är sämre än den var tidigare? Är du nöjd med det?
              Hur agerar Sverige i så fall internationellt när man samtidigt
              säger att man tycker att biologisk mångfald ska öka och stärkas?
            </seg>
            <seg n="a8acef15">
              Du slängde tillbaka en fråga som jag inte berörde i mitt anförande.
              Den handlar bland annat om Miljöpartiets motion om att stärka
              miljömålens ställning när det gäller den övergripande samhällsplaneringen.
              Där svarar utskottet i den text som du ställer dig bakom att detta
              ska göras i regelverket när det gäller strategiska planer och
              översiktsplaner. Det är en faktisk beskrivning; så är det. Men
              både du och jag vet att problemet är att översiktsplanerna långt
              ifrån är det mest styrande dokumentet i kommunerna. Det står att
              de ska vara det, men de är inte det.
            </seg>
            <seg n="b49a7517">
              Det finns mycket i övrigt att önska när det gäller hur man sedan
              går vidare till de reella planerna, det vill säga dem som är juridiskt
              bindande, dem som ger byggrätter och dem som alla aktörer ställer
              in sig efter. Det handlar bland annat om detaljplaner. I detta
              led hänger inte miljömålen med. Där görs inte bedömningarna av
              de myndigheter som ska göra dem.
            </seg>
            <seg n="927c054a">
              Det är detta som vi från Miljöpartiet har uppmärksammat. När
              det gäller många viktiga samhällsplaneringsinstrument måste många
              av miljömålen förverkligas också genom ändrad samhällsplanering.
              Det är i den fysiska planeringen av hur vi använder markresurserna
              som vi till stora delar också bestämmer inriktningen och möjliggör
              för en mer hållbar produktion. Det handlar till exempel om att
              säkerställa att vi har gott om god jordbruksmark för livsmedelsproduktionen
              i stället för att asfaltera alldeles för stora ytor och inte få
              utrymme för matproduktion och annat. Jag tycker att man gör det
              lite lätt för sig när man säger att detta är besvarat.
            </seg>
          </u>
          <note type="speaker" n="e49fe7ce">
            Anf. 7 LARS HJÄLMERED (M) replik:
          </note>
          <u who="lars_hjalmered_274051" xml:id="i-06878111ace85463-1" n="b5e625bf">
            <seg n="fa9808dc">
              Herr talman! I den FN-överenskommelse som gjordes i Nagoya i
              Japan skrev Sverige på åtaganden. Vi kommer att se till att det
              ska kunna genomföras i verkligheten med konkreta åtgärder. Det
              är hela tanken med det hela.
            </seg>
            <seg n="3453d5c8">
              När det gäller täktverksamhet beskrivs på s. 16 i betänkandet
              grunden för att vi inte väljer att gå på ert förslag i detta.
              Vi tycker att det omhändertas med den lagstiftning som finns och
              den förändring som gjordes av miljöbalken. Bland annat lyftes
              ett delförslag som ni hade fram, men det lades på en annan paragraf.
            </seg>
            <seg n="87993248">
              Miljömålen är formulerade utifrån att vi inom en generation ska
              lösa de viktigaste miljöutmaningarna. Vi kan konstatera i de utvärderingar
              som har gjorts att i en del områden ligger Sverige bra till. I
              andra delar ser det lite tuffare ut att kunna nå målen fram till
              2020, som är slutåret för det hela. Det var också utgångspunkten
              för att regeringen valde att lägga fram ett förslag om att inrätta
              en miljömålsberedning. Beredningen, som har en parlamentarisk
              sammansättning med personer från olika partier och expertis som
              knyts till det hela, har till uppgift att ta sig an komplexa och
              svåra frågor genom att göra utvärderingar och utredningar av olika
              slag. Den ska också arbeta målövergripande för att se om det finns
              särskilda områden där vi behöver göra insatser för att kunna ta
              viktiga steg framåt.
            </seg>
            <seg n="e2c83e6e">
              Beredningen har pekat ut tre områden, vatten, mark och kemikalier,
              där vi tror att det behövs ytterligare insatser. Om beredningen
              får i uppgift att jobba vidare med detta ska man se hur man gör
              för att gå från ord till handling. Det handlar om konkreta åtgärder
              och vilka samhällsekonomiska konsekvenser detta får. Jag tycker
              att det är ett mycket ansvarsfullt sätt att ta sig an de viktiga
              förändringar som behöver göras.
            </seg>
          </u>
          <note type="speaker" n="4996424d">
            Anf. 8 ÅSA ROMSON (MP) replik:
          </note>
          <u who="asa_romson_f891ec" xml:id="i-84351ce29df8db77-2" n="9b8447bf">
            <seg n="5c3bd7a0">
              Herr talman! Vi hör här att Lars Hjälmered är ganska nöjd med
              det svenska skyddet av biologisk mångfald även när det gäller
              täktverksamhet. Efter tillståndet på norra Gotland kan vi konstatera
              att det inte längre finns någon stoppregel för när värnandet om
              livsbetingelserna för skyddsvärda arter ska kunna hindra en sådan
              utbredning. Regeringen verkar nöjd med det. Det är delvis ett
              annat svar än det miljöministern gav. Han höll ändå öppet för
              att man skulle titta på om de här skyddsreglerna hade försämrats
              och i så fall återkomma med en förändring.
            </seg>
            <seg n="23986bc6">
              I övrigt är det ord som känns igen. När man pratar om miljöpolitik
              med Moderaterna säger de att vi har en ansvarsfull hantering och
              att de har lagt det här i Miljömålsberedningen. Jag vill påminna
              om att det fanns ett miljömålsråd redan före Miljömålsberedningen.
              Redan 2008 tog de fram en väldigt gedigen rapport med ett antal
              mycket konkreta åtgärder för hur man skulle kunna nå de svenska
              miljömålen. Det är en rapport som den borgerliga regeringen nu
              har suttit på i flera år. Rapportens rubrik var Nu är det bråttom
              . Det här var alltså 2008. Det är möjligen så att den borgerliga
              regeringen inte har mer bråttom i miljöpolitiken än att man har
              lagt in detta i ytterligare en lång beredningsprocess. Än så länge
              har Miljömålsberedningen inte presenterat några konkreta råd till
              regeringen om hur vi ska nå de här målen på ett ansvarsfullt sätt.
            </seg>
            <seg n="538faaaf">
              Att säga att man har en ansvarsfull beredning av det här när
              man egentligen bara har förlängt en procedur och lagt frågor från
              tidigare utredningar som man inte orkat hantera i långbänk tycker
              jag är närmast oansvarigt.
            </seg>
          </u>
          <note type="speaker" n="a4445828">
            Anf. 9 LARS HJÄLMERED (M) replik:
          </note>
          <u who="lars_hjalmered_274051" xml:id="i-28b4467f2dd84ace-0" n="b5e625bf" next="i-c2d2ef147c1fb77a-0">
            <seg n="f3892f63">
              Herr talman! Vi arbetar oerhört aktivt med den biologiska mångfalden.
              Ett exempel är skogspolitiken. De avsättningar av skog som har
              skett de senaste åren är historiska. Det har aldrig tidigare skett
              så många avsättningar som de senaste fem åren. Miljöpartiets miljöprat
              var just prat och inte resultat, som det är med Alliansen i det
              fallet. Där skiljer det sig lite grann.
            </seg>
            <seg n="6741ad73">
              Herr talman! Jag ska inte ge sken av att allt är miljömässigt
              perfekt i Sverige. Jag konstaterar bara att man behöver nyansera
              bilden lite grann. Det handlar om att sitta i en beredning som
              Miljömålsberedningen och ta sig an de svåra frågorna. Där diskuteras
              till exempel luftfrågorna nu. Man konstaterar att Sverige ligger
              väldigt bra till när det gäller utsläpp, men när det gäller luftkvalitet
              har vi mycket mer att göra. Någonting som beredningen tittar på
              nu är hur man kan lägga fram konkreta etappmål för att kunna ta
              steg vidare. Hela ambitionen med den här parlamentariska beredningen
              är att alla partier ska sitta ned och se om vi kan få en samsyn
              i de här svåra frågorna. Jag tycker att det är ett väldigt ansvarsfullt
              sätt att hantera det hela.
            </seg>
            <seg n="ea20f2d4">
              Herr talman! Miljöpartiet ifrågasätter om det blir tillräckliga
              resultat. Jag kan konstatera att det läggs 30 procent mer på miljöbudgeten
              nu än när Miljöpartiet var med och stöttade den dåvarande regeringen.
              Jag kan konstatera att tanke och handling hänger ihop när det
              gäller klimatet. Det är högt satta mål och konkreta åtgärder krona
              för krona och gram för gram. Jag tycker att vi kopplar ihop en
              hög miljöambition med konkreta åtgärder. Det är väldigt ansvarsfullt.
            </seg>
          </u>
          <note n="2b8909a9">
            Anf. 10 ANITA BRODÉN (FP):
          </note>
          <u who="lars_hjalmered_274051" xml:id="i-c2d2ef147c1fb77a-0" n="b5e625bf" prev="i-28b4467f2dd84ace-0">
            <seg n="fdaff5dd">
              Herr talman! Det är alltid med inspiration och engagemang som
              jag deltar i riksdagens miljödebatter. Naturvården och den biologiska
              mångfalden har varit och är en drivkraft för mig som liberal.
              Jag har många gånger med stolthet lyft fram de folkpartiinitiativ
              som har haft en stor betydelse på miljöområdet. Men vi vet alla
              att man inte kan vila på historiska lagrar, utan man får ta dem
              som avstamp för fortsatta ansträngningar nationellt, inom EU och
              internationellt. I det här sammanhanget är det oerhört viktigt
              att påpeka att det har betydelse och är viktigt att arbeta med
              miljöfrågor tillsammans med energi- och klimatfrågor. Det är en
              helhet.
            </seg>
            <seg n="4dcb084b">
              Herr talman! Regeringen beslutade i juli 2010 att tillsätta en
              parlamentarisk kommitté, den som Lars Hjälmered har berört här.
              Det är viktigt att den har kommit till stånd för att arbeta vidare
              med miljökvalitetsmålen och för att uppnå generationsmålet. Beredningens
              uppdrag är att titta på strategier, forma etappmål, styrmedel
              och åtgärder samt ta fram de specifika områden som man vet kräver
              väldigt viktiga politiska ställningstaganden. Man ska peka ut
              de områdena och arbeta alldeles speciellt med dem.
            </seg>
            <seg n="4a26b1f0">
              Vi har hört här om de tre speciella strategiområden som redan
              är utpekade. Det är skog, jord och mark, det är vatten och det
              är också internationellt arbete för en giftfri miljö.
            </seg>
            <seg n="99135f82">
              Nu håller beredningen på att arbeta fram etappmål. Man kan säga
              att etappmål är steg på vägen för att nå målen. Det handlar om
              luftföroreningar, farliga ämnen, avfall och biologisk mångfald.
              Här finns områden som vi berör i dag. Det finns anledning att
              återkomma något till det lite längre fram.
            </seg>
            <seg n="04e021c3">
              Det som är alldeles unikt och som jag skulle vilja lyfta upp
              i det här sammanhanget är utgångspunkten. Utgångspunkten för det
              här arbetet handlar om ansatsen, och ansatsen är en ekosystemansats.
              Det är en balans mellan bevarande och nyttjande av land, vatten
              och levande resurser utifrån ett rättviseperspektiv. Jag tycker
              att den kombinationen är fantastisk.
            </seg>
            <seg n="69d29759">
              Jag skulle vilja rikta mig alldeles speciellt till Johan Löfstrand
              och säga att detta är en hög ambitionsnivå om något. Jag är inte
              säker på att Johan hör det här, men vi kan hänvisa honom till
              protokollet där han kan läsa den speciella hälsning som han fick.
            </seg>
            <seg n="0c80b0e1">
              Regeringens inställning, att berörda i samhället ska vara med
              när målen för förvaltningen av ekosystemen formuleras, är rätt.
              Det är också mycket framåtsyftande. Därför inkluderar det här
              arbetet näringslivet och det civila samhället. Det är märkligt
              att det inte har skett i samma utsträckning tidigare. Näringslivet,
              hushållen och det civila samhället är viktiga aktörer som dessutom
              lägger enorma resurser på miljöförbättrande åtgärder. De resurser
              näringslivet bidrar med uppgår till 100 miljarder kronor på årsbasis.
              Vi vet också att vi gemensamt lägger 71 miljarder kronor på miljöskatter.
            </seg>
            <seg n="49033d9c">
              Konsumtionsmönster har varit uppe här i dag. Det är en otroligt
              viktig synpunkt. Vi delar den absolut. Något som diskuterades
              när Miljömålsberedningen hade sina första sammanträden var om
              det skulle bli en strategi eller om det skulle bli en röd tråd
              genom alla områden, och det blev det senare. Därmed inte sagt
              att vi inte skulle tycka att det här är viktigt tvärtom. Det är
              regeringen som har lyft fram förslaget att också konsumtionsmönster
              och det vi konsumerar och påverkar i andra länder ska vägas in
              i våra miljömål. Det kommer att uppmärksammas i alla delar av
              det fortsatta arbetet med miljömålen.
            </seg>
            <seg n="539233c5">
              Det är också viktigt att säga att det nya sättet att arbeta för
              att uppnå de 16 miljömålen inte innebär att vi lägger undan och
              inte tar notis om det tidigare Miljömålsrådets arbete. Det är
              ju givet det ligger som en viktig bas. Och de idéerna, tankarna
              och forskningsrönen tar vi självklart till oss. Med det nya sätt
              som vi nu har valt att arbeta på är jag ganska övertygad om att
              vi har hittat en modell där vi kommer att kunna arbeta strategiskt
              för att kunna klara de olika miljömålen.
            </seg>
            <seg n="f6fcce6d">
              Jag ska nu försöka, herr talman, besvara en del av de frågeställningar
              som kommit från oppositionen.
            </seg>
            <seg n="f8cf0778">
              Matsvinnet tog Jens Holm upp. Vi diskuterade det förra veckan
              också. Det är helt oacceptabelt ur ekologisk, ekonomisk och etisk
              synvinkel att vi har ett så enormt matsvinn. Var fjärde matkasse
              slängs helt sonika. Arbetet med detta är nu under beredning i
              Miljömålsberedningen, så vi kommer där att återkomma med konkreta
              förslag. Där finns det en oerhört stor samstämmighet. Samtidigt
              har det påbörjats ett antal arbeten. Såväl Livsmedelsverket och
              Naturvårdsverket som en speciell samverkansgrupp, Samma, har redan
              börjat arbeta för att minska svinnet. Man väntar inte, utan man
              kör i gång detta oerhört viktiga arbete.
            </seg>
            <seg n="c2067ae3">
              Täktfrågan skulle jag också vilja kommentera. Det var Åsa Romson
              som tog upp den. Jag tycker att det är viktigt att i den frågeställningen
              slå fast att miljöbalkens portalparagraf, som tar upp den biologiska
              mångfalden, verkligen är en portalparagraf och står fast. I det
              specifika ärende som Åsa Romson tar upp har det också varit en
              särskild debatt här i kammaren med miljöministern då han svarade
              på Åsa Romsons fråga och sade att om det skulle visa sig att det
              trots allt inte är tillräckligt aviserar han en regelförändring.
              Här finns också en öppning.
            </seg>
            <seg n="bc5d8dff">
              Det viktigaste är ändå att påpeka att den stoppregel som vi var
              med och beslutade om syftar till att ge ett starkare och ett bättre
              skydd för naturgrus och täkter. Miljööverdomstolen lutade sig
              också mot detta och har samma uppfattning som regeringen i den
              frågan. Det är bakgrunden. Det handlar inte om att försämra utan
              om att förstärka.
            </seg>
          </u>
          <note n="2d82eb00">
            Med detta, herr talman, yrkar jag bifall till förslaget i betänkandet
            och avslag på samtliga övriga yrkanden.
          </note>
          <note type="speaker" n="15215553">
            Anf. 11 ROGER TIEFENSEE (C):
          </note>
          <u who="roger_tiefensee_08d100" xml:id="i-a76fd4ab08d56554-0" n="ab9cd93a">
            <seg n="3fd51d3e">
              Herr talman! Kolleger i riksdagen, tjänstemän och åhörare! I
              detta betänkande behandlas övergripande miljöfrågor och bland
              annat motioner som berör miljömålen. Jag tänkte i mitt anförande
              fokusera just på miljömålen och miljömålssystemet, dels för att
              miljömålen är viktiga för att styra samhällsutvecklingen i en
              hållbar riktning, dels för att jag personligen varav hjärtat är
              fullt, vet ni sitter i Miljömålsberedningen, som har till uppdrag
              att lämna förslag till regeringen om hur miljömålen ska nås.
            </seg>
            <seg n="d98b972a">
              Jag tycker att det är ett otroligt intressant och viktigt uppdrag
              att jobba i Miljömålsberedningen. Det handlar om hur vi effektivt
              och långsiktigt ska kunna arbeta med miljöfrågorna och få en politisk
              förankring och enighet för att verkligen nå miljömålen.
            </seg>
            <seg n="f648761d">
              Herr talman! Om jag börjar med effektiviteten och långsiktigheten
              i miljömålsarbetet kan man fundera: Varför Miljömålsberedningen?
              Varför har regeringen ändrat arbetssättet? Varför lade vi ned
              Miljömålsrådet?
            </seg>
            <seg n="9d6b1435">
              Jo, vi har ett miljömålssystem med 16 övergripande miljömål Storslagen
              fjällmiljö, Myllrande våtmarker med mera som ingen kan vara emot.
              Det beslutades i bred enighet i riksdagen. Det som egentligen
              är styrande i miljömålssystemet är 72 delmål, och de är kopplade
              till enskilda miljömål. Det blir stuprör, och det blir inte effektivt.
              Det Miljömålsberedningen på uppdrag av regeringen nu jobbar med
              är strategier och etappmål som kan gripa över flera miljömål och
              i en strategi lösa flera problem, i stället för att, som risken
              är med det nuvarande systemet, bygga in motsättningar. Det ger
              större förutsättningar att på ett effektivt sätt nå miljömålen,
              vilket är syftet. Det blir tydligare och effektivare.
            </seg>
            <seg n="cdaf4e34">
              Herr talman! Då kommer jag till den andra delen, den breda politiska
              förankringen och enigheten, som jag tycker att det borde finnas
              förutsättningar för. Det handlar om att vi alla här i riksdagen
              i Miljömålsberedningen bjuder till, tar av oss partinålen och
              sätter oss för att gemensamt lösa problemen. Det är gigantiskt
              stora utmaningar vi står inför om vi ska nå generationsmålen.
            </seg>
            <seg n="be8b916b">
              I Miljömålsberedningen hade Socialdemokraterna, Miljöpartiet
              och Vänsterpartiet en reservation i beredningens första betänkande
              som jag känner krystades fram. Den byggde inte på sakskäl, utan
              det skulle bara vara en reservation man skulle tydligt opponera.
              Den stora kritiken var att regeringen hade lagt ned Miljömålsrådet.
              Det har också kommit upp lite grann i replikskiften här.
            </seg>
            <seg n="d4bad543">
              I Miljömålsrådet satt myndighetscheferna för centrala myndigheter.
              Jag har stort förtroende för våra myndighetschefer, men en sak
              är säker: De grejade inte den politiska förankringen. Det är syftet
              med Miljömålsberedningen. Om de förslag som beredningen lägger
              fram tas i politisk enighet, om vi plockar av oss partinålen och
              verkligen försöker se vad vi kan göra för att nå fram, finns det
              större möjlighet att förverkliga dem. Jag tycker då att det är
              bättre med en parlamentarisk beredning som får underlag från myndigheter
              eller experter.
            </seg>
            <seg n="99abf898">
              Det andra exemplet på konstlade motsättningar det finns flera
              i betänkandet är reservation nr 2 som handlar om miljömålens ställning
              i samhällsplaneringen. I reservationstexten står det: Vi anser
              därför att miljömålen ska vara styrande för den långsiktiga planeringen,
              exempelvis genom att stärka miljömålens ställning i miljöbalken
              och plan- och bygglagen. Ja, det är väl gott så.
            </seg>
            <seg n="e0920b2a">
              I regeringens miljömålsproposition, som föregick Miljömålsberedningen
              och det arbete som nu pågår, framhålls tydligt att en hållbar
              samhällsutveckling är av yttersta vikt för att nå miljökvalitetsmålen.
              Man pekar på de verktyg som finns, framför allt i miljöbalken
              och plan- och bygglagen.
            </seg>
            <seg n="c77c4a5b">
              I somras, för inte ens ett år sedan jag tror att det var i juni
              2010 beslutade riksdagen om en enklare plan- och bygglag där lagstiftningen
              bland annat ger stöd till en mer strategisk översiktsplan som
              beaktar nationella och regionala klimat- och energimål och strategier.
              Det där är viktigt. Vi kan se tillbaka på att översiktsplanen
              i den kommunala översiktsplaneringen inte har varit vad den var
              tänkt att vara. Den blir inte styrande, och den är inte juridiskt
              bindande.
            </seg>
            <seg n="17834a89">
              Vi ska inte kasta ut det här barnet med badvattnet innan det
              ens har kommit ned i vattnet och börjat känna om det är ljumt
              eller bra. I plan- och bygglagen ligger nu en möjlighet till en
              strategisk översiktsplanering. Det är tydligt där. Jag kan ta
              fram en punkt som är ny, och där framgår att det av översiktsplanen
              ska framgå hur kommunen i den fysiska planeringen avser att ta
              hänsyn till och samordna översiktsplanen med relevanta nationella
              och regionala mål, planer och program av betydelse för hållbar
              utveckling inom kommunen. Jag tror att vi kommer från ett läge
              där översiktsplanen kanske inte ens uppdaterades vart fjärde år
              till att den blir ett strategiskt styrdokument för kommunen.
            </seg>
            <seg n="3a1f5d50">
              Därmed tycker jag att reservanterna lite slår in en öppen dörr.
              Låt oss i stället samarbeta här i riksdagen i Miljömålsberedningen
              för att nå resultat! Jag tror att inte minst Miljömålsberedningen
              har en mycket viktig roll för att få fram ett mer effektivt miljömålssystem
              med det syfte som vi är eniga om, att verkligen nå miljömålen.
            </seg>
            <seg n="473d2896">
              Det finns en reservation om att ha ett mål om att minska avfallet
              från livsmedelskedjan. Det känner jag också lite grann är att
              slå in en öppen dörr. Naturvårdsverket jobbar just nu med detta
              och kommer inom kort att redovisa en nationell avfallsplan med
              mål för en rad olika avfallsslag, bland annat mål för hur mycket
              matavfallet ska minska i hela livsmedelskedjan.
            </seg>
            <seg n="9a7a1f98">
              Vi kan vara överens om att det är ett gigantiskt slöseri. Bara
              det matavfall som hushållen slänger motsvarar 1,9 miljoner ton
              koldioxidekvivalenter. Om vi till det lägger storkök och det som
              kastas från livsmedelsbutiker och kan lösa det, då har vi mycket
              löst när det gäller klimatproblematiken, och både samhällets och
              hushållens ekonomi blir bättre.
            </seg>
            <seg n="c6e0d04d">
              Jag har sett en tidningsnotis om att representanter från Naturvårdsverket
              har sagt: Andra länder har satt mål på runt 20 procent minskad
              mängd det gäller slängt matavfall fram till 2015. Vi hamnar förmodligen
              också däromkring.
            </seg>
            <seg n="fe7aa344">
              Det är egentligen detsamma som reservanterna säger. Vad innebär
              då reservationen? Den innebär inte att Naturvårdsverket kommer
              lite tidigare med sin rapport. Verket jobbar redan med detta.
              Reservanterna slår in en öppen dörr. Det är att krysta fram motsättningar
              där de egentligen inte finns. Låt oss ta oss an de svåra problem
              som verkligen behöver diskuteras och där vi behöver komma överens,
              och förringa inte det arbete som sker i myndigheterna och i Miljömålsberedningen!
            </seg>
          </u>
          <note type="speaker" n="9c9a2dd7">
            Anf. 12 JENS HOLM (V) replik:
          </note>
          <u who="jens_holm_9bd66a" xml:id="i-bfe853e8e81f767b-1" n="0edb2ef6">
            <seg n="0c1a8d94">
              Herr talman! Jag skulle vilja fråga Roger Tiefensee vad Tiefensee
              tycker att Sverige ska göra för att vi ska minska vår påverkan
              av importen och konsumtionen. Den påverkan kan vara ungefär dubbelt
              så stor som den klimatpåverkan som vi redovisar officiellt.
            </seg>
            <seg n="a00e4eaf">
              Vi rödgröna har en reservation, reservation 1, där vi säger att
              vi vill göra något åt saken. Jag tycker kanske inte att vi har
              ett uttömmande förslag, men vi har i alla fall ett konkret förslag
              om att vi vill ha en samlad strategi för att komma till rätta
              med de ekologiska fotavtrycken.
            </seg>
            <seg n="9c582503">
              På samma sätt är det med diskussionen om matavfallet. Förra veckan
              när vi diskuterade köttkonsumtionens påverkan svarade Roger Tiefensee
              mig att det vi verkligen ska göra är att se till att minska matsvinnet.
              Nu är matsvinnet ungefär en femtedel så stort som köttindustrins
              klimatpåverkan. Matsvinnet är verkligen ett stort problem.
            </seg>
            <seg n="3da19186">
              Det är just därför vi slår fast det i vår reservation. Vi vill
              att vi härifrån riksdagen ska konstatera att vi ska ha en plan
              för att minska matsvinnet.
            </seg>
            <seg n="ab73e2b7">
              Du pratar om att vi skapar motsättningar. Jag tycker att ni skapar
              motsättningar när ni inte kan bejaka en del progressiva förslag
              från vår sida.
            </seg>
          </u>
          <note type="speaker" n="e45da79f">
            Anf. 13 ROGER TIEFENSEE (C) replik:
          </note>
          <u who="roger_tiefensee_08d100" xml:id="i-a76fd4ab08d56554-1" n="ab9cd93a">
            <seg n="2b298ac2">
              Herr talman! Det är helt rätt som Jens Holm säger att vi hade
              en diskussion här förra veckan om klimatfrågor och matsvinnets
              inverkan på klimatet. Jag bejakade redan då att vi behöver ett
              mål för detta. Naturvårdsverket säger att andra länder har runt
              20 procent som mål. Men jag är inte beredd att sätta ned foten
              för att det ska vara 20 procent, utan det kanske ska vara 25 procent.
            </seg>
            <seg n="a159b0d9">
              Låt myndigheterna jobba med frågan! Det blir liksom att man ska
              plocka politiska poäng på att slå fast ett mål. Men problemet
              med Miljömålsrådet var att rådet inte hade gjort en ordentlig
              analys och underbyggt sina mål samhällsekonomiskt.
            </seg>
            <seg n="d252bfe6">
              Låt en beredning, i det här fallet av en myndighet, ske, och
              sedan kommer vi tillbaka. Jag kan ta i hand på att vi ska ha ett
              mål för minskat matavfall. Men exakt hur det ska se ut och vilken
              nivå det ska vara vill jag inte slå fast här i dag.
            </seg>
            <seg n="7eaf1a24">
              Konsumtionsmönster tittar vi på i Miljömålsberedningen. I förra
              veckans debatt sades det att vi skulle ha något slags klimatbudgetering.
              Jag kan bejaka det. Men då ska vi inte bara se på importen, utan
              vi ska också se på exporten, för annars gör vi orätt.
            </seg>
            <seg n="33b88f3a">
              SSAB Oxelösund är till exempel den största enskilda utsläppskällan
              i min valkrets. Det specialstål som tillverkas där används inte
              bara i Sverige, utan det hamnar och används i lastmaskiner och
              andra entreprenadmaskiner i USA, Brasilien och Kina. Ska vi ha
              en klimatbudget ska vi se på både vad vi exporterar och vad vi
              importerar.
            </seg>
          </u>
          <note type="speaker" n="c663ef75">
            Anf. 14 JENS HOLM (V) replik:
          </note>
          <u who="jens_holm_9bd66a" xml:id="i-bfe853e8e81f767b-2" n="0edb2ef6">
            <seg n="aee2eb02">
              Herr talman! Jag är absolut öppen för att vi tittar på hur vi
              påverkar åt båda hållen. Jag är emellertid rätt övertygad om att
              vi får en ganska stor nettopåverkan genom den stora importen som
              också ständigt ökar. Det är ju en del av vår livsstil att vi är
              väldigt beroende av importerade produkter.
            </seg>
            <seg n="c66567f5">
              Då är det kanske det som Roger Tiefensee borde ha svarat i debatten
              förra veckan: Ja, vilket bra förslag från De rödgröna, att ni
              vill komma till rätta med konsumtionens klimatpåverkan jag stöder
              det men har ett litet förslag på hur det ska bli ännu bättre.
            </seg>
            <seg n="b838e534">
              Men det är inte så ni agerar! I bästa fall hänvisar ni till Miljömålsberedningen.
              Där ska alla progressiva förslag begravas, och vi vet aldrig någonsin
              när de förslagen kommer fram.
            </seg>
            <seg n="ed487c65">
              Jag tycker att vi har ett ansvar. Vi har ett ansvar i utskottet,
              och vi har ett ansvar i kammaren för att driva på klimatpolitiken,
              för detta är frågor som inte kan vänta.
            </seg>
            <seg n="47f57bf0">
              Jag tycker att det är lite fegt att begrava förslagen i en beredning
              när vi ska stå här och fatta besluten.
            </seg>
          </u>
          <note type="speaker" n="4cf8ed46">
            Anf. 15 ROGER TIEFENSEE (C) replik:
          </note>
          <u who="roger_tiefensee_08d100" xml:id="i-a76fd4ab08d56554-2" n="ab9cd93a">
            <seg n="d896ffc9">
              Herr talman! Det är det som är arbetsordningen. Vi har i det
              här landet utredningar och statliga kommittéer som lägger fram
              underlag. Sedan remitterar vi dem, och därefter lägger regeringen
              fram propositioner. Att stå här i kammaren och deala och säga
              Så gör vi blir inte seriöst. Det handlar om att verkligen underbygga
              besluten.
            </seg>
            <seg n="0a1c2543">
              Jag ser inga motsättningar. Men vi ska göra det hela på ett sätt
              som vi vet blir korrekt och rättssäkert, så att olika remissinstanser
              får säga sitt, och så att det blir effektivt och att vi gör det
              vi är överens om, både Alliansen och oppositionen, nämligen att
              nå miljömålen.
            </seg>
            <seg n="c4c93d38">
              När det gäller livsmedelskedjan är ett förslag nära förestående,
              så om vi här skulle rösta på en reservation som slår fast 20 procent
              kanske vi rör till processen i Naturvårdsverket. Om de hade siktat
              på 25 procent, vad händer då? Låt var sak tas i rätt ordning och
              i rätt sammanhang!
            </seg>
          </u>
          <note type="speaker" n="20b130c9">
            Anf. 16 ÅSA ROMSON (MP) replik:
          </note>
          <u who="asa_romson_f891ec" xml:id="i-84351ce29df8db77-3" n="9b8447bf">
            <seg n="7d3089e1">
              Herr talman! Jag var tvungen att ta en replik eftersom jag tyckte
              att min centerpartistiske kollega tog ut svängarna lite, när han
              lite raljant sade att det görs en krystad reservation beträffande
              det första delbetänkandet från Miljömålsberedningen och att vi
              egentligen är så väldigt överens.
            </seg>
            <seg n="2f071a46">
              Jag tycker att man ska vara väldigt försiktig med den typen av
              uttalanden när det har varit väldigt tydligt här i kammaren när
              det fattades beslut för knappt ett år sedan, i juni, om att ändra
              miljömålssystemet att partierna inte är överens.
            </seg>
            <seg n="bde89aff">
              Jag förstår att du gärna vill påskina att alla är så väldigt
              överens om detta system och att alla i beredningen är överens
              om allt som vi säger där. Men det är lite svårt. Reservationer
              skrivs just därför att man inte är överens. Om det är något som
              är krystat är det väl att påstå att man skulle vara överens fast
              man inte är det.
            </seg>
            <seg n="6f60548c">
              Vi får se vad Miljömålsberedningen kommer fram till. Vi försöker
              än så länge att arbeta inom det systemet, men vi har varit väldigt
              kritiska framför allt till att den borgerliga regeringen har förstört
              den modell för miljömålssystem som började sätta sig rejält. Det
              råd av myndighetschefer som hade börjat komma fram med mycket
              konkreta förslag upplöstes. Vissa kan tolka det så att regeringen
              gjorde det precis när cheferna hade börjat känna sådan tillförsikt
              och tillit till varandra att de gemensamt över myndighetsgränserna,
              vilket är precis det vi haft så många problem med på miljöområdet
              kunde komma fram med mycket konkreta åtgärdsförslag som faktiskt
              skulle föra arbetet framåt.
            </seg>
            <seg n="d01e7a14">
              Det var då den borgerliga regeringen gick in och sade: Nej, nu
              ska vi ändra alltihop i det här systemet, och vi ska inte beakta
              de här åtgärdsförslagen.
            </seg>
            <seg n="a6e6cd62">
              Man upphävde de 72 delmålen, som du själv säger är de som är
              riktigt styrande. Det betyder att vi nu, 2011, inte har ett enda
              styrande miljömål. Vi har bara de här 16 övergripande målen. Statliga
              myndigheter har fått i uppdrag att ha egna mål. Sveriges kommuner
              har inga gemensamma mål att gå efter. Det går inte att säga att
              det här systemet är någonting vi alla är överens om och att se
              att det har börjat leverera, för det har det inte ännu.
            </seg>
          </u>
          <note type="speaker" n="111d64ad">
            Anf. 17 ROGER TIEFENSEE (C) replik:
          </note>
          <u who="roger_tiefensee_08d100" xml:id="i-a76fd4ab08d56554-3" n="ab9cd93a">
            <seg n="a2a622a5">
              Herr talman! Den stora kritiken i reservationen i Miljömålsberedningen
              gällde just att vi lade ned Miljömålsrådet. Det är gjort, och
              det gjordes för att det är bättre med en parlamentarisk beredning
              som får just den här bredden och som har en dialog med myndighetscheferna.
              Myndigheterna har ett fortsatt arbete. Jag nämnde Naturvårdsverket,
              som ska jobba med avfallsstrategier.
            </seg>
            <seg n="b91dba6c">
              Vi delar upp arbetet på ett bra sätt, tycker jag. Och jag hoppas
              att Miljöpartiet verkligen jobbar konstruktivt i Miljömålsberedningen,
              för vi behöver ett bra samarbete. Jag kan inte dela den här bilden,
              att vi har förstört miljömålssystemet. Vi håller på att förbättra
              miljömålssystemet. Och är det någonting som både regeringen och
              Miljömålsberedningen är tydliga med är det just att man ska fortsätta
              att jobba mot miljömålen.
            </seg>
            <seg n="d5a5df74">
              Det är som Åsa Romson säger, att det har blivit något slags otydlighet.
              Men den är krystad. Den finns inte. Den ska inte finnas. Myndigheterna
              och kommunerna ska fortsätta jobba mot miljömålen. Sedan ska vi
              förtydliga de här etappmålen. I ett betänkande som kommer den
              31 mars tar vi de delmål som är mogna och tillräckligt beredda
              och gör om dem till etappmål. Men övriga, som vi inte har tillräckligt
              underlag för att fatta beslut om, får vi jobba vidare med. Vi
              har inte förstört något miljömålssystem, utan vi håller på att
              utveckla det.
            </seg>
          </u>
          <note type="speaker" n="6bd3771f">
            Anf. 18 ÅSA ROMSON (MP) replik:
          </note>
          <u who="asa_romson_f891ec" xml:id="i-84351ce29df8db77-4" n="9b8447bf">
            <seg n="7cc409b7">
              Herr talman! Jag förstår att ni har ambitionen att utveckla det
              här, men ni utvecklar det åt ett visst håll, och vi är fortfarande
              ganska kritiska till att det är det bästa sättet att utveckla
              systemet på.
            </seg>
            <seg n="8296ce88">
              Vi försöker att jobba inom det systemet och göra det så bra som
              möjligt, men ni gör det väldigt svårt att komma fram till de konkreta
              åtgärderna. Jag tror att det är viktigt att peka på det. Jag vet
              att vår representant har kommit med input och många förslag och
              idéer i beredningen, men vår representant känner inte att det
              direkt tas emot med någon större entusiasm bland de andra.
            </seg>
            <seg n="3e74b3e1">
              Har till exempel Naturvårdsverket i sitt regleringsbrev över
              huvud taget fått ett fokus på miljömålen? Det är inte särskilt
              mycket, vad jag vet och vad jag har sett. Vi hör Skogsstyrelsen
              säga: Nej, men vi kan inte avsätta pengar till att skydda skog
              i den här delen av landet. Man uppfyllde sitt miljömål 2010, och
              än så länge har vi inget nytt från 2011 och framåt. Då borde vi
              vänta på Miljömålsberedningens treåriga strategi för markanvändning
              och delegera pengarna efter det, så att säga.
            </seg>
            <seg n="69ef3522">
              Alla står och väntar. Du kan tycka att det är krystat eller inte,
              men det är så myndigheter agerar.
            </seg>
            <seg n="96a8a7f6">
              Jag kommer själv från kommunsektorn och vet precis vilken positiv
              kraft som man äntligen hade fått i gång när man började sammanlänka
              de kommunala miljöprogrammen och liknande med de nationella. Nu
              frågar man sig: Vad är det som gäller? Det finns för tillfället
              inget insamlingsmål för förädling av biologiskt avfall, till exempel.
              Allt sådant står och väntar.
            </seg>
            <seg n="7052cf74">
              Självklart ska vi försöka täppa till det här, och jag hoppas
              att det betänkande som kommer i mars är fullödigt på alla de här
              områdena. För det finns någonting som oroar mig när regeringen
              säger att anledningen till att man gjorde det här systemet det
              sades tidigare från talarstolen var att man ville prioritera hårdare
              mellan miljömålen. Jag är orolig för att man prioriterar bort
              miljömål som inte är riktigt lika heta i den mediala debatten.
              Det betyder att vi kommer att få förseningar och fördröjningar
              på viktiga områden. Vi kommer att upptäcka om 1015 år att vi hade
              behövt vara betydligt mer förutseende. Vi hade kunnat vara det
              om vi hade fullföljt miljömålssystemet, men tyvärr började regeringen
              prioritera bort det området.
            </seg>
          </u>
          <note type="speaker" n="500ed775">
            Anf. 19 ROGER TIEFENSEE (C) replik:
          </note>
          <u who="roger_tiefensee_08d100" xml:id="i-a76fd4ab08d56554-4" n="ab9cd93a">
            <seg n="cb9f71ae">
              Herr talman! Det är just det som är syftet. I mitt anförande
              lyfte jag fram att vi har 16 övergripande miljömål. Vi har 72
              delmål, som då var i stuprör. Nu jobbar vi med strategier där
              vi ska kunna lösa fler av de här delmålen tillsammans. I det gamla
              systemet skapades det i stället ibland motsättningar.
            </seg>
            <seg n="9a44cc7d">
              Sedan lyfter Åsa Romson upp som ett problem att vi har nått delmålet
              för avsättning av skyddsvärd skog. Jag är stolt över det. När
              Centerpartiet och alliansregeringen kom till makten 2006 var bedömningen
              att det delmål som skulle nås till 2010 skulle nås till 2020.
              Vi ändrade strategi. I stället för att fortsätta att socialisera
              småbruksägares skog och ständigt köpa in mark och på det sättet
              skapa stora motsättningar i skogsbygden lade vi om strategi. Vi
              började skydda mer av den statligt ägda skogen. Nu är det senaste
              att vi använder statligt ägd skog för att byta till oss annat.
              Om vi vill skydda privat ägd skyddsvärd skog kan man få annan
              skog i ersättning i stället för att man får pengar i handen.
            </seg>
            <seg n="fc5ffea9">
              Jag är stolt över att vi har nått det här delmålet. Jag ser inte
              det som ett problem. Sedan ska vi fortsätta att jobba mot slutmålet.
              Men det låter på Åsa Romson som att det var ett problem att vi
              nådde delmålet. Jag tycker att det var bra.
            </seg>
          </u>
          <note type="speaker" n="e6629b5c">
            Anf. 20 IRENE OSKARSSON (KD):
          </note>
          <u who="christina_oskarsson_9f59a4" xml:id="i-23f3ca26f9ea9ac3-0" n="5566f197">
            <seg n="93d987d2">
              Herr talman! Vi behandlar ett motionsbetänkande, men utifrån
              det som vi hittills har hört här i kammaren kan vi konstatera
              att vi berör både stort och smått. Och det är väl riktigt att
              vi gör det.
            </seg>
            <seg n="c6c272d8">
              Jag skulle vilja lyfta fram några trådar utifrån mitt perspektiv
              och det kristdemokratiska perspektivet i den här debatten. Jag
              kan konstatera att det som har varit vår viktiga ingång i de här
              frågorna är att vi hittar en långsiktighet, en tydlighet och ett
              förvaltarskap det är ett ord jag använder ofta i den här talarstolen.
              Och Alliansen har faktiskt gått vidare i ett arbete där vi har
              bidragit. Men vi har också i mångt och mycket varit överens i
              den här kammaren, vilket inte framkommer i den här debatten.
            </seg>
            <seg n="eae8e134">
              Roger Tiefensee lyfter på ett föredömligt sätt fram att det också
              i det arbete som nu ska bedrivas är viktigt att vi plockar av
              oss partinålarna emellanåt och ser långsiktigt och generationsöverskridande
              i ett framtidsperspektiv på hur vi ska få en förvaltning så att
              vi får en miljö som vi kan fortsätta leva i och använda oss av
              på ett klokt och hållbart sätt.
            </seg>
            <seg n="523f83cb">
              När det gäller arbetet med miljömålen vill jag likt min kollega
              Liza-Maria Norlin, som under förra mandatperioden stod här med
              de här frågorna, glädja mig åt att vi i det som nu har blivit
              portalparagraf tydligt poängterade att det vi nu jobbar med är
              generationsmålet och det som vi ska lämna över till nästa generation.
              Där ska de stora miljöproblemen i Sverige vara lösta utan att
              orsaka ökade miljö- och hälsoproblem utanför Sveriges gränser.
            </seg>
            <seg n="73bb5039">
              Det är för mig viktigt att trycka på det, inte minst utifrån
              det som Jens Holm och andra har sagt här tidigare. Vi måste bedriva
              en oerhört aktiv miljöpolitik i Sverige, inom EU och internationellt.
              Då har vi att bidra till detta arbete med kunskap och kompetens.
              Miljöministern har under förra mandatperioden och under innevarande
              mandatperiod mycket aktivt drivit på det här arbetet. Det handlar
              om EU:s roll internationellt och vårt arbete från svensk sida,
              både i EU och på internationell arena, för att lyckas med detta.
              För miljöpolitik handlar mycket om gränsöverskridande arbete.
            </seg>
            <seg n="a57fae15">
              Vi ser mål som vi inte har kunnat uppnå ännu. Även om vi skulle
              lyckas till 100 procent i Sverige skulle vi inte uppnå målen,
              eftersom de är beroende av ett internationellt samarbete. Där
              behöver vi i Sverige också bli tydliga med att vi arbetar på den
              internationella arenan. Det handlar om att ge stöd, råd och också
              ekonomiska resurser för utveckling i andra länder med andra aktörer
              för att bidra till en hållbar miljö på sikt.
            </seg>
            <seg n="c67e4739">
              Det är också viktigt jag vet att det berördes i förra veckans
              debatt att vi kan göra de här investeringarna internationellt.
              CDM är ett viktigt verktyg i det här arbetet. Jag konstaterar
              att där kan mer göras. Vi kan bli effektivare. Men det är ett
              viktigt arbete.
            </seg>
            <seg n="7e56a46d">
              Ja, herr talman, det här betänkandet behandlar många olika aspekter.
              En annan del gäller vår livsmedelskonsumtion, hur den ska hanteras,
              och allt matsvinn som vi i dag har. Jag tror att en av de viktigaste
              saker vi kan göra i detta arbete, oavsett om målskrivningar är
              formulerade i procentsatser eller inte, är att öka kunskapen om
              hur livsmedel ska hanteras. Det handlar om att bästföredatum inte
              är detsamma som sista förbrukningsdag. Mjölk kan till exempel
              användas många dagar längre om vi har hanterat den rätt.
            </seg>
            <seg n="713187a8">
              Det handlar alltså om mer kunskapsförmedling, och där har Livsmedelsverket
              och andra aktörer gjort satsningar, och de kommer att göra satsningar.
            </seg>
            <seg n="159e14f2">
              Jag tror också att Sverige det nya matlandet kommer att ge ett
              ökat intresse för råvarukvalitet och för hantering och kunskap
              om hur detta ska göras. Därmed tror jag också att vi ser en minskning
              av svinnet, men mer kan göras. Roger Tiefensee berörde detta alldeles
              förträffligt i sitt anförande vad gäller att vi är på väg att
              ta fram underlag. Vi ska inte här i kammaren springa före de myndigheter
              som nu gör jobbet att på ett klokt och konstruktivt sätt ge oss
              verktygen.
            </seg>
            <seg n="b32b9e8d">
              Ett annat område som tas upp i det här betänkandet är den kommunala
              energi- och klimatrådgivningen. Även där har vi sett ett ökat
              behov av kunskap, och jag kan konstatera att det är oerhört aktuellt
              i dessa dagar när vi i andra sammanhang också pratar energianvändning,
              elpriser med mera.
            </seg>
            <seg n="f6bce91a">
              Där görs och har gjorts ett stort jobb för att nå det mål vi
              har satt upp. Kommunerna jobbar på ett förträffligt och föredömligt
              sätt. Jag måste inom parentes i detta sammanhang säga att jag
              blir något beklämd när Åsa Romson säger att kommunerna sitter
              och gör ingenting. Jag är fortfarande kommunaktiv också, herr
              talman, och jag kan konstatera att jag inte känner igen mig i
              den bilden.
            </seg>
            <seg n="85c220f0">
              Våra kommuner jobbar utifrån de tidigare miljömålen som är nuvarande
              miljömål, de 16. Det är ett oerhört frekvent arbete ute i våra
              kommuner. Man har inte slutat arbeta, men det viktiga är väl att
              vi här i kammaren samfällt säger att man ska fortsätta arbeta
              med detta, inte bida nya mål och nya tankar utan fortsätta med
              det man har. Vi ska effektuera bättre underlag och mer konkreta
              målformuleringar än det som fanns och gå vidare i detta.
            </seg>
            <seg n="b148a89d">
              En del i detta är också att vi har, och det berörs också i en
              av reservationerna, i den förändring av plan- och bygglagen som
              gjordes i den här kammaren för ett drygt år sedan lyft upp de
              här frågorna ytterligare. Vi ska bedriva en planprocess i kommunerna
              som tar större hänsyn än någonsin tidigare till klimatförändringar,
              till miljöhänsynen.
            </seg>
            <seg n="4f7d90f1">
              Det, herr talman, är oerhört viktigt att säga här, och det är
              viktigt att påpeka att våra företrädare på kommunnivå inte ligger
              på latsidan i det här arbetet.
            </seg>
            <seg n="25159a7d">
              Det är ett långsiktigt arbete att nå generationsmålet, och det
              långsiktiga arbetet måste vi bedriva i en gemensam struktur och
              konstatera att det inte är något som man drar kortsiktiga billiga
              politiska poäng på. En viktig del i detta är alltså forsknings-
              och utvecklingsarbetet.
            </seg>
            <seg n="d5302fb6">
              Jag ser med glädje fram emot att vi kommer att få en ny forskningsproposition
              2012, där jag tror att vi kommer att få ytterligare markeringar
              av det som Lars Hjälmered var inne på i sin inledning här för
              Alliansen och Moderaterna och där vi kommer att få mer markering
              av vikten av att vi sätter resurser på de här områdena för att
              få ett hållbart samhälle i framtiden.
            </seg>
            <seg n="4074599a">
              Jag ser därmed, herr talman, att det som nu ligger för fortsatt
              arbete i Miljömålsberedningen är min förhoppning att vi ska kunna
              göra i ett stort gemensamt samförstånd och inte politisk spetsfundighet.
            </seg>
            <seg n="289d31a3">
              Med detta vill jag yrka bifall till förslaget i betänkandet och
              avslag på samtliga motioner.
            </seg>
            <seg n="5e559673">
              (Applåder)
            </seg>
          </u>
          <note n="2e902ccd">
            Överläggningen var härmed avslutad.
          </note>
          <note n="2d3bb532">
            7 § Vissa immaterialrättsliga frågor
          </note>
          <note n="8d14c8b3">
            Föredrogs
          </note>
          <note type="speaker" n="3ce966aa">
            Anf. 21 INGEMAR NILSSON (S):
          </note>
          <u who="ingemar_nilsson_e9c916" xml:id="i-bcd91c183c82b4ad-0" n="e2394daa" next="i-cab1ae80f0e163bb-0"/>
          <note n="59d2350e">
            Herr talman! Låt mig inleda med att yrka bifall till två socialdemokratiska
            reservationer i detta betänkande, nämligen reservationerna 4 och
            6.
          </note>
          <u who="ingemar_nilsson_e9c916" xml:id="i-cab1ae80f0e163bb-0" n="e2394daa" prev="i-bcd91c183c82b4ad-0">
            <seg n="a6275d73">
              Det här är alltså ett betänkande som handlar om vissa immaterialrättsliga
              frågor. Det handlar i huvudsak om patenträttsfrågor, bland annat
              åtgärder mot piratkopiering, fildelning, det civilrättsliga sanktionsdirektivet
              och behovet av en kommission för att belysa frågor kopplade till
              den snabba teknikutveckling vi ser som exempelvis handlar om upphovsrätt
              och tillgängligheten på Internet.
            </seg>
            <seg n="dc10fac7">
              De frågor som betänkandet handlar om är viktiga för utvecklingen
              av näringslivsklimatet och därmed också viktiga för framväxten
              av fler och nya jobb i Sverige.
            </seg>
            <seg n="0477cc49">
              Att få till stånd ett väl fungerande system inom patenträtten
              är en viktig åtgärd för att stimulera innovativa och kreativa
              människor att kunna förverkliga och genomföra sina idéer och göra
              dem verkliga och reella.
            </seg>
            <seg n="990a07e7">
              Men, herr talman, detta är också viktiga frågor ur ett konsumentperspektiv.
              När det gäller patent och patenträttsliga frågor kan vi glädjande
              nog konstatera att den minst sagt segdragna frågan om ett EU-patent
              har tagit ett stort steg i rätt riktning genom det fördjupade
              samarbete som nu inleds med 25 av EU:s 27 medlemsstater involverade.
              Det är en fråga där Sverige varit pådrivande och där det rått
              och råder stor politisk enighet. Låt oss bara hoppas att det senaste
              beskedet att förslaget om en patentdomstol inom EU mött motstånd
              från EU-domstolen inte i någon större utsträckning ytterligare
              förskjuter och försenar genomförandet.
            </seg>
            <seg n="81da1b2f">
              Detta till trots finns det fortfarande en rad viktiga frågor
              där det återstår mer att göra. Ett sådant område som det här betänkandet
              behandlar gäller ytterligare åtgärder mot piratkopiering. Här
              anser utskottets borgerliga majoritet att de åtgärder som har
              vidtagits i Sverige, inom EU och inom ramen för ACTA-avtalet räcker.
            </seg>
            <seg n="2ff51915">
              Vi socialdemokrater har en annan syn på det problem som piratkopiering
              innebär. Det är de facto ett problem för näringslivet, men det
              är också ett problem och en risk för oss som konsumenter. Exempel
              på det som vi vill lyfta fram är piratkopierade komponenter inom
              bilindustrin. Därför anser vi att Sverige ytterligare måste öka
              och göra mer av sina ansträngningar inom ramen för EU för att
              komma till rätta med det här problemet.
            </seg>
            <seg n="b062cf65">
              Herr talman! När det gäller det civilrättslika sanktionsdirektivet
              har vi från Socialdemokraternas sida vid tidigare behandlingar
              här i kammaren tydligt redovisat vår syn på detta. Det handlar
              om att hitta en rimlig och rättssäker avvägning mellan missbruk
              i form av kommersiell fildelning och ett skydd för den personliga
              integriteten. Även om antalet ärenden inom detta område ännu är
              få anser vi fortfarande att det finns behov av ytterligare insatser
              för att värna den enskildes integritet.
            </seg>
            <seg n="fe6a1206">
              Vi pekar också på vikten av att hitta proportionalitet i de civilrättsliga
              processer som kan förväntas på detta område. Vi anser inte att
              det är rimligt att ställa alltför långgående krav på den enskilde
              att skydda sig mot otillåtet nyttjande av den egna Internetuppkopplingen.
            </seg>
            <seg n="d2a932cb">
              Rättssäkerheten för den enskilde måste säkerställas vid eventuell
              domstolsprocess, precis som vid de förväntade skadeståndskrav
              som då kan komma.
            </seg>
            <seg n="ef75d656">
              Väl medvetna om Datainspektionens uppgift att bevaka att personuppgiftslagen
              efterlevs anser vi ändå att det behövs mer långtgående åtgärder
              för att säkerställa skyddet av den personliga integriteten. För
              att skapa dessa förutsättningar har vi föreslagit att en integritetsombudsman
              ska inrättas.
            </seg>
            <seg n="f0e89c7b">
              Herr talman! Den tekniska utvecklingen på detta område är snabb.
              Det är i många avseenden en positiv utveckling som rymmer stora
              möjligheter. Men även här är det viktigt med en rimlig balans
              mellan medborgarnas informationstillgång och upphovsrättsinnehavarnas
              intressen.
            </seg>
            <seg n="314179f5">
              För detta har vi socialdemokrater föreslagit inrättandet av en
              kommission med uppgift att belysa dessa frågor. Det ska vara en
              kommission som kan belysa frågor som exempelvis tillgången till
              det som kallas herrelösa verk, kassettersättning och funktionsnedsattas
              tillgång till upphovsrättsskyddat material.
            </seg>
          </u>
          <note n="3a055519">
            Mot den bakgrunden yrkar vi bifall till motion T275 och yrkande
            3 i motionen.
          </note>
          <note type="speaker" n="ff8164d0">
            Anf. 22 MARIA WETTERSTRAND (MP):
          </note>
          <u who="maria_wetterstrand_c07fc0" xml:id="i-ad222314973696f3-0" n="e40b8387">
            <seg n="51bda46d">
              Herr talman! Jag börjar med att yrka bifall till reservation
              3 så att jag inte glömmer bort det i hastigheten.
            </seg>
            <seg n="b646c377">
              Det är alltid spännande att diskutera frågor med så vackra titlar
              som immaterialrätt. Från Miljöpartiets sida tycker vi faktiskt
              att det här är väldigt viktiga frågor. Det handlar om fildelning,
              integritet för människor på Internet, Ipredlagstiftningen och
              flera mycket intressanta saker.
            </seg>
            <seg n="688a9bde">
              Det har varit mycket diskussion om detta de senaste åren på grund
              av att det har stiftats ett antal repressiva lagar både från EU
              och från svenska staten för att komma åt människor som gör saker
              man inte gillar på Internet. Vi menar att den här lagstiftningen
              har gått alldeles för långt och att den ger rättigheter att förfölja
              människor trots att de brott som de anses begå inte tycker vi
              motiverar att man gör sådana ingrepp och inskränkningar i den
              personliga integriteten.
            </seg>
            <seg n="f9203b39">
              Vi menar att man i stället bör avkriminalisera fildelning mellan
              privatpersoner för privat bruk. Då kan man tänka att folk ska
              få göra som de vill, sno vilka saker de har lust med. Man måste
              trots allt väga det här mot det som krävs om man ska ha en lagstiftning
              som fungerar för att komma åt dessa människor.
            </seg>
            <seg n="dbf6dbfa">
              Det är på det sättet i dag att man stiftar lagar därför att man
              mer och mer vill gå in i och titta på vad människor gör på Internet
              på grund av att man vill komma åt ett fåtal personer som man menar
              använder fildelning alldeles för mycket och ibland även i kommersiellt
              syfte. Det är inte rimliga insatser som görs. Det är inte rimligt
              att man behandlar människor på det sättet. Att sprida information
              över Internet är också en väldigt stor möjlighet. Den möjligheten
              bör man inte försöka begränsa på det här sättet som innebär stora
              ingrepp i den personliga integriteten. Vi menar att Sverige bör
              omförhandla det EU-direktiv som kräver att fildelning kriminaliseras.
            </seg>
            <seg n="71c048bc">
              Tittar vi vidare på Ipredlagstiftningen menar vi att vi här har
              ytterligare ett exempel på att lagstiftningen går väldigt långt
              när det gäller att ge sig på enskilda människor på ett sätt som
              i slutändan riskerar att innebära att det blir väldigt svårt att
              följa de här lagarna. Man går också lite vid sidan av den vanliga
              vägen när det gäller rättskipning.
            </seg>
            <seg n="219e33df">
              Ipredlagen ger privata företag möjlighet att mer eller mindre
              ge sig på människor som man anser har kopierat saker som de inte
              bör göra och begära ut deras uppgifter. Vi riskerar att få en
              situation där dessa privata bolag kan ge sig på enskilda människor
              och kräva dem på skadestånd med hotet att annars dra dem inför
              rätta, vilket gör att de löper en risk att också få betala rättegångskostnader.
            </seg>
            <seg n="6262b7ba">
              Det här är inte en rimlig åtgärd för att komma åt det problem
              som man pekar på. Tvärtom bör detta förändras. Det finns ingen
              anledning att låta den här lagstiftningen fortsätta gälla. Sverige
              bör ta initiativ för att se hur vi kan få en lagstiftning som
              gör att Internetanvändares integritet och rätt till privatliv
              i stället kan stärkas i den svenska lagstiftningen.
            </seg>
            <seg n="15279a56">
              Miljöpartiet har ett antal sypunkter när det gäller hur man hanterar
              de här immaterialrättsliga frågorna och menar att det är förändringar
              som behöver göras för att värna människors integritet men också
              för att se till att de möjligheter som Internet faktiskt erbjuder
              också kan nyttjas på ett sätt som är bra och som främjar att vi
              kan sprida material på det sätt som Internet gör det möjlighet
              att göra.
            </seg>
            <seg n="bdc4dfcf">
              Det är också så att det förekommer ytterligare förslag i den
              politiska debatten, inte så mycket i Sverige men vi bör hålla
              ögonen öppna så att det inte börjar hända saker som gör att man
              drar det här ännu längre när det gäller integritetskränkningar.
              I Europaparlamentet har det förekommit förslag, som har avvisats
              än så länge, om att man ska införa förbud för dömda fildelare
              att över huvud taget använda Internet. Den typen av diskussioner
              tycker jag är mycket obehagliga. Jag menar att vi bör se till
              att från Sveriges sida vara väldigt tydliga med att vi i stället
              väljer att stå upp för integritet och rätten till ett privatliv
              och avvisa alla typer av förslag som försöker dra den här lagstiftningen
              i ytterligare repressiv riktning.
            </seg>
            <seg n="349571d2">
              Där tänker jag avsluta mitt anförande i den här debatten och
              yrkar alltså bifall till den reservation som har nummer 3 och
              handlar om Ipredlagen.
            </seg>
          </u>
          <note type="speaker" n="34a788f1">
            Anf. 23 KENT PERSSON (V):
          </note>
          <u who="kent_persson_8dd737" xml:id="i-c9b47972a6d7c71d-0" n="fe243b51">
            <seg n="acd17a21">
              Herr talman! Det vi ska debattera och senare i dag votera om
              är motioner från allmänna motionstiden rörande immaterialrättsliga
              frågor. I betänkandet finns patentfrågor, frågor om fildelning
              och en hel del andra immateriella frågor.
            </seg>
            <seg n="2e78c091">
              Jag kan också konstatera att när det gäller EU-patenten har vi
              tagit ett stort steg framåt. Förhoppningsvis kan vi se en lösning,
              åtminstone mellan de 25 EU-länder som nu har påbörjat en process
              där vi kan få en enhetlig behandling av EU-patent. Det ser jag
              fram emot.
            </seg>
            <seg n="fd1bb3c1">
              Sanktionsdirektivet och fildelning är en fråga som vi har behandlat
              här i riksdagen vid ett flertal tillfällen. Vi hade en stor och
              lång debatt när den nya lagstiftningen trädde i kraft för något
              år sedan. Vänsterpartiets ståndpunkt har inte förändrats sedan
              dess utan jag kommer att delvis upprepa det jag har sagt tidigare
              och även det jag sade för ett år sedan när vi behandlade immaterialrättsliga
              frågor här i kammaren.
            </seg>
            <seg n="df878066">
              Låt mig också konstatera att rätten att kommunicera fritt mellan
              varandra är grundläggande för civilisationens framsteg. Det är
              också en förutsättning för alla de tekniska framsteg som har gjorts.
              Att kunna kommunicera fritt med varandra privatpersoner emellan,
              att kunna dela med sig av sina egna erfarenheter till andra är
              en grundläggande förutsättning när vi pratar om mänskliga fri-
              och rättigheter.
            </seg>
            <seg n="489dfbd4">
              Det här kan vi också konstatera har varit ett hot historiskt
              sett mot den rådande maktordningen i samhället. Auktoritära regimer
              har alltid historiskt sett försökt att begränsa möjligheterna
              för människor att fritt kommunicera med varandra. Vi ser det i
              dag i Mellanöstern och Nordafrika, där auktoritära regimer, diktaturer,
              på olika sätt försöker begränsa människors rättigheter och möjligheter
              att kommunicera med varandra genom lagstiftning, genom att stänga
              ned telekommunikationsmöjligheter och så vidare. Det är givetvis
              ett hårt slag mot de mänskliga fri- och rättigheterna.
            </seg>
            <seg n="f175427e">
              Fildelning är en del av det. Låt mig nu här också klart och tydligt
              säga att vi är för fri fildelning mellan privatpersoner. Det har
              att göra med rätten till en skyddad sfär att kunna kommunicera
              med varandra i. Men vi säger samtidigt att vi värnar om upphovsrättsinnehavarens
              rättighet att få ersättning för sitt arbete. Det är en väldigt
              tydlig distinktion mellan den privata sfären och upphovsrättsinnehavarens
              rätt till ersättning.
            </seg>
            <seg n="2a29de6d">
              Vi har lagt fram förslag, jag ska inte säga att det är heltäckande
              men det är åtminstone förslag till hur man skulle kunna lösa detta.
              Historiskt sett har vi löst det. Vi kan i dag låna böcker på bibliotek,
              vi kan låna filmer och vi kan låna cd-skivor utan att upphovsrättsinnehavaren
              går miste om sin ersättning. Det är mer en fråga om teknik och
              om man vill lösa den delen.
            </seg>
            <seg n="1060e2df">
              När det gäller den personliga integriteten är det oerhört viktigt
              att vi värnar och är uppmärksamma på vad som sker i vår omvärld.
              Det är inte bara sanktionsdirektivet och den lagstiftningen utan
              det är också all övrig lagstiftning som har genomförts som inskränker
              den personliga integriteten. Vi kommer att behandla datalagringsdirektivet
              under kommande vecka. Det är också ett steg. Var och en för sig
              kan man säkerligen försvara de lagarna utifrån de hot vi står
              inför, men lägger man ihop allt det som sker kan jag konstatera
              att det är ett hot mot den personliga integriteten. Våra utrymmen
              att fritt kunna tala och kommunicera med varandra minskar. Det
              är väldigt allvarligt.
            </seg>
          </u>
          <note n="4992a226">
            I och med detta yrkar jag bifall till reservation 5.
          </note>
          <note type="speaker" n="133b8342">
            Anf. 24 MATS ODELL (KD):
          </note>
          <u who="mats_odell_60393f" xml:id="i-33d9ff46b782c9e4-0" n="5abdfcda">
            <seg n="5add8132">
              Herr talman! Det är väl ingen överdrift att säga att det går
              väldigt bra för Sverige. Vår ekonomi i förhållande till jämförbara
              länder i Europa har till och med gått mycket bra. Tillväxten i
              år kommer upp mot kanske 5 procent.
            </seg>
            <seg n="11bf50c7">
              Det är klart att regeringens och Riksbankens politik har varit
              väldigt viktiga för hur ekonomin har fungerat under den finansiella
              krisen och har spelat en viktig roll för den snabba ekonomiska
              återhämtningen. Men det finns också underliggande faktorer som
              är väldigt viktiga.
            </seg>
            <seg n="db49a51a">
              Svenska ekonomiska framgångar och vårt rykte som välfärdsbyggare
              vilar nämligen på till exempel kunskap och innovationskraft. För
              att behålla denna utvecklingskraft är det väldigt viktigt att
              vi också utvecklas som sådana. Här spelar skola, högskola och
              forskning väldigt centrala roller, men det gäller också försvaret
              av immateriella rättigheter. Detta försvar är nödvändigt för att
              vidmakthålla en hög grad av nyskapande och innovativ verksamhet.
            </seg>
            <seg n="b0c5f7c7">
              De nio motioner som kammaren har att ta ställning till i dag
              har i huvudsak kommit till för att motionärerna anser att rättigheter
              till patent, upphovsrätt och kanske också design och varumärken
              inte har ett fullgott skydd. Samtidigt måste en avvägning göras
              mellan rättighetshavarnas intressen och olika användarintressen.
              Denna avvägning är inte given, och den ifrågasätts i ett par motioner.
            </seg>
            <seg n="349a5efd">
              När vi som lagstiftare gör avvägningen mellan olika intressen
              på detta område är det väsentligt att inte rycka undan mattan
              för den innovations- och skaparkraft vars betydelse alltså inte
              kan överskattas. Det gäller också det konstnärliga området. Upphovsrätten
              är för många utövare utkomstens själva förutsättning.
            </seg>
            <seg n="b935744d">
              En OECD-rapport från 2008 visar att varumärkesförfalskade och
              piratkopierade varor säljs i internationell handel till ett värde
              av mer än 250 miljarder US-dollar. Den internationella handelskammaren,
              ICC, har nyligen kommit med en kompletterande rapport som inkluderar
              också inhemskt producerade och konsumerade förfalskade produkter,
              digital piratkopiering med mera. I denna rapport är omsättningsbeloppen
              ännu mer svindlande. De beräknas till 1 700 miljarder dollar år
              2015. Detta handlar om miljoner arbetstillfällen som står på spel
              från år till år.
            </seg>
            <seg n="497b51d6">
              I en av de nio motioner som kammaren har att ta ställning till
              i detta sammanhang förespråkas att staten ska bli mer aktiv när
              det gäller att beivra brottet patentintrång. Kravet i patentlagen
              på att åtal endast får väckas av allmän åtalare, som det heter,
              om åtal av särskilda skäl är påkallat från allmän synpunkt bör
              tas bort, sägs i denna motion. I en annan motion anförs att regeringen
              bör se över det nuvarande patentsystemet i dess helhet.
            </seg>
            <seg n="0068fe21">
              Mot bakgrund av det jag nyss sade kan sådana här förslag te sig
              motiverade. Som motionärerna har kunnat konstatera har utskottet
              heller ingen annan uppfattning vad gäller behovet av ett väl fungerande
              patentsystem det är själva vägvalet och kostnaderna som gör att
              vi drar olika slutsatser. Sverige deltar både aktivt och konstruktivt
              i de förhandlingar inom EU som syftar till att skapa ett EU-patent
              och inrätta en enhetlig europeisk patentdomstol. Som alla är medvetna
              om skulle ett EU-patent göra det möjligt att med en enda ansökan
              få ett patent godkänt för hela EU.
            </seg>
            <seg n="f310bfac">
              Vi vet i utskottet att detta är på gång. Det fördjupade samarbete
              som Sverige bidrog till att ta initiativ till verkar nu ha goda
              förutsättningar att resultera i en överenskommelse som kommer
              att kunna göra skillnad. Det blir i praktiken de trilskande länderna
              som kommer att sitta med svartepetter. Rättvisan har ibland sina
              poänger.
            </seg>
            <seg n="c75b796b">
              I en annan motion efterlyser man förbättrad lagstiftning för
              att motverka piratkopiering. Både i svensk grundlag och i EU:s
              stadga om de grundläggande rättigheterna är upphovsrätten och
              rätten till immateriell egendom skyddad. På detta har följt EU-direktiv
              som har lett till lagändringar i medlemsstaterna, och genomförandet
              av dessa lagändringar granskas för närvarande.
            </seg>
            <seg n="6bf94d32">
              Sedan ett par år har det förekommit förhandlingar om ett internationellt
              handelsavtal med åtgärder mot piratkopiering och varumärkesförfalskning
              ACTA-förhandlingarna. Ett avtal mellan EU och en rad andra länder
              blev klart i december och ska i år undertecknas och ratificeras.
              Det är alltså på internationell nivå man bäst kommer åt det växande
              problemet med piratkopiering, varför utskottet menar att det saknas
              anledning för riksdagen att göra något uttalande i enlighet med
              yrkandena i bland annat motion 2010/11:N338.
            </seg>
            <seg n="2753baf2">
              När det gäller fildelning och lagring av information om Internetanvändares
              trafik kvarstår motsättningarna mellan alliansregeringens partier
              och framför allt Miljöpartiet och Vänsterpartiet. Att som föreslås
              i kommittémotionen från Miljöpartiet ställa krav på att fildelning
              för privat bruk avkriminaliseras innebär ju att man helt sonika
              berövar upphovsrättsmännen eller upphovsrättskvinnorna den rätt
              lagstiftaren tillförsäkrat dem.
            </seg>
            <seg n="60d55203">
              Utskottet kan inte heller gå med på att Sverige ska omförhandla
              det berörda EU-direktivet, det så kallade Infosocdirektivet. Motionärernas
              förslag att Internetoperatörer inte ska få lagra information om
              enskilda Internetanvändares trafik måste också avvisas eftersom
              det strider mot datalagringsdirektivet. Genomförande av detta
              direktiv förbereds för närvarande av justitieutskottet, och det
              finns ingen anledning för riksdagen att i detta läge göra något
              särskilt uttalande.
            </seg>
            <seg n="bdc5c2c1">
              Samtidigt som jag nu yrkar avslag på samtliga nio aktuella motioner
              vill jag återigen betona att avslagen inte innebär att utskottet
              ser ansträngningar att förbättra skyddet för immateriella rättigheter
              som obehövliga. Kommer de ansträngningar som nu företas inom regering,
              riksdag och EU-kommissionen inte att leda till avsett resultat,
              herr talman, finns det säkert anledning att återkomma.
            </seg>
          </u>
          <note type="speaker" n="2841709b">
            Anf. 25 OLOF LAVESSON (M):
          </note>
          <u who="olof_lavesson_92be49" xml:id="i-6e47ef70331f3457-0" n="0837c3bf" next="i-05f2754caffbe5b1-0">
            <seg n="e2850803">
              Herr talman! Vad är rättigheten värd om den inte kan värnas?
              Det kan tyckas vara en ganska viktig och allmängiltig fråga i
              många sammanhang, men den är kanske synnerligen aktuell när vi
              debatterar dagens betänkande. Bakom den spännande titeln Vissa
              immaterialrättsliga frågor döljer sig viktiga ämnen som patent
              och upphovsrätt. Motionerna spänner över patenträttsliga frågor,
              åtgärder mot piratkopiering, fildelning och det civilrättsliga
              sanktionsdirektivet.
            </seg>
            <seg n="d377e52b">
              I grunden handlar allt detta om svenska entreprenörer, småföretagare,
              formgivare, musiker och författare. Det handlar om hur man ska
              kunna förverkliga sina idéer och sin kreativitet och hur man ska
              kunna omsätta dem i lönsamhet. Det handlar om hur svenska företag
              ska kunna startas, växa och fortleva och hur Sverige ska kunna
              hävda sig på en global konkurrensutsatt marknad.
            </seg>
            <seg n="08c98f94">
              Det är lätt att säga att man är för upphovsrätt och immaterialrätt,
              men det är inte lika lätt att sätta kraft bakom orden. Samtidigt
              blir immaterialrättsfrågorna allt viktigare brott mot immaterialrätten
              utgör ett allt större hot mot svenska företag och svenska entreprenörer.
            </seg>
            <seg n="1cf3f6dd">
              Den senaste tiden har frågorna mest kommit att handla om piratkopiering
              på nätet och olaglig fildelning. Det är ganska naturligt eftersom
              detta är den fråga som kanske mest har kommit att beröra gemene
              man i vardagen. Ofta är det först när frågorna flyttar in i våra
              egna vardagsrum som de verkligen ställs på sin spets.
            </seg>
            <seg n="982d3d3a">
              Samtidigt är de skapande branscherna en oerhört viktig del av
              det som kan växa i Sverige människor som inom tjänstesektorn,
              musikindustrin, filmskapandet och författandet ser till att vi
              växer som nation och att vi får inkomster och arbeten i vårt land.
              Upphovsrättsfrågorna på Internet handlar mycket om hur dessa så
              viktiga branscher både ska kunna överleva, leva och växa, men
              de handlar också om var gränsen går i den andra ändan på konsumentsidan.
              De handlar om integritet och övervakning, ny teknik, nya möjligheter
              och nya prövningar. De handlar om mitt och om ditt.
            </seg>
            <seg n="22b723e6">
              Många av motionerna i betänkandet rör också upphovsrätten på
              Internet, men immaterialrättsområdet rymmer så mycket mer. Jag
              tänkte därför, herr talman, i mitt anförande fokusera lite mer
              på dessa andra områden.
            </seg>
            <seg n="fa7f1d78">
              För en tid sedan besökte jag möbelmässan här i Helsingfors och
              träffade där såväl upprörda som uppgivna företagare. Svensk möbelindustri
              tappade, liksom annan industri, under finanskrisen men är nu på
              väg upp igen. På grund av den svaga svenska kronan minskade inte
              möbelexporten mer än 9 procent 2009, medan importen sjönk med
              30 procent.
            </seg>
            <seg n="d62cebf2">
              När den svenska kronan nu åter stärks resulterar det i ökad import
              medan exporten ligger still. Största importlandet är Kina, som
              svarar för en femtedel av all svensk möbelimport. Denna ökning
              har medfört en tilltagande spridning av kinesiska kopior av svenska
              och europeiska designprodukter.
            </seg>
            <seg n="8218302f">
              Tala om den frustration man känner på Blå Station nere i Skåne
              över detta! Deras stol Sting, i aluminium och rostfritt stål,
              slog världen med häpnad när den presenterades 2004. Den vann såväl
              svenska som internationella priser och var resultatet av en lång
              och mödosam utvecklingsprocess. Ett halvår efter presentationen
              kunde ägarna till Blå Station se sin stol i en monter på en möbelmässa
              i Italien. En exakt replika presenterades av ett kinesiskt företag
              för en bråkdel av det svenska priset.
            </seg>
            <seg n="70af4b0a">
              Herr talman! Jag nämnde Blå Station, men jag skulle precis lika
              gärna ha kunnat prata om Swedese, Kinnarps och Offecct, eller
              om det svenska glasriket, om modeindustrin eller om våra duktiga
              industridesigner.
            </seg>
            <seg n="5d5b29c6">
              Den svenska möbelbranschen tar nu egna initiativ för att stävja
              piratkopieringen. Man är bland annat medskapare till ett etiskt
              råd bestående av jurister, dit företag ska kunna vända sig om
              de anser att deras möbel har blivit kopierad. Genom att publicera
              uppgifter om piratkopiering hoppas man på en självsanerande effekt.
              Man har också tagit fram nya avtalsmallar där immateriella frågor
              och piratkopiering är prioriterat allt för att förtydliga rättighetsaspekterna
              och underlätta för den enskilde designern respektive möbeltillverkaren.
            </seg>
            <seg n="1772ba57">
              Olika branschinitiativ av den här typen är både bra och nödvändiga.
              De visar också på den väldigt besvärliga situation som man på
              många håll befinner sig i. Grunden i immaterialrätten handlar
              också om att rättighetsinnehavare själva ska ha möjlighet att
              bevaka sina rättigheter och sedan kunna agera civilrättsligt.
              Men politiken måste lägga grunden.
            </seg>
            <seg n="f4ddc4b2">
              Som nämnts här från talarstolen känner inte immaterialrätten
              några nationsgränser. Den nationella lagstiftningen, som ständigt
              sätts på prov, är otillräcklig och kommer alltid att vara otillräcklig.
              Det internationella och globala samarbetet är nödvändigt.
            </seg>
            <seg n="d53f16a2">
              En av de stora stötestenarna har varit den om ett gemensamt EU-patent,
              och det är ingen ny fråga. Den har diskuterats sedan 1960-talet.
              År 1973 infördes ett Europapatent som innebär att ett europeiskt
              patent ska omvandlas till nationella patent i varje medlemsstat.
              Det är en både kostsam och besvärlig process. En expertrapport
              beställd av EU-kommissionen visar att om man vill ha ett patent
              giltigt i hela EU är årsavgifter och översättningskostnader upp
              till femton gånger så höga som för ett amerikanskt patent. Totalt
              uppskattar man att bristerna i patentsystemet kostar europeiska
              företag drygt 2,2 miljarder kronor varje år.
            </seg>
            <seg n="51efd8eb">
              Sverige tillhör den absoluta världstoppen i antalet tagna patent.
              Nuvarande regler försvårar avsevärt för de svenska företagen.
              Höga kostnader och ett otryggt rättsläge stänger i princip ute
              små och medelstora företag helt från att söka patent för den europeiska
              marknaden. Likaså försvåras avancerad forskning vid högskolor
              och universitet.
            </seg>
            <seg n="bf478c02">
              Ett stort och viktigt steg mot ett gemensamt EU-patent togs under
              det svenska EU-ordförandeskapet. Man kom då överens om gemensamma
              riktlinjer som innebär att man genom en enda ansökan får ett patent
              som gäller i hela EU en marknad om 500 miljoner människor. För
              detta betalar man en enda årsavgift i stället för en för varje
              land.
            </seg>
            <seg n="9f0a1fec">
              Det var därför oerhört glädjande när EU-parlamentet nyligen godkände
              det fördjupade samarbetet om ett gemensamt EU-patent. Nu kan 25
              av EU:s 27 medlemsländer gå vidare med att skapa ett enhetligt
              patentskydd. Bara Spanien och Italien står utanför och får nu
              känna konsekvenserna. Det enda som återstår är ett formellt beslut
              just i dag på konkurrenskraftsrådet om att inleda samarbetet.
              Därefter kommer kommissionen att ta fram exakta förslag på hur
              det hela ska genomföras. Förhoppningsvis kan även den tidigare
              nämnda stötestenen om en europeisk patentdomstol lösas.
            </seg>
            <seg n="db53b378">
              Ett annat viktigt ben är det väldigt omdiskuterade ACTA-avtalet
              ett nytt internationellt handelsavtal med åtgärder mot piratkopiering
              och varumärkesförfalskning. Efter två års förhandlingar blev det
              klart i början av december förra året. Stora delar handlar om
              utbyte av information och tekniskt bistånd, men det innehåller
              också viktiga förändringar i förhållande till dagens situation.
            </seg>
            <seg n="363c14a1">
              Den rättsliga regleringen i ACTA bygger på TRIPS-avtalet, men
              då TRIPS kräver att tullen ska kunna ingripa endast vid import
              omfattar ACTA även export. Ett betydligt större ansvar läggs därmed
              hos de länder varifrån många piratkopior har sitt ursprung. En
              annan viktig skillnad är att polis och åklagare nu får möjlighet
              att ingripa utan angivelse av målsägande.
            </seg>
            <seg n="9fb9edb3">
              Men det sker även mer som är värt att uppmärksammas. För att
              förbättra information och statistik relaterad till piratkopiering
              och varumärkesförfalskning har EU-kommissionen 2009 etablerat
              ett observatorium. Syftet är också att identifiera och sprida
              best practice på området och även att ha ett informationsutbyte
              med den privata sektorn. Till detta ska läggas att EU-kommissionen
              har tagit initiativ till en frivillig uppförandekod för handelsplatser
              på Internet, till exempel Blocket, E-bay och andra, med syfte
              att hitta tekniska lösningar för att minska handeln med piratkopierade
              varor.
            </seg>
            <seg n="41fe6371">
              Herr talman! Svenska innovativa företag kan nu se fram emot påtagliga
              fördelar, med bättre patentskydd, lägre kostnader och klara regelförenklingar.
              Små och medelstora företag får nya möjligheter till skydd som
              på grund av kostnaderna hittills i praktiken varit omöjligt. Det
              vi nu ser är flera politiska genombrott som avsevärt förbättrar
              villkoren för svenskt företagande.
            </seg>
          </u>
          <note n="1442fa99">
            Herr talman! Jag vill med detta yrka bifall till näringsutskottets
            förslag till beslut i betänkandet.
          </note>
          <note n="f6ca3477">
            Ajournering
          </note>
          <note n="61c9c7dc">
            Kammaren beslutade kl. 13.54 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u who="olof_lavesson_92be49" xml:id="i-05f2754caffbe5b1-0" n="0837c3bf" prev="i-6e47ef70331f3457-0">
            <seg n="f30fc2f0">
              Återupptagna förhandlingar
            </seg>
            <seg n="cfdd16f0">
              Socialminister Göran Hägglund besvarar såväl allmänpolitiska
              frågor som frågor inom sitt ansvarsområde.
            </seg>
          </u>
          <note n="a64bcc1f">
            Förhandlingarna återupptogs kl. 14.00.
          </note>
          <note n="0ab9e71b">
            8 § Frågestund
          </note>
          <note n="e24d1c7b">
            Anf. 26 TREDJE VICE TALMANNEN:
          </note>
          <note n="df69b2a7">
            Jag vill hälsa socialminister Göran Hägglund, statsrådet Tobias
            Billström, statsrådet Peter Norman, statsrådet Stefan Attefall
            och statsrådet Catharina Elmsäter-Svärd välkomna till dagens frågestund.
          </note>
          <note n="20a1f6fd">
            Läns- och regionindelning
          </note>
          <note type="speaker" n="130a7def">
            Anf. 27 SVEN-ERIK ÖSTERBERG (S):
          </note>
          <u who="sven-erik_osterberg_bd1a4d" xml:id="i-e92ad5d53b3ebddb-0" n="f0d81ef5">
            <seg n="1e6fdbcc">
              Fru talman! Jag riktar mig till statsrådet Stefan Attefall. Förre
              skattedirektören Mats Sjöstrand har ett utredningsuppdrag åt regeringen
              när det gäller att se över bland annat en ny länsindelning. Han
              har rest mycket i landet, och vi har fått information.
            </seg>
            <seg n="7e456d4b">
              Samtidigt pågår en regionaliseringsdiskussion ute i landet bland
              politiker från samtliga partier. På något sätt hänger inte de
              processerna ihop. Det finns en stor frustration när det gäller
              hur länsindelningen och regionindelningen ska fungera. Det kan
              väl inte vara så att vi ska hamna i en situation där vi har en
              länsindelning och en landstingsindelning?
            </seg>
            <seg n="54819406">
              Jag skulle vilja att statsrådet kunde redogöra för vad regeringens
              tankar är om hur detta ska fungera och var det ska landa. När
              ska detta vara på plats?
            </seg>
          </u>
          <note type="speaker" n="c1c4eaac">
            Anf. 28 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-da24990dfb3dbb21-0" n="a3d9c164">
            <seg n="3e659d77">
              Fru talman! Tack för frågan!
            </seg>
            <seg n="3defa0d7">
              Det är korrekt att Mats Sjöstrand har ett uppdrag att i första
              hand utreda hur staten ska organisera sig på regional nivå. Vi
              vet i dag att alla myndigheter har olika typer av regionala organisationer.
              Det finns bara två myndigheter som fortfarande är kvar på länsnivå,
              nämligen polismyndigheterna, som också utreds i särskild ordning,
              och länsstyrelserna. Sjöstrands uppdrag är att försöka finna en
              ändamålsenlig statlig organisation som är framåtsyftande och effektiv.
            </seg>
            <seg n="fe282461">
              Samtidigt har Sjöstrand också till uppgift att särskilt föra
              samtal med de regioner som för en tid sedan förde fram en ansökan
              om att bilda just regioner, norra Norrland och Svealand. Han är
              också öppen för att samtala med och stödja de regioner som för
              diskussioner runt om i landet i övrigt.
            </seg>
            <seg n="8ec3ed13">
              Tanken med Sjöstrands uppdrag är framför allt att ta itu med
              den statliga organiseringen. Samtidigt har Sjöstrand sagt att
              om man ska påverka hans förslag bör man framföra sina tankar på
              hur man vill lösa frågan i regionerna under 2011 eller senast
              i början av 2012. Det är det budskap han har framfört.
            </seg>
          </u>
          <note type="speaker" n="96b1fe80">
            Anf. 29 SVEN-ERIK ÖSTERBERG (S):
          </note>
          <u who="sven-erik_osterberg_bd1a4d" xml:id="i-e92ad5d53b3ebddb-1" n="f0d81ef5">
            <seg n="97f32ac1">
              Fru talman! Tack för svaret!
            </seg>
            <seg n="268768bb">
              Min indikation när jag är ute i landet och lyssnar och pratar
              regionfrågor är att man tycker att det kommer dubbla signaler
              från regeringen. Det gäller bland annat länsindelningen och den
              statliga verksamheten. Sedan vill man ha någon form av tydligare
              besked från regeringen om vad regeringen förväntar sig av regionaliseringen.
              Den har gått i stå på många ställen. Man vet inte riktigt hur
              man ska hantera frågan och hur gränserna ska gå.
            </seg>
            <seg n="6cb111c3">
              Det här är visserligen kopplat till Mats Sjöstrands utredning,
              men mycket av diskussionen känns som en moment 22-situation där
              man väntar in varandra. Sjöstrand är bekymrad över vad regionerna
              ska göra, och regionerna väntar på Sjöstrand och tiden går.
            </seg>
            <seg n="6be773a3">
              Om det ska ske någon förändring från nästa mandatperiod är tiden
              knapp. Har statsrådet någon idé om hur man kan skynda på processen?
              Kommer regeringen att bli tydligare så att processerna hålls ihop
              så att organisationen blir bra för Sverige när det gäller både
              staten och den regionala indelningen i landet?
            </seg>
          </u>
          <note type="speaker" n="48b84c9f">
            Anf. 30 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-da24990dfb3dbb21-1" n="a3d9c164">
            <seg n="f10947ae">
              Fru talman! Regeringen har sagt att vi vill ha ett underifrånperspektiv.
              Vi vill att kommun-, region- och landstingspolitiker ska samla
              ihop sig och lägga fram förslag om hur de vill lösa sina regioners
              förutsättningar för framtiden.
            </seg>
            <seg n="af71fffd">
              Min uppmaning är att de ska samla ihop sig. Om staten ska diktera
              hur landstingsindelningen ska se ut i framtiden blir det lätt
              ett uppifrånperspektiv. Jag vill uppmana alla aktörer att vara
              på alerten och själva lägga fram förslag. Det är det bästa. Förslagen
              kan sedan samköras med Mats Sjöstrands utredning.
            </seg>
            <seg n="067b5fd9">
              Regeringen vill avvakta det arbetet och vill ge regionerna en
              chans att själva formulera sina egna framtidsönskemål. Vi uppmanar
              dem att föra dessa samtal och ta sig an det regionala ledarskap
              som krävs för att samla ihop sig runt lösningar som passar just
              deras regioner. Det är det budskap vi har gått ut med, och det
              står jag fast vid.
            </seg>
            <seg n="f80640b8">
              Satsning på järnvägen
            </seg>
          </u>
          <note type="speaker" n="b41fb062">
            Anf. 31 ANNIKA LILLEMETS (MP):
          </note>
          <u who="annika_lillemets_d743a3" xml:id="i-1b5324ac374ebb6d-0" n="53626bc1">
            <seg n="7862c1bc">
              Fru talman! Jag vill ställa en fråga till infrastrukturminister
              Elmsäter-Svärd.
            </seg>
            <seg n="30e0e91d">
              Det är glädjande att statsrådet att döma av ett uttalande den
              1 mars har tagit till sig vad vi gröna länge har arbetat med och
              vad verkligheten med all önskvärd tydlighet visar, nämligen att
              mer pengar behöver satsas på järnvägen så att tågtrafiken ska
              fungera. Även Trafikverket konstaterar i en ny rapport att det
              behövs 2 ½ till 3 miljarder kronor mer per år jämfört med vad
              regeringen nu satsar för att lösa de akuta problemen.
            </seg>
            <seg n="8abbdf4f">
              Ministern säger till medierna att hon driver kravet i de pågående
              förhandlingarna om vårens tilläggsbudget och höstbudgeten. Hur
              mycket ytterligare vill ministern satsa på järnvägen, på vilka
              projekt och när? Föreslår ministern även att medel ska omprioriteras,
              och varifrån ska de i så fall tas?
            </seg>
          </u>
          <note type="speaker" n="6176124e">
            Anf. 32 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-89432d63d2e9bf33-0" n="ee78c6e3"/>
          <note n="3dbd2bd1">
            Fru talman! Tack, Annika Lillemets, för din fråga!
          </note>
          <u who="unknown" xml:id="i-a4182bb0273c81e6-0" n="ee78c6e3">
            <seg n="6131485c">
              Som alla förstår är det inte någon som budgetförhandlar i medierna
              eller i kammaren. Vi har ändå en viss gång.
            </seg>
            <seg n="661f87e1">
              Den situation vi ser i dag på järnvägen är inte bra, varken för
              resenärer eller för dem som behöver transportera gods. Det Annika
              Lillemets tar upp är riktigt, nämligen att Trafikverket har inkommit
              med en rapport. Det är en del av den dialog vi har haft. Det är
              oerhört viktigt att den åtgärdsplan vi har antagit för ganska
              precis ett år sedan, där vi har lagt grunden för ökad drift och
              underhåll och flera nya stora investeringar på järnväg, måste
              vi alltid följa upp med ny kunskap. Av den anledningen har Trafikverket
              fått i uppdrag att genomlysa både väg och järnväg för att se framåt
              även efter 2021.
            </seg>
          </u>
          <note type="speaker" n="d0577422">
            Anf. 33 ANNIKA LILLEMETS (MP):
          </note>
          <u who="annika_lillemets_d743a3" xml:id="i-1b5324ac374ebb6d-1" n="53626bc1">
            <seg n="97f32ac1">
              Fru talman! Tack för svaret!
            </seg>
            <seg n="8e8661f8">
              Är ministern beredd att prioritera om pengar från vägsatsningar
              till järnvägssatsningar? Trafikverket konstaterar i sin rapport
              om situationen i det svenska järnvägsnätet att det blir dyrt att
              vänta med reinvesteringar och underhåll. Det är angeläget att
              satsa snabbt. Jag är glad om Moderaterna tycks svänga i frågan
              med tanke på att statsrådets partikollega finansminister Anders
              Borg tidigare har varit motståndare till ökade satsningar på järnväg
              och i ett uttalande häromåret sagt att satsningar på vägar är
              fem gånger viktigare än satsningar på järnväg. Kan vi vänta oss
              en omprioritering från vägar till järnväg?
            </seg>
          </u>
          <note type="speaker" n="0d43915a">
            Anf. 34 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-624b1292d006cb67-0" n="ee78c6e3">
            <seg n="0c820677">
              Fru talman! Alliansen i sin helhet tycker att det är bra om det
              går att komma fram och komma fram i tid på såväl väg som järnväg.
              Det som har varit mest utsatt, som blir extra sårbart när det
              är extra kall vinter och extra mycket snö, som det här året, är
              järnvägstrafiken. Det är också där vi har utmaningen. Det kanske
              inte alltid handlar om pengar utan snarare om tid, både när det
              gäller fysisk planering och ekonomisk planering.
            </seg>
            <seg n="861be976">
              Jag kan svara Annika Lillemets att inom kort kommer det att framgå
              hur vi genomlyser för att öka kapaciteten på järnvägssystemet
              såväl de kommande tolv åren som fram till 2021 och även därefter.
            </seg>
            <seg n="bf97d02e">
              Statliga bolag
            </seg>
          </u>
          <note type="speaker" n="f0d90071">
            Anf. 35 ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-94ce21bcdf013935-0" n="48e82950">
            <seg n="a2842d3b">
              Fru talman! Jag vill ställa min fråga till finansmarknadsminister
              Peter Norman. Staten äger 55 bolag helt eller delvis. Som det
              ser ut nu kommer Alliansen inte att kunna sälja de tre bolag eller
              delar av bolag som vi beslutade om under förra mandatperioden
              eftersom oppositionen tycker att staten ska behålla ägandet i
              54 av dessa 55 bolag. Oppositionen har dock inte presenterat någon
              vision för ägarskapet.
            </seg>
            <seg n="62883bf0">
              Vilken typ av ägarstyrning och ägarvision har finansmarknadsministern
              för dessa bolag som är av väldigt olika typ? En del verkar där
              det inte finns någon egentlig marknad och har ett naturligt monopol.
              Andra befinner sig i en mycket konkurrensutsatt situation.
            </seg>
          </u>
          <note type="speaker" n="c823c57f">
            Anf. 36 Statsrådet PETER NORMAN (M):
          </note>
          <u who="unknown" xml:id="i-624b1292d006cb67-1" n="ee78c6e3">
            <seg n="39f96a92">
              Fru talman! Statens bolagsportfölj är den största i Sverige och
              större än Investorgruppens och Industrivärldens. Det är ett fantastiskt
              ansvar och privilegium att förvalta dessa bolag. Det är ett arbete
              som sker kontinuerligt och skickligt av tjänstemännen på Finansdepartementet.
            </seg>
            <seg n="6ba5914a">
              Alliansen var i valmanifestet tydlig med att vi skulle försöka
              sälja Nordea, Telia Sonera och SBAB helt eller delvis. Nu är vi
              blockerade att sälja SBAB och Telia Sonera. Jag beklagar detta.
              Jag och regeringen anser att det inte finns några skäl att ha
              ett ägande i bolag på marknader där konkurrensen fungerar fritt
              och där det i övrigt inte finns samhälleliga intressen att bevara.
            </seg>
          </u>
          <note type="speaker" n="8f704a32">
            Anf. 37 ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-94ce21bcdf013935-1" n="48e82950">
            <seg n="76a06384">
              Fru talman! Jag tackar finansmarknadsministern för svaret. Jag
              vill ta upp ett av de bolag som ministern nämnde, nämligen SBAB.
              Det är inte helt enkelt att vara spelare, sätta upp spelregler
              och ibland också vara domare i samma match. Det kan vara problematiskt,
              särskilt på finansmarknaden.
            </seg>
            <seg n="1e295433">
              Det har förts fram en hel del argument om att det är viktigt
              att SBAB finns för konkurrensens skull. Anser finansmarknadsministern
              att det behöver finnas spelare som staten äger på denna marknad?
            </seg>
            <seg n="3e3ddf4e">
              Det var ganska problematiskt 2005 när SBAB drev på bolånekarusellen
              genom att ta bort topplån. SBAB gick i bräschen, och de andra
              bankerna hängde på. Här agerade en statlig bank ansvarslöst och
              premierade risk.
            </seg>
            <seg n="53a072fe">
              Behövs SBAB i dag för konkurrensen?
            </seg>
          </u>
          <note type="speaker" n="de2b9cb4">
            Anf. 38 Statsrådet PETER NORMAN (M):
          </note>
          <u who="unknown" xml:id="i-624b1292d006cb67-2" n="ee78c6e3">
            <seg n="82b71869">
              Fru talman! Tittar man i en vanlig dagstidning ser man minst
              tolv aktörer som har noteringar för räntor på bolån. Utöver dessa
              finns det säkert lika många som ger priser om man skulle fråga.
              Dessutom karakteriseras bankmarknaden i dag av att bolåneaffärer
              är ett lockbete för att få in kunder och sälja på dem högmarginalprodukter.
            </seg>
            <seg n="2defd7ac">
              Kort och gott är det en väl fungerande marknad. Därför behövs
              inte SBAB.
            </seg>
            <seg n="ba329048">
              SBAB har också avkastat mediokert under ett stort antal år, vilket
              inte är så konstigt eftersom det inte finns några övervinster
              att hämta hem. I ett sådant läge blir man kanske lite aggressiv
              och tar bort topplån. Man tar också bort kravet på amortering,
              vilket är allvarligt som ett kulturfenomen. Alla mår bra av att
              ha ett visst sparande.
            </seg>
            <seg n="da0ee2ba">
              Nystartszoner
            </seg>
          </u>
          <note type="speaker" n="6150dbe9">
            Anf. 39 ERIK ALMQVIST (SD):
          </note>
          <u who="unknown" xml:id="i-624b1292d006cb67-3" n="ee78c6e3">
            <seg n="de0f7f74">
              Fru talman! Jag har en fråga till statsrådet Göran Hägglund om
              nystartszonerna. Som vi alla vet har mångkulturen och massinvandringen
              medfört en hel del problem, inte minst segregerade områden. Framför
              allt handlar det om storstädernas förorter där det råder hög arbetslöshet.
              Regeringen har aviserat att man vill tackla detta, bland annat
              genom att sänka skatterna i dessa områden.
            </seg>
            <seg n="431f8dfd">
              Varför väljer man en modell som har visat sig inte fungera i
              de länder där man har prövat den?
            </seg>
          </u>
          <note type="speaker" n="887086ce">
            Anf. 40 Socialminister GÖRAN HÄGGLUND (KD):
          </note>
          <u who="carina_hagg_f1f2f3" xml:id="i-30dad6c78b503abb-0" n="41038b65">
            <seg n="e350f24d">
              Fru talman! Erik Almqvist tar upp en stor och viktig fråga för
              hela vårt land men givetvis särskilt för människor som bor i bostadsområden
              och kommuner där man har en trängd social situation.
            </seg>
            <seg n="116833d8">
              Det finns all anledning att fundera på hur vi bättre kan arbeta
              med att nytillkomna personer kommer in i arbete och lär sig svenska
              språket. Regeringens ambition är att genom olika kloka åtgärder
              erbjuda människor en möjlighet att komma in på arbetsmarknaden,
              försörja sig själva och bidra på olika sätt. En förutsättning
              för det är att man lär sig svenska språket.
            </seg>
            <seg n="c66f3c1a">
              Vi vill genom satsningar på nystartszoner göra det möjligt att
              starta och driva företag så att fler människor kan delta fullt
              ut i det svenska samhället.
            </seg>
          </u>
          <note type="speaker" n="abdcdfc7">
            Anf. 41 ERIK ALMQVIST (SD):
          </note>
          <u who="unknown" xml:id="i-624b1292d006cb67-4" n="ee78c6e3">
            <seg n="b5f88921">
              Fru talman! Jag tackar statsrådet för svaret. Jag vet vad nystartszonerna
              innebär. Problemet är att det är ett paket som har visat sig verkningslöst
              i de länder där man har testat liknande modeller. Inte minst gäller
              det i Frankrike där man har testat ett närmast identiskt paket
              under snart 15 års tid.
            </seg>
            <seg n="6ad286db">
              På sin höjd har man där skapat jobb inom ett område genom att
              få företag att flytta sin verksamhet från ett annat område. På
              så sätt har man inte skapat någon större nettotillväxt på arbetskraft
              i dessa delar av storstäderna.
            </seg>
            <seg n="d346b9d5">
              Jag vet inte om det är en positiv politik att ställa grupper
              och områden i samhället mot varandra. Det går dock i linje med
              Alliansens politik där man med instegsjobb särbehandlar folk utifrån
              ursprung och nu med nystartszoner särbeskattar företag beroende
              på var de befinner sig.
            </seg>
            <seg n="299d387c">
              Grundfrågan som jag inte fått svar på är fortfarande: Varför
              tar man inte del av den erfarenhet som finns i andra länder?
            </seg>
            <seg n="88e45c95">
              Vi har på område efter område sett hur Sverige trots en integrationspolitik
              som är en av de dyraste i västvärlden inte lyckas med integrationen,
              och ändå fortsätter vi att ge oss i kast med modeller som har
              fallerat på andra håll.
            </seg>
          </u>
          <note type="speaker" n="e0ac62e4">
            Anf. 42 Socialminister GÖRAN HÄGGLUND (KD):
          </note>
          <u who="carina_hagg_f1f2f3" xml:id="i-30dad6c78b503abb-1" n="41038b65">
            <seg n="fb26bade">
              Fru talman! Det är viktigt för varje regering att i detta läge
              göra vad man kan för att pröva nya åtgärder som gör det möjligt
              för fler människor att få ett arbete att gå till, att lära sig
              språket och att träffa andra och bli delaktiga i ett större sammanhang.
              Här är jobben mycket betydelsefulla.
            </seg>
            <seg n="2e83e3ef">
              Hur man lyckas beror givetvis på hur man utformar regelverket.
              Här finns erfarenhet att dra från andra länder så att vi inte
              gör om de misstag som gjorts i andra länder utan tvärtom använder
              goda exempel som föredömen när vi utformar det svenska regelverket
              för detta.
            </seg>
            <seg n="e2f38a00">
              Inriktningen måste vara att hitta nya verksamma medel som underlättar
              för människor inte att motarbeta de åtgärder som gör det möjligt
              för fler människor att fungera fullt ut i det svenska samhället.
              Det här är ett exempel på en åtgärd som har goda förutsättningar
              att bidra på ett positivt sätt.
            </seg>
            <seg n="671d444f">
              Upprättelse för fosterhemsplacerade barn
            </seg>
          </u>
          <note type="speaker" n="5d176d8d">
            Anf. 43 WIWI-ANNE JOHANSSON (V):
          </note>
          <u who="wiwi-anne_johansson_946962" xml:id="i-0806fc2e0da5e1de-0" n="e251defb">
            <seg n="27270565">
              Fru talman! Jag har också en fråga till socialminister Göran
              Hägglund. I början av februari i år lämnade Upprättelseutredningen
              sin rapport Barnen som samhället svek . Utredningen presenterade
              några förslag till hur samhället i dag skulle kunna kompensera
              de människor som for illa på grund av att de som barn var utsatta
              för samhällets vård och försummelse.
            </seg>
            <seg n="e41a4003">
              De som kan komma i fråga för kompensation var fosterhemsplacerade
              och utsatta för vanvård mellan 1920 och 1980. Men flera av dem
              som har intervjuats under Vanvårdsutredningens och Upprättelseutredningens
              gång har varit med om kränkande behandling senare. Många av dem
              som var barn på 80- och 90-talet är vuxna i dag och undrar varför
              detta inte gäller dem.
            </seg>
            <seg n="de595e4a">
              Varför satte regeringen i direktiven gränsen vid 1980? Det anges
              inga skäl till det.
            </seg>
          </u>
          <note type="speaker" n="ae794562">
            Anf. 44 Socialminister GÖRAN HÄGGLUND (KD):
          </note>
          <u who="carina_hagg_f1f2f3" xml:id="i-30dad6c78b503abb-2" n="41038b65">
            <seg n="6a664624">
              Fru talman! Det vi nu diskuterar är ett mörkt kapitel i svensk
              historia som berör en ganska stor grupp sammantaget. Man kan dra
              gränser både här och där, men utredningen fick i uppdrag att titta
              på en viss tidsperiod. Men visst finns det skäl att titta på alla
              barn och vuxna som har farit illa på olika sätt.
            </seg>
            <seg n="b84ba33b">
              Det offentliga har givetvis ett särskilt stort ansvar när vi
              och våra föregångare i politiken beslutar om placeringar av barn.
              Med det följer ett ansvar att följa upp och, när det har gått
              fel, på olika sätt motverka effekter som kan uppkomma senare i
              livet. Många barn har farit illa under lång tid.
            </seg>
            <seg n="c1b6e9b1">
              Regeringen bereder nu det förslag som kom från Upprättelseutredningen;
              det är ute på remiss. Regeringen ska så småningom landa i ställningstaganden.
            </seg>
            <seg n="5ca06d4f">
              Statsrådet Maria Larsson har redan meddelat att regeringen avser
              att ordna en särskild ceremoni där man ber om ursäkt för de handlingar
              som har utförts.
            </seg>
          </u>
          <note type="speaker" n="ce2425c6">
            Anf. 45 WIWI-ANNE JOHANSSON (V):
          </note>
          <u who="wiwi-anne_johansson_946962" xml:id="i-0806fc2e0da5e1de-1" n="e251defb">
            <seg n="9f46d1c4">
              Fru talman! Socialminister Göran Hägglund svarade egentligen
              inte på frågan. Vi är överens om att Upprättelseutredningen fick
              direktivet att utreda dem som var utsatta för samhällets så kallade
              vanvård mellan åren 1920 och 1980. Min fråga gällde vad som händer
              med dem som har varit utsatta för samhällets vanvård efter 1980.
              Det räcker inte med att säga att vi inte vill att de ska vara
              utsatta; det förekommer faktiskt.
            </seg>
            <seg n="db9c57f3">
              Jag undrade om man satte en gräns bara för att man skulle sätta
              en gräns någonstans och så råkade det bli 1980. Jag vill också
              veta om socialministern också tycker att det vore bra om gränsen
              sattes senare. Det tar, såvitt jag förstår, inte Upprättelseutredningen
              hänsyn till eftersom direktiven såg ut som de gjorde.
            </seg>
            <seg n="ef65df89">
              Varför denna gräns? Vad ska socialministern göra åt de andra?
            </seg>
          </u>
          <note type="speaker" n="fa05f7e6">
            Anf. 46 Socialminister GÖRAN HÄGGLUND (KD):
          </note>
          <u who="carina_hagg_f1f2f3" xml:id="i-30dad6c78b503abb-3" n="41038b65">
            <seg n="388b59e3">
              Fru talman! Jag känner inte till den närmare bakgrunden till
              varför direktiven skrevs som de skrevs. Det är inte mitt beredningsområde.
              Det är en fråga att ta upp med statsrådet Maria Larsson.
            </seg>
            <seg n="ff4f440c">
              Det viktiga är att samhället ger en signal till alla personer
              som på olika sätt har kränkts eller hamnat i en knepig situation
              för att vi, eller våra politiska föregångare, har fattat beslut
              som har lett till att de här barnen har fått en dålig uppväxt.
            </seg>
            <seg n="0d94cbac">
              Det finns många människor som har råkat illa ut på en mängd olika
              områden som inte omfattas av den här utredningen.
            </seg>
            <seg n="4b9d8e3f">
              Jag har inga planer på att utvidga utredningen, och det tror
              jag inte att regeringen i övrigt heller har. Det arbete som har
              genomförts ska leda till att man på lämpligt sätt kan se till
              att det blir ett avslut på den här historien så att man kan hjälpa
              dem som har drabbats att gå vidare.
            </seg>
            <seg n="2e467602">
              Barnfattigdom
            </seg>
          </u>
          <note type="speaker" n="062de2b9">
            Anf. 47 CARINA MOBERG (S):
          </note>
          <u who="carina_moberg_71a349" xml:id="i-b62796414c81fb60-0" n="89376599">
            <seg n="2a4cf79e">
              Fru talman! Den fråga jag tänker ställa hamnar definitivt hos
              ministrarna från Jönköpings län som finns på Socialdepartementet
              hos Kristdemokraterna skulle man kunna säga.
            </seg>
            <seg n="312cac3b">
              Under en längre tid har vi tagit del av rapporter där vi har
              kunnat konstatera att situationen för barnen i dagens Sverige
              försämras och blir tuffare och hårdare.
            </seg>
            <seg n="0f46f266">
              Rädda Barnen rapporterar att 220 000 barn lever i vad vi betecknar
              som fattigdom. Kronofogdemyndigheten redovisar att 632 barn vräktes
              från sina hem förra året. Av dem bodde 26 i Jönköpings län och
              122 i Helsingforss län, för att ge ett par exempel. Vi socialdemokrater
              vill inte se tillväxt på bekostnad av solidariteten. Det tror
              vi inte att svenska folket heller vill.
            </seg>
            <seg n="8310b95b">
              Min fråga till socialministern blir därför: Är regeringen beredd
              att utifrån de problem som jag har beskrivit med lånade siffror
              göra något för att situationen för de allra sämst ställda i vårt
              samhälle fattiga och vräkta barn ska förbättras?
            </seg>
          </u>
          <note type="speaker" n="dd2101ef">
            Anf. 48 Socialminister GÖRAN HÄGGLUND (KD):
          </note>
          <u who="carina_hagg_f1f2f3" xml:id="i-30dad6c78b503abb-4" n="41038b65">
            <seg n="de04b596">
              Fru talman! Det är en angelägen fråga som Carina Moberg tar upp.
              Det är ett nederlag varje gång man kan registrera att ett barn
              lever under fattiga förhållanden, självklart också när det inträffar
              vräkningar. Det gäller alla, men speciellt barn. Regeringen är
              därför oerhört angelägen att arbeta med många olika metoder för
              att detta inte ska inträffa.
            </seg>
            <seg n="eddd2192">
              Den viktigaste åtgärden stavas arbetslinjen. Det handlar om att
              ge fler människor möjlighet att försörja sig själva. Det är den
              bästa vägen att motverka ökade klyftor i samhället. Vi gör naturligtvis
              också annat, till exempel förstärkningen av flerbarnstillägget
              och den planerade förbättringen av bostadsbidraget som träffar
              småbarnsfamiljer och som av allt att döma kan träda i kraft den
              1 januari 2012. Det är verksamma konkreta åtgärder som förbättrar
              den ekonomiska situationen för barn som växer upp under svåra
              ekonomiska förhållanden.
            </seg>
          </u>
          <note type="speaker" n="69614a26">
            Anf. 49 CARINA MOBERG (S):
          </note>
          <u who="carina_moberg_71a349" xml:id="i-b62796414c81fb60-1" n="89376599">
            <seg n="0033d0fb">
              Fru talman! I hälften av landets kommuner vräks barn. Antalet
              ökar jämfört med tidigare. Enligt Rädda Barnens rapport har vi
              fått 1 000 fler fattiga barn under det senaste året.
            </seg>
            <seg n="a28bf3d8">
              Arbetslinjen i all ära, men vi vet att antalet långtidsarbetslösa
              människor som hamnar i den så kallade fas 3 ökar. Vi lämnar en
              grupp människor därhän. Jag håller med om det goda i att människor
              ska växa genom att arbeta. På det sättet växer också Sverige.
            </seg>
            <seg n="e90242ed">
              Om det är obekvämt för socialministern att vidta åtgärder utifrån
              vad vi socialdemokrater föreslår finns det andra förslag. Rädda
              Barnen föreslår en handlingsplan med tydliga mål för att komma
              till rätta med de här problemen.
            </seg>
            <seg n="22999df5">
              Jag vet att Göran Hägglund har sett det förslaget. Kan Göran
              Hägglund ge besked om hur regeringen ställer sig till detta konkreta
              förslag till handlingsplan för att alla barn i vårt land ska ha
              rätt till en rimlig levnadsstandard och ett tryggt hem?
            </seg>
          </u>
          <note type="speaker" n="e098c0b2">
            Anf. 50 Socialminister GÖRAN HÄGGLUND (KD):
          </note>
          <u who="carina_hagg_f1f2f3" xml:id="i-30dad6c78b503abb-5" n="41038b65">
            <seg n="13d38c2e">
              Fru talman! Vi kan se av statistiken att antalet vräkta barn
              varierar från år till år. Varje barn eller person som förekommer
              i den statistiken är en för mycket. Därför arbetar regeringen
              aktivt med detta. Vi ser stora skillnader mellan kommunerna när
              det gäller hur väl man lyckas. Där kommunen har ett aktivt arbete
              lyckas man bättre än där man inte har de här frågorna högst upp
              på dagordningen. Det är i första hand ett kommunalt ansvar.
            </seg>
            <seg n="d2a5e074">
              Staten gör insatser på olika områden. Mycket av det bör vara
              generella åtgärder. Jag nämnde tidigare förstärkningen av flerbarnstillägget,
              vilket spelar stor roll i barnfamiljernas ekonomi. Jag nämnde
              också planerna på att förstärka bostadsbidraget, vilket är träffsäkert
              och når de barnfamiljer som har de lägsta inkomsterna och därmed
              de minsta ekonomiska marginalerna.
            </seg>
            <seg n="dac6acf1">
              Regeringen kommer i huvudsak att arbeta vidare med konkreta politiska
              åtgärder framför nya planer. Det tror jag är rätt väg att gå.
            </seg>
          </u>
          <note n="c652bf93">
            Utvisning av romer
          </note>
          <note type="speaker" n="1fd699b5">
            Anf. 51 SHADIYE HEYDARI (S):
          </note>
          <u who="shadiye_heydari_eccba9" xml:id="i-c2daaa8665921f69-0" n="1f6d48ef">
            <seg n="1d0f1ca9">
              Fru talman! Jag har en fråga till statsrådet Tobias Billström.
            </seg>
            <seg n="76d35621">
              De senaste nyheterna har handlat om romer och utvisning av dem.
              Enligt nyheterna har de utvisade personerna blivit utvisade enbart
              för att de tiggt och spelat. Det väckte stor debatt i somras när
              P1 Morgon avslöjade att många romer hade tvingats lämna Sverige
              för att de hade tiggt på gatorna. De avvisades trots att de är
              EU-medborgare och har rätt att vara i Sverige i tre månader. EU-lagen
              ska gälla även för romer, tycker jag.
            </seg>
            <seg n="2b3b15f8">
              Maria Leissner sade i en radiointervju att om det hade varit
              greker, italienare eller engelsmän skulle de inte ha behandlats
              så. Jag håller med henne. Romerna är också EU-medborgare och ska
              behandlas på samma sätt som alla EU-medborgare. De har samma rättigheter
              som alla EU-medborgare att vistas i ett EU-land i tre månader.
            </seg>
            <seg n="7cb78612">
              Är det rätt att sätta människor i häkte utan företrädare? Strider
              inte avvisningarna mot EU-direktiven? I somras fick Helsingforsspolisen
              stöd av migrationsminister Tobias Billström för avvisningarna.
              Vi har ju sagt att man inte ska lägga sig i enskilda ärenden.
            </seg>
          </u>
          <note type="speaker" n="323c1707">
            Anf. 52 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-c49b935d095ab9c0-0" n="b210ade5">
            <seg n="e9bf69c9">
              Fru talman! Det är viktigt att hålla rågången mot den handläggning
              som sker av landets polismyndigheter. Länspolismästaren i Helsingforss
              län, Carin Götblad, har bestämt sig för att överlämna tre ärenden
              för handläggning av åklagarmyndighet just med anledning av det
              som frågeställaren tar upp.
            </seg>
            <seg n="485c24db">
              Med anledning av detta har jag naturligtvis ingenting att tillägga.
              Inleds en rättsprocess ska jag, precis som frågeställaren säger,
              hålla mig därifrån och se till att hålla ett säkerhetsavstånd.
            </seg>
          </u>
          <note type="speaker" n="b7e65cfe">
            Anf. 53 SHADIYE HEYDARI (S):
          </note>
          <u who="shadiye_heydari_eccba9" xml:id="i-c2daaa8665921f69-1" n="1f6d48ef">
            <seg n="89721f4e">
              Fru talman! Jag fick inte svar på mina frågor. Strider inte utvisningarna
              mot EU-direktiven? Vad kommer man att göra? Kommer man att tillsätta
              en utredning för att titta på frågorna? Jag skulle vilja att statsrådet
              svarar på de frågorna.
            </seg>
          </u>
          <note type="speaker" n="864dbae7">
            Anf. 54 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-c49b935d095ab9c0-1" n="b210ade5">
            <seg n="36f80650">
              Fru talman! Eftersom den fråga som frågeställaren tar upp ska
              prövas av åklagarmyndigheten, det vill säga hur handläggningen
              av dessa ärenden har skett i förhållande till utlänningslagen,
              har jag ingen möjlighet att här i dag lämna ett mer utförligt
              svar. Det kommer att ske en process inom ramen för rättsväsendet
              där man kommer att ta reda på hur utlänningslagen har hanterats
              och huruvida dessa ärenden har handlagts i enlighet med hur utlänningslagen
              är konstruerad.
            </seg>
            <seg n="53588cff">
              Kvalitetsskillnader i cancervården
            </seg>
          </u>
          <note type="speaker" n="c7a5a668">
            Anf. 55 ULF NILSSON (FP):
          </note>
          <u who="ulf_nilsson_b2871f" xml:id="i-9fb1f5f39a99fafc-0" n="15906709">
            <seg n="ca1d24e8">
              Fru talman! Jag tänkte ställa en fråga till socialministern.
            </seg>
            <seg n="c0b778f1">
              Chansen att bli frisk från allvarliga sjukdomar har ökat kraftigt
              under de senaste åren. Det gäller inte minst en allvarlig sjukdom
              som cancer där chansen att bli bra har förbättrats mycket. Detta
              är glädjande. Men samtidigt är det många som är oroliga för att
              det fortfarande är ganska stora kvalitetsskillnader i landet när
              det gäller just cancervården.
            </seg>
            <seg n="f1e63491">
              Rapporten Öppna jämförelser från 2010 tyder på att det är ganska
              stora skillnader. Bland annat när det gäller en stor sjukdom som
              prostatacancer är det tre av fyra personer under 75 år som får
              den bästa behandlingen med chans till tillfrisknande. Även när
              det gäller bröstcancer är det stora skillnader i vården.
            </seg>
            <seg n="49017119">
              Min fråga är helt enkelt hur socialministern agerar för att minska
              skillnaderna i vården och inte minst i cancervården.
            </seg>
          </u>
          <note type="speaker" n="a9af66bd">
            Anf. 56 Socialminister GÖRAN HÄGGLUND (KD):
          </note>
          <u who="carina_hagg_f1f2f3" xml:id="i-30dad6c78b503abb-6" n="41038b65">
            <seg n="f47b4977">
              Fru talman! Jag tackar Ulf Nilsson för frågan.
            </seg>
            <seg n="cc345cb9">
              Detta är något som tyvärr drabbar väldigt många. 19 kvinnor per
              dag får reda på att de har bröstcancer. Det är den största cancergruppen
              som vi har. Sedan är det förstås på motsvarande sätt när det gäller
              andra cancerformer. Detta drabbar många människor.
            </seg>
            <seg n="49726eb4">
              Under de senaste åren har vi jobbat intensivt för att få en cancerstrategi
              på plats. Det handlar för det första om att förebygga att cancer
              uppkommer. För det andra handlar det om tidig upptäckt, vilket
              förstås är mycket betydelsefullt för att man ska kunna göra små
              ingrepp som är verksamma. För det tredje handlar det förstås om
              att utveckla nya behandlingsmetoder.
            </seg>
            <seg n="a82ae9c5">
              Ulf Nilsson tar upp det som är mycket allvarligt, nämligen att
              det ser olika ut över landet. Det kan skilja mellan landsting
              men också inom landsting. Detta är en fråga som regeringen är
              mycket uppmärksam på.
            </seg>
          </u>
          <note type="speaker" n="663a0352">
            Anf. 57 ULF NILSSON (FP):
          </note>
          <u who="ulf_nilsson_b2871f" xml:id="i-9fb1f5f39a99fafc-1" n="15906709">
            <seg n="fb81cc0b">
              Fru talman! Jag tackar ministern för svaret. Jag tycker också
              att det är positivt att regeringen har börjat utveckla denna cancerstrategi.
            </seg>
            <seg n="cdfc62b9">
              Min följdfråga är: Arbetar ministern och regeringen aktivt för
              att utveckla metoder för uppföljning, så att det inte bara blir
              tjusiga måldokument utan att man verkligen följer upp att de åtgärder
              vidtas som behöver vidtas för att människor inte ska behöva ängslas
              för att inte få rätt vård för att de bor på fel ställe?
            </seg>
          </u>
          <note type="speaker" n="8646d93b">
            Anf. 58 Socialminister GÖRAN HÄGGLUND (KD):
          </note>
          <u who="carina_hagg_f1f2f3" xml:id="i-30dad6c78b503abb-7" n="41038b65">
            <seg n="fac5ba22">
              Fru talman! En av idéerna med cancerstrategin är att vi ska kunna
              få ett antal cancercentrum i Sverige som är de allra bästa och
              som kan använda den allra bästa metodiken och också föra ut den
              i närområdet så att den blir tillgänglig över hela landet. Det
              är också viktigt att stryka under betydelsen av kvalitetsregister
              som möjliggör en uppföljning av vad som faktiskt fungerar på bästa
              möjliga sätt och var man fortfarande har ett arbete att göra för
              att nå upp till bästa standard. Kvalitetsregister och Öppna jämförelser
              som Ulf Nilsson också hänvisar till är mycket verksamma instrument
              som på ett mjukt sätt faktiskt fungerar mycket bra för att utveckla
              och förstärka kvaliteten.
            </seg>
            <seg n="169d1206">
              Allt fler människor kommer tyvärr att drabbas av cancer. Det
              ställer också stora krav på att svensk hälso- och sjukvård kan
              möta dessa behov, först och främst genom att förebygga men också
              genom att ge bästa möjliga vård. Målet är förstås att vården ska
              ha samma höga kvalitet över precis hela Sverige.
            </seg>
            <seg n="3afdbdf8">
              Miljöregler för fartygsbränsle
            </seg>
          </u>
          <note type="speaker" n="c4951aff">
            Anf. 59 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-120a3c26d4e142b7-0" n="2ea15c46">
            <seg n="4637fff9">
              Fru talman! Jag ställer min fråga till infrastrukturministern.
            </seg>
            <seg n="a29ace26">
              Svensk industri och särskilt den tunga basindustrin utefter Norrlandskusten
              har stort behov av fungerande och kostnadseffektiva sjötransporter.
            </seg>
            <seg n="7752dcf2">
              Hösten 2008 beslutade den internationella sjöfartsorganisationen
              IMO om skärpta gränsvärden för svavel i marint bränsle på global
              nivå men även inom så kallade svavelkontrollområden. Till svavelkontrollområdena
              hör bland andra Östersjön och Nordsjön. De nya reglerna innebär
              att svavelhalten i fartygsbränsle sänks till 0,1 procent 2015
              inom Östersjön och Nordsjön och till 0,5 procent på global nivå
              först 2020. Detta snedvrider konkurrensen. Ministern har i en
              tidigare interpellationsdebatt uttryckt oro för detta och lovat
              att arbeta med frågan.
            </seg>
            <seg n="2b8ebf5f">
              Min fråga till ministern är: Vad har hänt i frågan sedan den
              senast var uppe i kammaren?
            </seg>
          </u>
          <note type="speaker" n="86670a4e">
            Anf. 60 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-624b1292d006cb67-5" n="ee78c6e3">
            <seg n="2966b9d6">
              Fru talman! Jag vet att Sven-Erik Bucht och jag har samma ambition
              i fråga om att det är viktigt att ta stor miljöhänsyn, inte minst
              när det gäller Östersjön, som numera är ett särskilt skyddat hav,
              men också i fråga om att ha en bra konkurrenskraft när det gäller
              sjöfarten.
            </seg>
            <seg n="c0dbdf09">
              Efter att ett enigt IMO-beslut togs på världsbasis 2008 upptäckte
              man att det blev negativa konsekvenser för sjöfarten i norra Europa.
              Sven-Erik Bucht nämnde Östersjön och Nordsjön, men det gäller
              även Engelska kanalen.
            </seg>
            <seg n="e69b97ba">
              Jag driver lite grann linjen att vi inte kan ha en snedvriden
              konkurrens inom ett harmoniserat EU. Det som pågår just nu är
              snarare att se vilka möjligheter som finns att mildra de negativa
              effekterna. Min förhoppning är att vi ska vara klara under tidig
              vår när vi ministrar inom Europa träffas igen.
            </seg>
          </u>
          <note type="speaker" n="3fa6a7f9">
            Anf. 61 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-120a3c26d4e142b7-1" n="2ea15c46">
            <seg n="696214cf">
              Fru talman! Jag håller med infrastrukturministern om att vi delar
              denna oro.
            </seg>
            <seg n="e2842f77">
              Om man tittar på detta historiskt är det märkligt att det var
              en annan infrastrukturminister som valde att inte driva frågan.
              Hon tillhörde inte samma parti som den nuvarande infrastrukturministern.
            </seg>
            <seg n="c2fcbf66">
              Min fråga till ministern är: Delas denna oro av hela regeringen?
            </seg>
          </u>
          <note type="speaker" n="be99931b">
            Anf. 62 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-624b1292d006cb67-6" n="ee78c6e3">
            <seg n="0d07d665">
              Fru talman! Det är en ständig balansgång oavsett vilket område
              som man kommer in på. Hur ska man kunna ta rätt miljöhänsyn? Hur
              ska man kunna svara upp mot en viktig basnäring, till exempel
              hela råvaruproduktionen? Och hur ska man kunna ha bra och effektiva
              transporter? Detta är en uppfattning som naturligtvis hela regeringen
              har.
            </seg>
            <seg n="9428f626">
              Men vi ska också komma ihåg att Sverige tillsammans med alla
              länder i IMO 2008 enhetligt beslutade om att införa detta. De
              negativa konsekvenserna har egentligen uppstått först därefter
              utifrån att den internationella maritima organisationen IMO inte
              har att ta hänsyn till konsekvenser för enskilda länder, utan
              det måste var och en göra.
            </seg>
            <seg n="f3cf7f29">
              Det är klart att det hade varit mycket bättre om man hade känt
              till konsekvenserna före beslutet. Nu tycker jag att det känns
              mer riktigt att se vad vi ska göra för att mildra de negativa
              effekterna.
            </seg>
            <seg n="6efcb3ee">
              Ätstörningar och tandhälsa
            </seg>
          </u>
          <note type="speaker" n="560e053e">
            Anf. 63 ROLAND UTBULT (KD):
          </note>
          <u who="roland_utbult_1b344d" xml:id="i-ab7e8ad4528b2f02-0" n="2f90b0a4">
            <seg n="c15aa59c">
              Fru talman! Jag har en fråga till socialministern.
            </seg>
            <seg n="def63aa1">
              Jag tror att de flesta av oss känner till anorexi och bulimi
              och kanske också har en aning om de stora påfrestningar både fysiskt
              och psykiskt som sjukdomarna innebär.
            </seg>
            <seg n="6bd3521a">
              Vad som kanske inte är lika känt, och där behoven också är mindre
              kända, är sjukdomarnas effekter på tänderna. Regelbundna kräkningar,
              kanske i kombination med muntorrhet, kan ge frätskador på emaljen.
              Skadorna kan bli omfattande och smärtsamma och kan också leda
              till stora problem att tugga.
            </seg>
            <seg n="8ecbd3cc">
              Att klara de kostnader som en renovering av tänderna innebär
              efter en tid av sjukdom är mer än vad många klarar av, inte minst
              med tanke på att det är företrädesvis unga personer som drabbas
              av sjukdomarna.
            </seg>
            <seg n="a43bbfed">
              Jag vill därför fråga socialministern vad han kan göra för att
              dessa personer som redan varit hårt drabbade av sjukdom ska kunna
              få hjälp också när det gäller tandhälsan.
            </seg>
          </u>
          <note type="speaker" n="abef941d">
            Anf. 64 Socialminister GÖRAN HÄGGLUND (KD):
          </note>
          <u who="carina_hagg_f1f2f3" xml:id="i-30dad6c78b503abb-8" n="41038b65">
            <seg n="ec3afa6b">
              Fru talman! Den grupp som Roland Utbult tar upp är många gånger
              unga personer och många gånger flickor som har en mycket tuff
              tillvaro. Precis som Roland Utbult säger drabbar detta tandhälsan,
              förutom det som bottnar i psykisk ohälsa.
            </seg>
            <seg n="b8bb23dc">
              Regeringen har under den gångna mandatperioden genomfört en stor
              tandvårdsreform som innehåller två delar, dels ett checksystem,
              dels ett större skydd för stora kostnader. Vi arbetar nu med att
              också införa en tredje del av en förbättring av tandvården.
            </seg>
            <seg n="ff5e22ff">
              Vi har nyligen tagit emot en utredning som presenterar konkreta
              förslag på området som handlar om att inrätta en check till förebyggande
              arbete för de personer som det handlar om 1 200 kronor per år
              är utredningens förslag. Ytterligare en del handlar om när större
              insatser måste göras för personer som drabbats av tandhälsoproblem
              som personerna själva inte i större utsträckning kan påverka.
            </seg>
          </u>
          <note type="speaker" n="0d6ae972">
            Anf. 65 ROLAND UTBULT (KD):
          </note>
          <u who="roland_utbult_1b344d" xml:id="i-ab7e8ad4528b2f02-1" n="2f90b0a4">
            <seg n="d5d33752">
              Fru talman! Jag vill tacka socialministern för svaret som låter
              bra. Det gläder mig att åtgärder är på gång.
            </seg>
            <seg n="23c9ce52">
              För många blir de förstörda tänderna en påminnelse om sjukdomen.
              De försvårar också möjligheterna till ett bra och friskt liv framöver.
            </seg>
            <seg n="fbb94efe">
              Min följdfråga, naturligtvis en lite journalistisk fråga, blir:
              När kommer vi att få se detta förverkligat?
            </seg>
          </u>
          <note type="speaker" n="81178c7d">
            Anf. 66 Socialminister GÖRAN HÄGGLUND (KD):
          </note>
          <u who="carina_hagg_f1f2f3" xml:id="i-30dad6c78b503abb-9" n="41038b65">
            <seg n="b1110b46">
              Fru talman! Just nu pågår en remissomgång som ska vara avslutad
              i slutet av denna månad. Sedan ska det naturligtvis bedrivas ett
              arbete, men pengar finns sedan tidigare avsatta i regeringens
              budget. Det gör att vi planerar att kunna genomföra detta den
              1 juli nästa år. Därmed får man ett skydd i två delar: dels, om
              vi följer utredningens förslag till varje del, 1 200 kronor till
              förebyggande verksamhet, dels någonting när den medicinska behandlingen
              avslutats. Tandvårdskostnaden blir ingen eller väldigt liten.
            </seg>
            <seg n="cdc6d0aa">
              Vi talar här om en grupp människor som inte själva i större utsträckning
              kan påverka sin tandhälsa på samma sätt som du och jag kanske
              kan göra genom att vi går till tandläkaren och genom att vi borstar
              våra tänder eftersom det för dem krävs väldigt mycket större insatser.
              Tandvårdsproblemen kommer, som sagt, utöver de stora problem som
              den här gruppen personer många gånger brottas med. Tack för frågan!
            </seg>
          </u>
          <note n="64a13efa">
            Avvisning av romer
          </note>
          <note type="speaker" n="29c58174">
            Anf. 67 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-88df36e6342f0465-0" n="f36c5b6f">
            <seg n="062f7a0f">
              Fru talman! Jag har en fråga till statsrådet Billström.
            </seg>
            <seg n="ef0a5471">
              Som vi tidigare hört har medierna under de senaste dagarna uppmärksammat
              förra årets avvisning av romska gatumusikanter som även är EU-medborgare.
            </seg>
            <seg n="8602d176">
              Vi vet att den romska gruppen genom historien har utsatts för
              en omfattande diskriminering och förföljelse. Inte minst därför
              är det mycket viktigt att även misstankar om strukturell diskriminering
              i dag omedelbart utreds och åtgärdas. I Sverige ska alla behandlas
              lika.
            </seg>
            <seg n="e5180c89">
              Annars är statsrådet Billström mycket noga med att inte kommentera
              enskilda fall, men i somras uttalade han sitt stöd för avvisningarna
              och hänvisade till utlänningslagen. Jag undrar därför om statsrådet
              vidhåller sitt stöd för avvisningarna.
            </seg>
          </u>
          <note type="speaker" n="28391fbd">
            Anf. 68 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-c49b935d095ab9c0-2" n="b210ade5">
            <seg n="0d938748">
              Fru talman! Låt mig, om jag inte var tydlig tidigare i mitt svar
              till Shadiye Heydari, nu vara tydlig och ännu en gång säga: Har
              det inletts en rättslig process vore det i alla fall för mig fullständigt
              olämpligt att som statsråd gå in och göra uttalanden och värderingar.
            </seg>
            <seg n="2fd56625">
              I efterhand har jag förstått att det som jag sade värderades
              i förhållande till polisens handläggning. Redan detta faktum borde
              väl vara tillräckligt för mig att i fortsättningen vara mycket
              sparsam och försiktig med mina kommentarer. Det har jag för avsikt
              att vara.
            </seg>
          </u>
          <note type="speaker" n="eb8ce805">
            Anf. 69 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-88df36e6342f0465-1" n="f36c5b6f">
            <seg n="fee0eebe">
              Fru talman! Jo, statsrådet är mycket tydlig. Men även om JO och
              också Åklagarmyndigheten nu utreder saken förväntar sig Vänsterpartiet
              att Billström som ansvarig minister tillsätter en oberoende utredning
              detta för att klarlägga vad som skett och i givet fall även kompensera
              de drabbade för rättsövergrepp. Det gäller då vilka skäl som funnits
              för avvisningarna, kopplingen till befintlig lagstiftning samt
              hur det kommer sig att ingen av de förvarstagna har fått tillgång
              till offentligt biträde.
            </seg>
            <seg n="ed70749f">
              Även om jag kanske fortsätter att hugga i sten frågar jag: Kommer
              statsrådet att tillsätta en sådan här utredning och se till att
              de drabbade kompenseras om det finns skäl för detta?
            </seg>
          </u>
          <note type="speaker" n="083086eb">
            Anf. 70 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-c49b935d095ab9c0-3" n="b210ade5">
            <seg n="fde8683e">
              Fru talman! Svaret på den första frågan är naturligtvis nej.
              Jag är inte justitieminister, utan jag är migrationsminister,
              och detta är en polisiär fråga som därmed faller inom justitieministerns
              ansvarsområde.
            </seg>
            <seg n="e8fe87e4">
              Svaret på den andra frågan handlar om precis det jag nyss svarat
              om, det vill säga att vi väl åtminstone måste ge Åklagarmyndigheten
              en möjlighet att sätta sig ned och gå igenom fallet och komma
              fram till huruvida det som utlänningslagen säger, stadgar, i det
              här fallet har fungerat eller inte.
            </seg>
            <seg n="2f8ff2d1">
              I alla fall jag tycker att det är ett lämpligt kriterium för
              en rättsstat att man låter de institutioner som är satta att hantera
              lagstiftningen och lagstiftningens verkningar slutföra sitt arbete
              innan vi regeringen och riksdagen, som stiftar lagar går in och
              har synpunkter på detta. Men Vänsterpartiet är möjligen av en
              annan uppfattning.
            </seg>
            <seg n="381bf7f6">
              Provet för servering av alkohol
            </seg>
          </u>
          <note type="speaker" n="8340d2f2">
            Anf. 71 SOLVEIG ZANDER (C):
          </note>
          <u who="solveig_zander_28a62c" xml:id="i-5c77d5975e763566-0" n="30fdadf6">
            <seg n="24ffc833">
              Fru talman! Jag har en fråga till socialministern. Den handlar
              om prov för servering av alkohol. Det har nämligen visat sig vara
              väldigt svårt att klara av de här proven. Självklart ska man kunna
              alkohollagen därom råder ingen tvekan men lagtexten, Folkhälsoinstitutets
              text och regeringens propositionstexter är skrivna på ett mycket
              svårt språk, på byråkratspråk. Det gör att det är mycket svårt
              att förstå, att ta till sig, vad texten vill säga.
            </seg>
            <seg n="6afad065">
              Det har visat sig att det är oerhört lätt att missförstå provet
              med frågor att svara på. Det innebär att folk har svårt att klara
              av provet vid första tillfället. Inte minst gäller det personer
              med läs- och skrivsvårigheter.
            </seg>
            <seg n="8bf58843">
              Min fråga till ministern är om ministern är beredd att ge Folkhälsoinstitutet
              eller Socialstyrelsen i uppgift att formulera en lättare text.
            </seg>
          </u>
          <note type="speaker" n="f9181efa">
            Anf. 72 Socialminister GÖRAN HÄGGLUND (KD):
          </note>
          <u who="carina_hagg_f1f2f3" xml:id="i-30dad6c78b503abb-10" n="41038b65">
            <seg n="1d516d17">
              Fru talman! Jag tackar Solveig Zander för frågan men måste bekänna
              att jag inte fullt ut är uppdaterad på problemet som säkert förtjänar
              stor uppmärksamhet.
            </seg>
            <seg n="cf3feae2">
              Såvitt jag vet pågår för närvarande inget arbete i nämnda riktning.
              Precis som Solveig Zander understryker är det förstås väldigt
              viktigt att alla personer som får förtroendet och därmed ansvaret
              för att svara för alkoholutskänkning är väl uppdaterade på regelverk
              och lagar så att de kan fylla den funktion som de har. Därför
              är det viktigt att det här regelverket uppfylls. Det får inte
              vara så att kraven på de här personerna sänks, utan detta ska
              naturligtvis fungera.
            </seg>
            <seg n="33bc95c6">
              Självklart ska det inte vara onödiga krångligheter i prov som
              man tvingas genomgå. Det ska vara enkelt och begripligt så att
              man kan ge de svar som krävs för att man ska kunna visa att man
              uppfyller kraven och därmed fyller sin roll. Men för närvarande
              finns det inga planer från regeringens håll att göra något här.
            </seg>
          </u>
          <note type="speaker" n="7748fd3a">
            Anf. 73 SOLVEIG ZANDER (C):
          </note>
          <u who="solveig_zander_28a62c" xml:id="i-5c77d5975e763566-1" n="30fdadf6">
            <seg n="bdaa9fa8">
              Fru talman! Skälet till att jag frågar ministern är följande.
              När man vänder sig till Socialstyrelsen eller Folkhälsoinstitutet
              säger de att det måste komma en begäran från ministern för att
              man ska göra en lättare text eller en enklare handbok.
            </seg>
            <seg n="36be6a31">
              Inte minst från folkhälsosynpunkt är det oerhört viktigt att
              man vet hur alkohollagen ska hanteras just för att minimera risken
              att personer får alkoholproblem ministern förstår vad jag menar.
              Det är därför jag ställer min fråga och begäran till ministern.
              Om ministern har för avsikt och, precis som jag, vill att alla
              ska klara av provet önskar jag att ministern riktar nämnda begäran
              till Socialstyrelsen och Folkhälsoinstitutet.
            </seg>
          </u>
          <note type="speaker" n="a6a9e941">
            Anf. 74 Socialminister GÖRAN HÄGGLUND (KD):
          </note>
          <u who="carina_hagg_f1f2f3" xml:id="i-30dad6c78b503abb-11" n="41038b65">
            <seg n="931b62f7">
              Fru talman! Det här med att alla ska klara av provet kan förstås
              uppnås på flera olika sätt. Det ska uppnås genom att människor
              är väl pålästa och därmed kan fylla den roll som de har.
            </seg>
            <seg n="2f447bdd">
              Jag har inga planer på och tänker i dag inte lova att ett sådant
              här arbete genomförs. Vi i regeringen har en mängd viktiga saker
              som vi arbetar med, men jag tar gärna emot ytterligare information
              för att se om någonting kan göras.
            </seg>
            <seg n="2fbf0bb2">
              Lokala servicekontor
            </seg>
          </u>
          <note type="speaker" n="37b9b6a8">
            Anf. 75 PETER HULTQVIST (S):
          </note>
          <u who="peter_hultqvist_bd16a0" xml:id="i-20fabc9da245423a-0" n="085effdc">
            <seg n="86384b12">
              Fru talman! Jag vill ställa en fråga till Stefan Attefall.
            </seg>
            <seg n="86f1ab87">
              Läget är att Försäkringskassan nu planerar att dra in sina lokalkontor
              på 130 orter. Tusen personer i organisationen ska bort. Samtidigt
              har ett omfattande utredningsarbete genomförts som syftat till
              att bygga upp lokala servicekontor, minst ett kontor i varje kommun
              enligt den statliga utredningen Se medborgarna för bättre offentlig
              service .
            </seg>
            <seg n="997c5955">
              När nu Försäkringskassan ska ta bort sina lokalkontor undermineras
              hela tanken på att bygga upp lokala servicekontor med arbetsförmedling,
              skatteverk, försäkringskassa och kanske även polis och en kommunal
              koppling. Syftet med dessa kontor skulle vara att garantera likvärdig
              service över hela landet men med lite olika lokala variationer.
              Folkrörelsenätverket Hela Sverige ska leva har i en skrivelse
              till statsministern och regeringen protesterat mot detta.
            </seg>
            <seg n="e169f7e5">
              Vilka åtgärder tänker ministern vidta för att tanken på lokala
              servicekontor ska vara en realitet även i framtiden?
            </seg>
          </u>
          <note type="speaker" n="977883ef">
            Anf. 76 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-da24990dfb3dbb21-2" n="a3d9c164">
            <seg n="f7428a7d">
              Fru talman! Självklart är det ur ett förvaltningspolitiskt perspektiv
              bekymmersamt. Jag kan hänvisa till den förvaltningspolitiska propositionen
              som regeringen lagt fram och som riksdagen också ställt sig bakom.
              Där skriver vi att den samverkan som inletts mellan myndigheter
              med behov av lokal närvaro bör utvidgas och fördjupas. Ett långsiktigt
              mål bör vara att grundläggande lokal statlig service kan förmedlas
              via gemensamma servicekontor eller andra gemensamma kontaktpunkter.
              I propositionen skriver vi även att varje myndighet har ett ansvar
              för utveckling av sin egen service.
            </seg>
            <seg n="797fab69">
              Det bekymmersamma med Försäkringskassans handlingsplan är att
              det får återverkningar inte bara på Försäkringskassans verksamhet
              utan även på andra myndigheter såsom Skatteverket, Pensionsmyndigheten,
              Arbetsförmedlingen, vilka också är delar av de lokala servicekontoren.
              Om Försäkringskassan fullföljer sina planer är risken att det
              undergräver möjligheterna för annan statlig service.
            </seg>
            <seg n="0c7335f9">
              Detta måste vi följa. Vi analyserar noggrant ur mitt förvaltningspolitiska
              perspektiv konsekvenserna av Försäkringskassans förslag och kommer
              att återkomma om hur vi ska tackla dessa frågeställningar framöver.
            </seg>
          </u>
          <note type="speaker" n="9f202d37">
            Anf. 77 PETER HULTQVIST (S):
          </note>
          <u who="peter_hultqvist_bd16a0" xml:id="i-20fabc9da245423a-1" n="085effdc">
            <seg n="a5ca4ad9">
              Fru talman! Jag tackar för svaret.
            </seg>
            <seg n="483c5f4a">
              Att följa och analysera är ett rätt så passivt förhållningssätt
              i sammanhanget. Nu etableras nya fakta på marken, det vill säga
              vi står inför ett nedläggningshot på försäkringskassesidan. Därmed
              står vi också inför något som kommer att underminera hela tanken
              med lokala medborgarkontor över hela landet. Det är ett haveri
              som håller på att inträffa, och ska det förhindras krävs kraftfulla
              åtgärder från regeringens sida. Då räcker det inte att analysera,
              följa upp, se vad som händer, eventuellt fundera över åtgärder.
              Hela projektet står inför att drabbas av dödskramper.
            </seg>
            <seg n="478e7008">
              Kommer det att tas några initiativ så att det som står i Lars
              Högdahls utredning om lokala medborgarkontor och medborgarservice
              kan förverkligas? Kommer ministern att i praktiken ta några sådana
              initiativ och ha något kraftfullare att komma med än att följa
              upp och analysera?
            </seg>
          </u>
          <note type="speaker" n="b6e2f481">
            Anf. 78 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-da24990dfb3dbb21-3" n="a3d9c164">
            <seg n="ef3f26b7">
              Fru talman! Vi behöver komma ihåg att ansvaret för hur statliga
              myndigheter organiseras ute i landet i första hand åligger den
              enskilda myndigheten. Den traditionen har vi haft i Sverige under
              lång tid, även under socialdemokratisk regeringstid.
            </seg>
            <seg n="88a5174d">
              Det ligger dock på regeringen att försöka se till att statens
              samlade agerande innebär likvärdig service i alla delar av landet.
              Servicen kan ta sig olika uttryck. Vi har den fysiska närvaron,
              öppenheten för spontana besök, möjlighet att boka besök, webbtjänster,
              telefonservice och andra informationsinsatser.
            </seg>
            <seg n="24710dba">
              Mitt ansvar som förvaltningsminister är att följa detta så att
              medborgarna får likvärdig och god service och att vi har god representation
              ute i landet. Konsekvenserna av Försäkringskassans förslag till
              agerande kommer vi självklart att analysera. I Regeringskansliet
              diskuterar vi olika åtgärder och hur vi ska gå vidare med de förslag
              som finns med anledning av den utredning som Peter Hultqvist hänvisar
              till. Det återkommer vi till när dessa diskussioner är avklarade.
            </seg>
            <seg n="7670f1fa">
              Gemensamt europeiskt ansvar för asylsökande
            </seg>
          </u>
          <note type="speaker" n="a81ecee7">
            Anf. 79 BORIANA ÅBERG (M):
          </note>
          <u who="boriana_aberg_f8b551" xml:id="i-42dc230dc23301bb-0" n="07c17799">
            <seg n="f2cf266d">
              Fru talman! Jag har en fråga till migrationsminister Tobias Billström.
            </seg>
            <seg n="0f324f97">
              Förra året sökte 31 819 personer asyl i Sverige. Av de ärenden
              som behandlades 2010 beviljades uppehållstillstånd i 36 procent
              av fallen. Sverige var återigen tredje största asylland i Europeiska
              unionen, efter Tyskland och Frankrike. Det finns all anledning
              att vara stolt över vårt engagemang och vårt ansvarstagande. Men
              Sverige kan inte hjälpa alla. Det måste finnas fler som delar
              på ansvaret.
            </seg>
            <seg n="ba4686b5">
              Min fråga är: Vad kommer statsrådet att göra så att fler länder
              i Europeiska unionen tar sitt ansvar?
            </seg>
          </u>
          <note type="speaker" n="8a832848">
            Anf. 80 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-c49b935d095ab9c0-4" n="b210ade5">
            <seg n="64e4e6c5">
              Fru talman! Jag tackar för en fråga som i dessa dagar är extra
              viktig. Det är mycket angeläget att arbetet med att tillskapa
              ett gemensamt europeiskt asylsystem forceras så att en asylansökan
              kan bli likabehandlad oavsett i vilken av de 27 medlemsstaterna
              den lämnas in. Detta verkar Sverige för. Vi fick under vårt ordförandeskap
              igenom skrivningar i det så kallade Helsingforssprogrammet som
              innebär ett handlingsprogram för unionen på det rättsliga och
              inrikes området, där migrationsfrågorna ingår. Under de kommande
              fem åren kommer vi alltså att verka för detta.
            </seg>
            <seg n="3a0fbdc4">
              Det är också angeläget att lyfta fram frågor om det gemensamma
              europeiska stödkontoret för asylfrågor som äntligen har kommit
              i gång och kommer att kunna skapa förutsättningar för en gemensam
              utbildning av tjänstemän i hela unionen så att vi får enhetlighet.
            </seg>
            <seg n="6a1fda10">
              Slutligen vill jag understryka behovet av en samlad politik på
              det här området. Det är orimligt att vissa stater gör mycket medan
              andra gör väldigt lite.
            </seg>
          </u>
          <note type="speaker" n="98c3fafd">
            Anf. 81 BORIANA ÅBERG (M):
          </note>
          <u who="boriana_aberg_f8b551" xml:id="i-42dc230dc23301bb-1" n="07c17799">
            <seg n="e98580f1">
              Fru talman! Jag tackar ministern för svaret.
            </seg>
            <seg n="bbb90b94">
              Jag undrar om händelserna i de arabiska länderna kan resultera
              i att flyktingströmmar söker sig till Europa. Vad är migrationsministerns
              analys av situationen, och finns det beredskap?
            </seg>
          </u>
          <note type="speaker" n="b1e28a3c">
            Anf. 82 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-c49b935d095ab9c0-5" n="b210ade5">
            <seg n="1ebabc66">
              Fru talman! För närvarande har vi inte sett några större grupper
              som förflyttat sig från Nordafrika mot Europeiska unionen. Däremot
              ser vi stora strömmar inom regionen, framför allt från Libyen
              till Tunisien och Egypten. Det är tidigare gästarbetare som nu
              vill återvända till sina hemländer. Därutöver finns ett stort
              antal gästarbetare från Bangladesh som inget hellre vill än att
              så snart som möjligt få lämna regionen och återvända hem.
            </seg>
            <seg n="b7b08762">
              Det är frågor som Europeiska unionen med kraft kan och bör engagera
              sig i dels genom att stödja organisationer som FN:s flyktingkommissariat
              UNHCR, dels genom organisationen IOM, International Organization
              for Migration, för att förflytta människor från den regionen och
              om möjligt också ge dem skydd på plats.
            </seg>
            <seg n="b32e8895">
              Jag vill även slå ett slag för ett gemensamt vidarebosättningssystem
              i EU, det vi kallar för kvotflyktingsystemet. Det vore bra om
              vi även här kunde få se framgångar. Sverige har redan en kvot
              hos UNHCR. Vi fick under vårt ordförandeskap i EU ett beslut om
              att EU skulle skaffa sig ett gemensamt vidarebosättningsprogram.
              Det behöver dock göras mer, och det jobbar vi aktivt för.
            </seg>
            <seg n="1867b0b5">
              Pendeltågstrafiken till Helsingfors
            </seg>
          </u>
          <note type="speaker" n="9d7af0e9">
            Anf. 83 JESSIKA VILHELMSSON (M):
          </note>
          <u who="jessika_vilhelmsson_efdcf5" xml:id="i-9c18314953861312-0" n="e54e8bdd">
            <seg n="3fb59700">
              Fru talman! Jag vill ställa en fråga till statsrådet Elmsäter-Svärd.
            </seg>
            <seg n="49e693dc">
              I måndags samlades många upprörda pendlare, sådana som pendlar
              mellan Enköping och Helsingfors och mellan Västerås och Helsingfors,
              på Västerås slott. En pendlarförening har bildats, och redan efter
              några dagar hade den fler än 200 medlemmar.
            </seg>
            <seg n="f005952a">
              Frustrationen bland oss dagliga pendlare är enorm. Det har rått
              totalt kaos även i år januari, februari, mars. Frustrationen beror
              förstås på många olika saker. Det har varit förseningar, vilket
              inte är något unikt för den sträckan. Det är heller inget unikt
              med inställda tåg. Det som kanske är unikt är att det inte finns
              några sittplatser. Det är trångt på dessa tåg, ungefär som på
              tunnelbanan i Helsingfors under rusningstid. Det är trasiga dörrar,
              och det finns inga toaletter, åtminstone inte några som fungerar.
              Och framför allt är informationen undermålig.
            </seg>
            <seg n="bf61c0e2">
              Min fråga till statsrådet är vilka slutsatser staten hittills
              har dragit av den här vintern och vilka lärdomar det gett, förutom
              att det varit totalt kaos. Vad kan pendlarna förvänta sig för
              förbättringar vad gäller framkomlighet, sittplatser på tågen,
              utbyte av trasiga tåg och information till resenärerna?
            </seg>
          </u>
          <note type="speaker" n="5d14fc4f">
            Anf. 84 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-624b1292d006cb67-7" n="ee78c6e3">
            <seg n="564f068e">
              Fru talman! Jessika Vilhelmsson beskriver en oerhört frustrerande
              situation när man som arbetspendlare drabbas och kommer för sent
              och får hela dagen förstörd. Ännu värre kan det vara med den stress
              som många upplever när man ska tillbaka hem och kanske inte i
              tid kan hämta barnen på dagis. Det har även ekonomiska konsekvenser.
            </seg>
            <seg n="b91515c5">
              Det vi kan konstatera är att vintern i sig inte är problemet.
              Det är inte ett vinterrelaterat problem, men det blir extra besvärligt
              när det är kallt och snöigt.
            </seg>
            <seg n="779742e6">
              Vi har gett ett uppdrag till Trafikanalys att särskilt titta
              på arbetspendling. Vi kommer inom en mycket snar framtid att ge
              Trafikverket i uppdrag att titta på hur man kan öka kapaciteten
              i järnvägssystemet på kort, medellång och lång sikt. Det ligger
              också ett ansvar på samtliga operatörer, oavsett om det gäller
              järnvägsspåret, som är Trafikverkets ansvar, eller operatörerna,
              som kör tågen. Också där pågår ett arbete.
            </seg>
          </u>
          <note type="speaker" n="fbf9e4bf">
            Anf. 85 JESSIKA VILHELMSSON (M):
          </note>
          <u who="jessika_vilhelmsson_efdcf5" xml:id="i-9c18314953861312-1" n="e54e8bdd">
            <seg n="4714caf3">
              Fru talman! Jag tackar för svaret och tar det förstås med mig.
              Jag ser fram emot den genomlysning som ska ske. Precis som ministern
              säger finns frustrationen över att inte hinna hem i tid.
            </seg>
          </u>
          <note type="speaker" n="4c64b467">
            Anf. 86 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-624b1292d006cb67-8" n="ee78c6e3">
            <seg n="56fbe7a0">
              Fru talman! Låt mig tillägga, vilket kan vara bra att känna till,
              att sedan den 17 december tittar alla operatörer tillsammans på
              en annan viktigt sak, nämligen informationen, hur informationen
              mellan aktörerna kan bli bättre för att sedan bli ännu bättre
              till slutkunden, resenären eller den som är beroende av godstransporter.
            </seg>
            <seg n="e17764ae">
              Nu har dessutom flertalet tågoperatörer, till exempel SJ, flera
              nya tåg på väg in. I bästa fall ska alltså inte trasiga toaletter
              eller icke stängbara dörrar vara ett problem, något som kan göra
              att man ibland är tvungen att ta tåg ur trafik.
            </seg>
            <seg n="bca94f78">
              Högkostnadsskyddet
            </seg>
          </u>
          <note type="speaker" n="126aac4e">
            Anf. 87 MARGARETA SANDSTEDT (SD):
          </note>
          <u who="unknown" xml:id="i-624b1292d006cb67-9" n="ee78c6e3">
            <seg n="a49b8390">
              Fru talman! Jag skulle vilja ställa en fråga till socialminister
              Göran Hägglund om högkostnadsskyddet. Pensionärer med låg pension
              är ofta en väldigt drabbad grupp i samhället, särskilt om hälsan
              sviktar. Förutom de vanliga ökade kostnader som alla andra får
              har pensionärer ofta ökade kostnader även för färdtjänst, mediciner,
              läkarvård och hjälpmedel rullator och sådana saker. Det är inte
              ovanligt att pensionärer har bara 2 500 kronor kvar efter att
              alla fasta kostnader är betalda. Att år efter år leva med sådana
              små marginaler sätter naturligtvis sina spår.
            </seg>
            <seg n="9284722e">
              Nu säger man att det går bra för Sverige. Då borde man inte från
              statens håll medverka till att pensionärer får ökade kostnader.
              De skattelättnader som man har gjort under den här mandatperioden
              blir
            </seg>
            <seg n="ad23bfab">
              (TREDJE VICE TALMANNEN: Får jag be Margareta Sandstedt att formulera
              en fråga?)
            </seg>
            <seg n="d1ccca45">
              Min fråga till ministern är om han tänker fortsätta driva frågan
              om högkostnadsskyddet eller om det finns hopp om att han kommer
              att ändra sig.
            </seg>
          </u>
          <note type="speaker" n="7e6cc2e8">
            Anf. 88 Socialminister GÖRAN HÄGGLUND (KD):
          </note>
          <u who="carina_hagg_f1f2f3" xml:id="i-44e12f2be1f87997-0" n="41038b65" next="i-d4c3d2a2f10c54b4-0">
            <seg n="a10f1029">
              Fru talman! Det finns inga förslag från regeringen i den här
              riktningen. Däremot tror jag att vi närmar oss en tid då det finns
              anledning att justera högkostnadsskyddet. Det har nämligen legat
              på samma nivå sedan 1999. Subventionerna blir större, vilket få
              av oss har något emot, men det är ändå kostnader som ska bestridas
              i tider då vi får ett allt större vårdbehov i Sverige. Framför
              oss kommer vi att ha enormt stora utmaningar som handlar om att
              möta en åldrande befolkning med ett allt större vårdbehov.
            </seg>
            <seg n="a5974f9c">
              Frågan är då, och den går också till frågeställaren: Hur ska
              vi göra utöver att vi ska prioritera vård och omsorg, få fler
              människor i arbete, effektivisera vården och se till se till att
              använda skattebetalarnas pengar på bästa möjliga sätt? Hur ska
              vi kunna säkerställa att alla människor också i morgon får en
              värdig vård och omsorg om vi för all framtid stänger alla dörrar?
            </seg>
          </u>
          <note n="9ffe93ac">
            Anf. 89 TREDJE VICE TALMANNEN:
          </note>
          <u who="carina_hagg_f1f2f3" xml:id="i-d4c3d2a2f10c54b4-0" n="41038b65" prev="i-44e12f2be1f87997-0">
            <seg n="b1458df9">
              Med detta är dagens frågestund avslutad. Jag vill tacka närvarande
              ministrar och statsråd för deras medverkan i dagens frågestund.
            </seg>
          </u>
          <note n="ffb902ed">
            9 § (forts. från 7 §) Vissa immaterialrättsliga frågor (forts.
            NU11)
          </note>
          <note type="speaker" n="5dbbef64">
            Anf. 90 EVA FLYBORG (FP):
          </note>
          <u who="eva_flyborg_45b8be" xml:id="i-08a2947c800b8a62-0" n="17556d16">
            <seg n="5216a813">
              Fru talman! De immaterialrättsliga frågorna är väldigt viktiga
              för tillväxt och välfärd, inte minst när globaliseringen framskrider
              allt snabbare. De är väldigt viktiga för en liten kunskapsintensiv
              nation som Sverige, som ska tjäna pengar genom att vara bättre
              än många andra på vissa saker.
            </seg>
            <seg n="f58dbf13">
              Patentfrågorna är därför särskilt viktiga att följa och att arbeta
              aktivt för ständiga förbättringar. Här pågår också ett arbete
              inom regeringen på många fronter, inte minst när det gäller att
              bättre komma ut med information och rådgivning framför allt till
              små och medelstora företag. Frågan om patentintrång hör till dessa
              viktiga frågor. Det är viktigt för en företagare eller uppfinnare
              att kunna skydda sina idéer och produkter eftersom det är detta
              försteg framför konkurrenterna som är en viktig del i ett företags
              hela affär. Det finns motioner om att införa en statlig försäkring
              mot patentintrång, men det har konstaterats i flera utredningar
              att det blir alltför kostsamt för staten, tyvärr. Själva lagstiftningen
              regleras i tullförordningen och Ipreddirektivet, vilka för närvarande
              ses över på EU-nivå. Inte minst av den anledningen har vi i Sverige
              varit pådrivande för det så kallade Europapatentet, där vissa
              genombrott skedde redan under det svenska ordförandeskapet. På
              grund av att man inte har kunnat enas om översättningsfrågan har
              vi inget färdigt gemensamt förslag, men ett bemyndigande av ett
              så kallat fördjupat samarbete för att skapa ett enhetligt patentskydd
              finns. Utskottet har också uttalat sitt enhälliga stöd för detta.
            </seg>
            <seg n="b6012a02">
              En av poängerna med ett EU-patent är att göra det enklare att
              söka, att få och att skydda sina patent. Detta är en viktig drivkraft
              för företagen och skulle därför vara bra för den svenska och europeiska
              tillväxten. Till detta ska då också fogas en gemensam patentdomstol.
            </seg>
            <seg n="106729c7">
              Fildelning regleras i datalagringsdirektivet, som slår fast att
              operatörerna ska vara skyldiga att lagra vissa uppgifter under
              viss tid för att uppgifterna ska kunna användas i brottsbekämpande
              syfte detta för att kunna vara tillgängliga för brottsbekämpande
              myndigheter vid allvarliga brott. Detta behandlas för närvarande
              av justitieutskottet.
            </seg>
            <seg n="2e6c2319">
              Det civilrättsliga sanktionsdirektivet är ett sätt att för medlemsstaternas
              lagstiftning närmare varandra för ett bättre skydd av immateriella
              rättigheter. Det innebär bland annat att man som ägare eller tillverkare
              har rätt att få veta om någon annan kopierar ens produkter olagligt
              och varifrån de kommer ett så kallat informationsföreläggande.
              För att så ska ske krävs dock domstolsbeslut med bevis och sannolika
              skäl. PUL gäller naturligtvis i detta också.
            </seg>
            <seg n="1f5ba551">
              Fru talman! Det är en vanlig missuppfattning att Internetoperatörer
              skulle få polisiära befogenheter. Så är inte fallet. Eftersom
              detta är ett nytt förfarande beslutade regeringen omedelbart om
              löpande uppföljning och utvärdering. Regeringen ska därför återkomma
              till riksdagen när underlag finns.
            </seg>
            <seg n="f3ae59c4">
              Fru talman! För att förkorta debatten vi kanske kan bli färdiga
              före voteringen ansluter jag mig till föregående allianstalare
              och yrkar avslag på motionerna och bifall till utskottets förslag
              i betänkandet.
            </seg>
          </u>
          <note type="speaker" n="f0493bbd">
            Anf. 91 LARS ISOVAARA (SD):
          </note>
          <u who="unknown" xml:id="i-624b1292d006cb67-10" n="ee78c6e3">
            <seg n="29060e13">
              Fru talman! Jag vill inleda med vad som sägs vara ett citat från
              1890 av den dåvarande chefen för det amerikanska patentverket:
              Det amerikanska patentverket kan nu läggas ned. Alla uppfinningar
              som kan göras är nu gjorda.
            </seg>
            <seg n="f7073382">
              Där är vi inte än och det ska vi sannerligen vara glada över.
              Patentsystemet har fortsatt att existera, och patentverken finns
              fortfarande kvar. Bara i fjol beviljade PRV nästan 1 400 patent.
            </seg>
            <seg n="8ae93419">
              Patentsystemet är nu bara en del av det som kallas immaterialrätt.
              Immaterialrätten består dessutom av exempelvis design-, varumärkes-
              och upphovsrättsskydd. På PRV:s hemsida kan man läsa: Immaterialrättens
              bakomliggande syfte är att främja utvecklingen i samhället. Det
              är så sant, så sant.
            </seg>
            <seg n="175ab95f">
              Man kan aldrig bortse från det faktum att skaparkraften hos den
              enskilda människan ibland kan grundas i en dröm om att någon gång
              i framtiden kunna leva på och fortsätta att utvecklas inom ett
              område där man själv har förutsättningar och ambition att kunna
              förverkliga drömmen. I det sammanhanget har immaterialrätten onekligen
              en stor betydelse. Man kan betrakta immaterialrätten som ett avtal
              mellan staten och den enskilde där staten offentliggör kunskapen
              bakom uppfinningen mot att den enskilde får möjlighet att tjäna
              pengar på uppfinningen.
            </seg>
            <seg n="c0e15f4f">
              Det finns också en annan sida av patentet som bör lyftas fram.
              Vi får inte glömma bort att patent också så småningom förfaller
              och därmed kan bli grund för en ny konkurrenssituation mellan
              nya producenter med en möjlig teknikutveckling som följd. Det
              finns många exempel på just detta. Känd teknik föder ny teknik
              som i sin tur blir känd teknik. Utvecklingen förs framåt.
            </seg>
            <seg n="1b13b9db">
              En handel med patent och licenser är inte minst viktig i detta
              sammanhang. Kunskap som för samhället framåt består inte bara
              i att forska efter ny kunskap, utan minst lika viktigt är att
              veta vad som faktiskt redan är gjort och hur detta, i en eller
              annan form, ska kunna återanvändas. Framåtskridande kräver kunskap,
              och patentsystemet är faktiskt en viktig och, skulle jag vilja
              påstå, ibland tyvärr bortglömd källa för spridande av ny teknik.
            </seg>
            <seg n="ba47d423">
              Fru talman! Jag ser med särskild glädje att möjligheten till
              EU-patent nu verkar komma till stånd. Det har varit en fråga som
              har stötts och blötts under en besvärande lång tidsrymd. Onekligen
              kommer det att underlätta för de svenska företag och uppfinnare
              som i framtiden söker patent. Det blir förhoppningsvis en förenkling
              och helt säkert även en kostnadsminskning när patentansökan kommer
              att kunna lämnas in till en gemensam myndighet inom EU.
            </seg>
            <seg n="da88da57">
              Visserligen återstår det förhandlingar och en del viktiga moment
              innan det hela slutgiltigt är i hamn. Det visar inte minst EU-domstolens
              nyliga beslut angående en särskild patentdomstol. Men det mesta
              tyder på att de huvudsakliga målen trots allt snart kommer att
              kunna nås.
            </seg>
            <seg n="f5523795">
              Fru talman! Blicken måste även höjas utöver EU:s gränser. Det
              finns uppenbara skäl till att arbetet med att utveckla och fördjupa
              samarbetet inom patentområdet även måste utsträckas till länder
              utanför EU. I längden har vi alla att vinna på att innovatörer
              och företag kan skydda sina uppfinningar och innovationer gentemot
              piratkopiering och även varumärkesförfalskning.
            </seg>
            <seg n="ff244146">
              I debatten framkommer ibland argumentet, i mitt tycke ett populistiskt
              argument, att skyddet mot piratkopiering och varumärkesförfalskning
              ytterst bara är ett skydd för storföretagen och deras verksamheter
              och vinster. Verkligheten låter sig som vanligt inte beskrivas
              så enkelt.
            </seg>
            <seg n="10209f82">
              I bakgrundsbilden måste vi alltid ha att driften att förnya,
              skapa och utveckla nya produkter oftast kräver stora resurser
              i form av insatt kapital och inte minst risktagande. I en del
              fall krävs också personligt ekonomiskt risktagande. Att ta fram
              nya läkemedel kan kosta många hundratals miljoner kronor och i
              en del fall säkert miljardbelopp. Vem skulle våga ta dessa risker
              att satsa kapital i dessa branscher om det inte fanns ett fungerande
              skydd mot piratkopiering
            </seg>
            <seg n="ab6810ab">
              Fru talman! Understundom önskar jag att debatten om piratkopiering
              och varumärkesförfalskning även anlade ett slutanvändar- och ett
              produktionsperspektiv. Jag vill påminna om att bestämmelser mot
              piratkopiering och varumärkesförfalskning inte bara är ett skydd
              för företagen utan faktiskt även kan utgöra ett skydd för den
              enskilda konsumenten. Det är ett faktum att i en del fall kan
              piratkopiering och varumärkesförfalskning innebära ett direkt
              hot mot den enskilda människans hälsa, säkerhet och välbefinnande.
            </seg>
            <seg n="00529cdd">
              Vilka risker skulle inte kunna uppstå om falska receptbelagda
              läkemedel i stor mängd plötsligt började cirkulera på marknaden?
            </seg>
            <seg n="59b75d5f">
              Vilka risker skulle inte kunna uppstå om det i exempelvis hissanläggningar
              monterades in piratkopierade reservdelar från en helt okänd leverantör?
              Det kan vara en pirattillverkare som kanske saknar nödvändig kvalitetskontroll
              inom produktions- och utvecklingskedjan.
            </seg>
            <seg n="cef6df9b">
              Vilka föräldrar skulle vilja se att deras småbarn lekte med piratkopierade
              plastleksaker som kanske innehåller både miljö- och hälsoskadliga
              mjukgörare och kanske dessutom kadmium? Det skulle vara en leksak
              som såldes under falsk flagg och inköpts i god tro.
            </seg>
            <seg n="86930182">
              I det sammanhanget kan nämnas att ACTA-avtalet som blev klart
              i december 2010 är ett betydelsefullt steg i riktning mot att
              säkerställa att dessa frågor respekteras och att lösningar till
              gagn även för slutkonsumenter kan presenteras.
            </seg>
            <seg n="f60c53d0">
              Med det, fru talman, vill jag avsluta med att yrka bifall till
              utskottets förslag i betänkandet.
            </seg>
          </u>
          <note n="2e902ccd">
            Överläggningen var härmed avslutad.
          </note>
          <note n="88dd865e">
            10 § Vissa energipolitiska frågor
          </note>
          <note n="8d14c8b3">
            Föredrogs
          </note>
          <note type="speaker" n="ace3c13d">
            Anf. 92 ANN-KRISTINE JOHANSSON (S):
          </note>
          <u who="ann-kristine_johansson_fd2a49" xml:id="i-af9f34d2d05c6407-0" n="210ae58b">
            <seg n="e7ef881e">
              Fru talman! Nu i dag ska vi debattera ett antal motionsyrkanden
              som rör energipolitiken. Socialdemokraterna har tillsammans med
              Miljöpartiet och Vänsterpartiet några gemensamma reservationer.
            </seg>
            <seg n="ba5cbd8c">
              Fru talman! Jag vill börja med att yrka bifall till reservation
              nr 4. Jag återkommer senare om innehållet i den och om biogasen.
            </seg>
            <seg n="5e6e834b">
              Jag vill ta avstamp i december månads energipolitiska debatt
              som i mångt och mycket handlade om elpriserna. Nu står vi här
              i dag och kan blicka tillbaka på några månader med skyhöga elpriser
              och en väldigt lång och kall vinter.
            </seg>
            <seg n="255ce305">
              Det var stillastående kärnkraftverk och halvtomma vattenmagasin
              som bland annat pressade upp priserna till nya rekordnivåer, precis
              som vintern innan.
            </seg>
            <seg n="9a4b6aa2">
              Industrier stänger ned, oljeeldade kraftverk kör i gång och den
              koldioxidstinna elimporten skjuter i höjden, precis som vintern
              innan.
            </seg>
            <seg n="70a8ec3d">
              Medborgare i Sverige startar eluppror och säger: Nu är det nog.
              Ansvarig minister säger: Du får tilläggsisolera eller byta fönster,
              eller kanske ta på en tröja extra eller ett par sockor.
            </seg>
            <seg n="8a745ee1">
              Samtidigt kan vi stå här i riksdagens talarstol och skälla på
              varandra i stället för att försöka hitta en samsyn i energipolitiken,
              vilket jag vill att vi ska göra. Men jag vet att jag är en del
              av att vi ska stå här och ifrågasätta. Det är ju politikens innersta
              kärna.
            </seg>
            <seg n="197e147d">
              Samtidigt krävs det av oss alla från vänster till höger att vi
              ser lite större och vidare på detta område. Industriföreträdare
              jag möter ber att vi ska komma överens.
            </seg>
            <seg n="cd0b616d">
              Medborgare ber oss om att tillsammans fundera på hur vi kan hålla
              elpriserna och elnätskostnader på rimliga nivåer eftersom vi alla
              är beroende av el och värme i vårt avlånga land. Alla jag möter
              ber om att vi ska ta politiskt ansvar och inte överlåta allt på
              marknaden.
            </seg>
            <seg n="51a523ff">
              Detta är, mina vänner, mycket kloka synpunkter, och jag är benägen
              att hålla med. Vi har nu ett ansvar för att göra vad vi kan för
              att inte även nästa vinter ska bli en vinter av elprisrekord.
            </seg>
            <seg n="b073dc7d">
              Därför är det bra att energiministern till slut verkar ha tagit
              intryck av kritiken och kraven på åtgärder för att komma till
              rätta med såväl elpristoppar som elbolagens övervinster.
            </seg>
            <seg n="4549b065">
              Energiministern har under den senaste tiden lanserat ett par
              idéer som skulle kunna pressa kostnaderna för elkunderna. Men
              det räcker inte med att tänka högt. Som regering måste man också
              agera. Vad gäller konkreta åtgärder väntar vi fortfarande. I första
              hand vore det bra att i dag få besked om samtliga regeringspartier
              står bakom energiministerns utspel. Jag hoppas att ni kan ge mig
              svar på det.
            </seg>
            <seg n="65a5b7d2">
              Naturligtvis välkomnar jag energiministerns vilja att komma till
              rätta med de onödigt höga tillsvidarepriser som var fjärde kund
              betalar till elbolagen. Men varför låta det stanna vid en tanke?
              Varför inte låta Vattenfall gå före och erbjuda sina kunder bättre
              rörliga elavtal? Om regeringen ville skulle Vattenfall kunna vara
              ett föregångsexempel.
            </seg>
            <seg n="039cf0e5">
              Vad gäller energiministerns förslag till skatteväxling är det
              också en tanke som inte regeringen som helhet verkar stå bakom.
              Sammanfattningsvis står vi nu, trots diverse utspel och tankeexperiment
              från energiministern, efter ännu en vinter med elprisrekord utan
              konkreta genomförbara förslag från regeringen.
            </seg>
            <seg n="6438b512">
              Fru talman! Vi socialdemokrater vill att det ska tillsättas en
              elpriskommission som vänder och vrider på alla stenar för att
              se hur framtiden energimarknad ska se ut. Den skulle också kunna
              se över hur konsumenterna kan göras mer aktiva i sin elförbrukning
              och titta på metoder som minskar enskilda hushålls elberoende.
            </seg>
            <seg n="50bc6ad3">
              Vi vill att Sverige ska ha ett överskott av el under hela året
              genom att bland annat bygga ut den förnybara energin med 30 terawattimmar
              till 2020 och 55 terawattimmar till 2030. Vi måste kraftigt öka
              takten i detta arbete inte minst för att hålla jämn takt med EU:s
              mål och ambitioner.
            </seg>
            <seg n="e8997492">
              Vi säger bland annat i en reservation att vi kraftigt vill öka
              den havsbaserade vindkraften, som är en mycket intressant del.
              Jag besökte för några år sedan Vindkraftpark Vänern och fick del
              av dras planer för ökad utbyggnad. Det finns potential.
            </seg>
            <seg n="a8750c0b">
              När det gäller vindkraften måste vi också lösa problemet med
              uttagsskatten för vindkraft. Det gäller kooperativt ägd vindkraft
              som åter kan bli en viktig del i den fortsatta vindkraftsutbyggnaden.
            </seg>
            <seg n="5a333da2">
              Så, mina kära kolleger, till biogasen. Dess utveckling har jag
              följt under åren i miljö- och jordbruksutskottet. Det finns stor
              potential i att utveckla den vidare. Men det krävs politisk vilja
              och ambition. I vår reservation 4 utvecklar vi vår tanke med biogassatsningen.
            </seg>
            <seg n="0a0a77f1">
              Vi vill se att hela kedjan från produktion till distribution
              och in i tanken eller ut på elnätet fungerar. Därför krävs ett
              helhetsgrepp kring hela biogasfrågan. Det behövs mål och konkreta
              åtgärder för att nå målen. Det behövs stöd för utvecklingsprojekt
              och demonstrationsanläggningar och kanske till och med statliga
              lånegarantier.
            </seg>
            <seg n="ad7b4c9b">
              Anledningen till att jag började med att följa biogasen under
              många år i miljö- och jordbruksutskottet är att den har en enorm
              potential för lokal produktion. Du knyter ihop hela kedjan från
              gödseln till tanken, och restprodukten tillbaka blir väldigt bra
              gödsel. Det blir ett grönt kretslopp, precis som vi ska ha i framtiden.
              Man kan köra långt på en komocka.
            </seg>
            <seg n="db9a88e0">
              Fru talman! Det låter som att vi pratar om nya energislag när
              vi pratar förnybar energi. Men det är gamla beprövade energislag.
              Vinden drev väderkvarnen. Vattnet drev kvarnhjulet. Biobränsle
              användes till värme och matlagning. Men under tidens gång krävdes
              mer och mer för att tillfredsställa utvecklingen. I dag är vi
              beroende av fungerande elnät, elproduktion och bränsle till våra
              stora bilar.
            </seg>
            <seg n="28a1564e">
              Nu krävs det att vi ger signaler till forskare, innovatörer och
              riskkapitalister om att ny teknik på gammal beprövad kunskap måste
              fram. Hur kan vi utveckla vinden, vattnet och biobränslen? Hur
              kan vi lagra el i framtiden? Hur ser elnäten ut? Och hur kan vi
              konsumenter bli mer involverade i vår egen förbrukning? Att spara
              el är ett av de viktigaste instrumenten.
            </seg>
            <seg n="80304171">
              Det krävs politisk vilja och ambitioner och det krävs, anser
              jag, en bred samsyn över blockgränserna om nödvändigheten att
              satsa på ny teknik och utveckling. För vem av oss här i dag vet
              hur det ser ut om 20 år? Titta 20 år bakåt i tiden och se hur
              fort utvecklingen har gått! Ta bara telefonen och datorn! I dag
              har vi läsplattor. Vad kommer framöver? Hur ser uppvärmningen
              ut? Hur ser glödlamporna, diskmaskinen, torktumlaren och bilen
              ut om 20 år? Jag tror inte att någon av oss kan sia om det. Men
              vi kan hjälpas åt att se till att vi har folk som utvecklar detta.
            </seg>
            <seg n="1d024ab7">
              Före detta talmannen Birgitta Dahl talade på Karlstad universitet
              för cirka ett år sen. Hon har bred erfarenhet som miljö- och energipolitiker
              under många år. Hon sade: Det behövs en bred uppgörelse och ett
              grönt kontrakt för en radikal omvandling av vårt sätt att leva
              och arbeta, inte minst när det gäller energi och transporter.
              För att åstadkomma detta skulle vi behöva återupprätta den klassiska
              svenska samarbetsmodellen.
            </seg>
          </u>
          <note n="5368c5f0">
            Fru talman! Jag avslutar med Birgitta Dahls kloka analys och
            yrkar återigen bifall till reservation 4.
          </note>
          <note type="speaker" n="29837611">
            Anf. 93 LISE NORDIN (MP):
          </note>
          <u who="lise_nordin_4160b2" xml:id="i-e815cbd7d119dd1a-0" n="a278e8c1">
            <seg n="19a60b02">
              Fru talman! Vi behandlar i dag viktiga energipolitiska frågor
              i näringsutskottets betänkande nr 12. Av de förslag som har lagts
              fram önskar jag fokusera på frågorna om vindkraft, biogas och
              biologisk mångfald.
            </seg>
            <seg n="207f77d0">
              Vindkraft är det energislag som byggs ut snabbast i världen,
              i Europa och i Sverige. Samtidigt är utvecklingen i Sverige mycket
              långsammare än i många andra jämförbara länder. I Danmark, exempelvis,
              står vindkraften för 22 procent av energiförsörjningen. I Sverige
              står den för enbart 2 procent. Det finns inga ursäkter för att
              Sverige ligger så långt efter i vindkraftsutbyggnaden. Sverige
              bedöms tvärtom vara ett av de länder som har de bästa geografiska
              villkoren i hela Europa. Det är fortfarande långt kvar från dagens
              3 terawattimmar vindkraft till målet om 30 terawattimmar år 2020.
            </seg>
            <seg n="5118696d">
              Att Vattenfall har valt att bygga sin största havsbaserade vindkraftsanläggning
              utanför Storbritanniens kust är ett stort underbetyg för den svenska
              vindkraftspolitiken. Vattenfalls förklaring är just att Storbritannien
              har mycket bättre villkor för havsbaserad vindkraft än vad Sverige
              har. Det aktuella bygget blir världens största vindkraftsanläggning
              med 1 000 turbiner. Den kommer att producera el som motsvarar
              200 000 hushålls årsförbrukning. Det är mycket beklagligt att
              Sverige missar stora investeringar som dessa.
            </seg>
            <seg n="07db08b7">
              Att världens största vindkraftspark byggs till havs säger också
              någonting om att den havsbaserade vindkraften spelar en mycket
              viktig roll om vi ska nå upp till vårt mål om vindkraft. Att bygga
              vindkraft till havs är i dag något dyrare, men potentialen är
              så mycket större. För att nå målen om vindkraft är det nödvändigt
              att havsbaserad vindkraft ges någon form av ekonomiskt stöd såsom
              föreslås i reservation 1.
            </seg>
            <seg n="dace0885">
              Fru talman! En trolig förklaring till att vindkraften inte byggs
              ut snabbare än som sker i Sverige är det så kallade kommunala
              vetot. År 2009 ändrades regelverket för prövning av uppförande
              av vindkraftverk. Kommuner gavs då rätt till veto som innebär
              att tillstånd att bygga vindkraft endast får ges om kommunen aktivt
              har tillstyrkt det. Denna nya regel har lett till att många kommuner
              inte ens tar upp frågorna till bedömning.
            </seg>
            <seg n="656fc975">
              I december 2010 presenterade Energimyndigheten en studie som
              visar att prövningen av vindkraftstillstånd har försvårats. Många
              branschföreträdare vittnar om att rättsäkerheten vid kommunernas
              prövning har blivit tveksam och att processen för tillstånd har
              blivit ineffektiv. Energimyndighetens slutsats, precis som Miljöpartiets,
              är att det är nödvändigt med en förändring av regelverket ett
              avskaffande av det kommunala vetot.
            </seg>
            <seg n="45641176">
              Miljöpartiet värnar demokrati och ökad delaktighet i energiomställningen,
              men det kommunala vetot har inte inneburit något av detta. Att
              kommuner inte alls tar upp frågor om tillstånd att få bygga vindkraft
              leder inte på något sätt till ökad dialog eller inflytande för
              medborgarna. Viktigare för att få en demokratisk förankring i
              energiomställningen är att ge möjlighet till ökad dialog och inflytande
              och att göra människor delaktiga i omställningen. Det är därför
              viktigt att regeringen avskaffar den straffskatt som man har infört
              på kooperativt ägd vindkraft. Det måste bli lättare att få sälja
              sin egenproducerade el ute på nätet, och Sverige bör införa ett
              fast pris på förnybar el som gör att enskilda elproducenter ges
              mer rimliga förutsättningar att investera i förnybart.
            </seg>
            <seg n="e9f6bc2a">
              Ett annat hinder för svensk vindkraftsutbyggnad är att försvaret
              har tillåtits begränsa utbyggnaden. Totalt sett är det en yta
              på 10 procent av hela Sveriges som försvaret vill undanta från
              vindkraftsutbyggnad. Tyvärr är detta också ofta områden där vindlägena
              är som allra bäst. Enligt branschorganisationen Svensk Vindenergi
              är det uppemot 1 000 vindkraftverk och investeringar motsvarande
              25 miljarder kronor som är hotade av försvarets beslut.
            </seg>
            <seg n="a27e2bb5">
              Försvarsmaktens beslut att begränsa vindkraften tycks i hög grad
              baseras på något helt annat än verkliga problem med vindsnurrorna.
              Dessutom blir vindkraft en alltmer vanlig företeelse i hela världen,
              och det kan tyckas att ett modernt flygvapen måste kunna hantera
              dessa vindkraftverk. Alternativet är att JAS-planen är helt verkningslösa
              att använda i länder som har vindkraftverk. Den position det svenska
              försvaret har intagit verkar inte ha någon motsvarighet alls i
              andra länder. Det är inte rimligt att försvaret tillåts ha en
              position som utgör ett så allvarligt hot mot våra mål om förnybar
              energi.
            </seg>
            <seg n="e80f186b">
              Fru talman! Miljöpartiet tycker att det är viktigt att energipolitiken
              leder till miljönytta. Vattenkraften har varit och är mycket betydelsefull
              för Sveriges förnybara energiproduktion. Men att bygga ny småskalig
              vattenkraft ger ett mycket litet eltillskott jämfört med den stora
              negativa inverkan man ser på den biologiska mångfalden. Orörda
              eller marginellt påverkade vattendrag är ovärderliga livsmiljöer
              för ett stort antal arter. Ett ingripande i fler orörda vattendrag
              riskerar att kraftigt påverka många fiskarter. Det gäller särskilt
              sådana fiskar som vandrar, som lax och öring. Fördämningarna gör
              det i allmänhet omöjligt för dem att vandra upp i älvarna. De
              fisktrappor som ibland anläggs kan inte alls jämföras med de naturliga
              vandringsvägarna. De få fiskar som lyckas vandra upp och leka
              riskerar att krossas på sin återvandring genom turbinerna.
            </seg>
            <seg n="af5bbd19">
              Elcertifikaten för småskalig vattenkraft har inneburit att orörda
              älvsträckor har fortsatt att exploateras. Regeringen bör ta ställning
              för att en utbyggnad av vattenkraft inte får ske på bekostnad
              av biologisk mångfald, för då får vi ingen miljövinst alls.
            </seg>
            <seg n="db59e02c">
              Biogasen förutspås bli en viktig energiform i framtiden. Biogasen
              spelar en mycket viktig roll för att minska miljöpåverkan från
              transportsektorn. Riksdagen har fattat ett beslut om att fordonsflottan
              ska vara oberoende av fossila drivmedel år 2030. Det är ett mycket
              ambitiöst mål. I dag kommer omkring 95 procent av energin till
              transportsektorn från olja. Det blir därmed uppenbart att vi har
              en mycket lång väg att gå om vi ska nå målet om en fossiloberoende
              flotta.
            </seg>
            <seg n="1fbbc806">
              Utvecklingen avgörs i hög grad av de politiska villkor som ges.
              Det syns inte minst på att de regioner i landet som har uttalat
              en tydlig biogasstrategi också är de regioner som leder utvecklingen
              i dag. Det behövs ett helhetsgrepp, och det är dags att riksdagen
              tydligt markerar att man har ambitioner för biogasutvecklingen.
              Det behövs ansvar för hela kedjan från produktion till uppgradering,
              distribution och fordon. Detta händer inte av sig självt.
            </seg>
            <seg n="6d26ac83">
              Region Skåne och Västra Götalandsregionen har gemensamt lagt
              fram ett förslag till riksdagen om ett nationellt mål för biogasutvecklingen
              på 20 terawattimmar till 2020. Det är ett mycket bra inspel som
              kan fungera som underlag för ett regeringsförslag och ett riksdagsbeslut.
            </seg>
            <seg n="4d8404ca">
              Det finns i dag en ökande klyfta mellan antalet gasbilar i landet
              och antalet gaspumpar. Det blir allt svårare för taxichaufförer
              i Helsingfors att hitta en biogaspump. Det sägs att det tar alltmer
              av deras arbetstid att söka efter biogas. Om denna klyfta fortsätter
              att växa riskerar vi en utveckling där människor tappar förtroendet
              för biogasutvecklingen.
            </seg>
            <seg n="a6695602">
              Socialdemokraterna, Miljöpartiet och Vänsterpartiet har lagt
              fram ett enigt förslag om att det behövs en nationell biogasstrategi.
              En sådan strategi måste innehålla både mål och konkreta åtgärder.
              Några av de konkreta förslag som vi presenterar är statliga lånegarantier
              och medfinansiering genom Vinnova till utvecklingsprojekt och
              demomodeller samt att kommunerna ges fortsatt goda planeringsmöjligheter
              för att ta hand om avfall som kan göras till biogas.
            </seg>
            <seg n="504f0d8e">
              Fru talman! Miljöpartiet har i detta betänkande presenterat ett
              flertal förslag inom energipolitiken som syftar till att göra
              den mer miljöanpassad och framtidsinriktad.
            </seg>
            <seg n="c19bffcd">
              Jag står givetvis bakom alla Miljöpartiets reservationer men
              för att vinna tid yrkar jag bifall endast till reservationerna
              1 och 3.
            </seg>
          </u>
          <note type="speaker" n="198beb82">
            Anf. 94 KENT PERSSON (V):
          </note>
          <u who="kent_persson_8dd737" xml:id="i-c9b47972a6d7c71d-1" n="fe243b51">
            <seg n="66178565">
              Fru talman! Jag vill börja med att yrka bifall till reservationerna
              1 och 4.
            </seg>
            <seg n="f235692a">
              Dagens debatt handlar om resterande motioner från den allmänna
              motionstiden som berör vissa energipolitiska frågor. Innan jag
              kommer in på de två motionerna och reservationerna vill jag referera
              till något som jag läste alldeles nyligen i tidskriften Nature.
              Där presenterades två vetenskapliga rapporter som slog fast att
              det är människans aktiviteter som är orsaken till den klimatförändring
              som vi upplever i dag. Egentligen bekräftar de här rapporterna
              det FN:s klimatpanel kommit fram till.
            </seg>
            <seg n="83005f93">
              Det är viktigt att ta upp detta eftersom det nu finns en debatt
              i samhället där man ifrågasätter det vetenskapen har kommit fram
              till. Man påstår att det här är ett naturligt kretslopp. Med detta
              ville jag passa på att säga att jag är glad över att det finns
              en stor majoritet i Sveriges riksdag och bland forskare i Sverige
              som har slagit fast att de rapporter som har kommit fram ska ligga
              till grund för våra politiska beslut. Bara det faktum att vi är
              överens borde utgöra en förutsättning för att vi ska kunna komma
              överens om målen och medlen när det gäller hur vi ska bemästra
              de klimatförändringar som vi upplever i dag och som ser ut att
              fördjupas och förvärras framöver.
            </seg>
            <seg n="5c4f52ab">
              Men jag kan tyvärr också konstatera att regeringens ambitioner
              inte är tillräckliga för att möta de utmaningar vi står inför
              när det gäller att begränsa effekterna av klimatförändringarna.
              Dess värre halkar vi också efter i utvecklingen om jag gör en
              jämförelse med andra länder.
            </seg>
            <seg n="02122bca">
              Sverige kan egentligen så väldigt mycket mer. Vi har bättre förutsättningar
              än många andra länder på en rad områden, och ändå sker så lite.
              Sverige är faktiskt sämst av alla EU-länder när det gäller solenergi
              och utvecklingen av den. Vi har inte ens en plan eller ett mål
              för hur solenergin bör utvecklas i Sverige. Vi halkar också efter
              i utvecklingen. Det sker forskning i Sverige i dag, och vi ligger
              långt framme på det området. Men den forskningen kommer andra
              till del. Det är andra som drar nytta av den och tar ut vinsterna
              av den.
            </seg>
            <seg n="5e51640a">
              I USA har energidepartementet alldeles nyligen, för ungefär tre
              veckor sedan, anslagit medel för att göra solenergin 70 procent
              billigare fram till 2020. Det är ett oerhört ambitiöst mål, och
              det visar också på en utveckling i USA där man ser detta som en
              möjlighet för att komma till rätta med klimatförändringarna och
              få ett alternativ till de fossila bränslen som finns i dag.
            </seg>
            <seg n="d1e286ef">
              Dess värre har regeringen också i budgeten för 2011 fattat beslut
              om att avveckla stödet till solvärme nästa år trots att de borgerliga
              partiernas valmanifest lovade ytterligare satsningar på solvärme.
              Motiveringen är att solvärmetekniken börjar bli så konkurrenskraftig
              att stödet kan avvecklas. Men jag ställer frågan: Kan solvärme
              verkligen stå på egna ben redan nästa år? Jag betvivlar det.
            </seg>
            <seg n="b1d82ea4">
              I samma proposition kan man också läsa att anslaget till energiteknik
              kommer att minska. Det innebär att satsningen på biogas kommer
              att få stryka på foten framöver. Det rimmar väldigt illa med de
              mål som riksdagen fastställde om en fossilfri fordonsflotta 2030.
            </seg>
            <seg n="3ecdf3ab">
              I Dagens Nyheter den 22 februari fanns en artikel under rubriken
              FN: Grön ekonomi ger högre tillväxt. En del av er har säkert läst
              den. I den artikeln refererades till en studie av Potsdam Institute
              for Climate Impact Research som visar att den ekonomiska tillväxten
              inom EU kan öka om målet för minskningen av koldioxidutsläppen
              höjs från 20 procent till 30 procent år 2020. Det vore någonting
              att ta till sig om vi vill se de möjligheter som finns att åtgärda
              de hot som vi står inför.
            </seg>
            <seg n="cca347c1">
              Det är givetvis nödvändigt att vi minskar koldioxidutsläppen,
              och det mer radikalt än vad som sker i dag. Under förra året,
              2010, ökade utsläppen av koldioxid från trafiken i Sverige med
              100 000 ton trots regeringens ambitioner att utsläppen ska minska.
              Mot den bakgrunden är det ofattbart att utskottets majoritet avvisar
              den gemensamma motionen från Socialdemokraterna, Miljöpartiet
              och Vänsterpartiet som efterlyser en helhetsstrategi som innehåller
              både mål och konkreta åtgärder när det gäller biogasens utveckling
              i Sverige. En sådan strategi är nödvändig om vi ska kunna nå de
              av riksdagen uppsatta målen framöver. Det är också nödvändigt
              eftersom bensinpriserna rusar i höjden i dag. De kommer att utgöra
              en allt större del av hushållens kostnader framöver på grund av
              bristen på olja på världsmarknaden.
            </seg>
            <seg n="8bd04947">
              Vänsterpartiet vill se konkreta årliga mål för biogasutvecklingen
              efter 2020. Vi vill också att regeringen ser över möjligheterna
              till medfinansiering av biogasdrivna vägfordon och fartyg. Det
              handlar också om konverteringsteknik för äldre fordon. Vi måste
              göra det möjligt för samtliga som har fordon i dag att ta del
              av den utvecklingen. Låt nu inte de möjligheter som vi har på
              biogasområdet gå förlorade så att vi tappar mark! Vi behöver mer
              forskning och utveckling för att kunna ta fram biogas ur organiskt
              avfall.
            </seg>
            <seg n="082dd204">
              Låt mig ta upp en satsning som har varit väldigt viktig tidigare,
              nämligen Klimp:en. Den var ett medel som gjorde att vi kunde utveckla
              biogas runt om i kommunerna. Det var ett alldeles utmärkt medel.
            </seg>
            <seg n="fcb57203">
              Man skulle också kunna använda sig av innovativ upphandling som
              ett medel för att påskynda utvecklingen av ännu inte marknadsmässig
              teknik. Det är skillnad på innovativ upphandling och teknikupphandling.
              Teknikupphandling handlar om befintlig teknik. Innovativ upphandling
              handlar om det som inte riktigt är färdigt för marknaden än.
            </seg>
            <seg n="66eeda04">
              Fru talman! Jag hänvisar till USA igen. Nyligen presenterade
              Obamaadministrationen en strategi för att få fart på den havsbaserade
              vindkraften i USA.
            </seg>
            <seg n="d34313cf">
              Det är ganska fantastiskt. De ser möjligheterna, och i Sverige
              säger man: Det låter vi marknaden avgöra. Där ser man skillnaden
              mot den regering som vi har i dag, som har en sådan tilltro till
              att marknaden ska sköta utvecklingen och inte förstår att det
              behövs tydliga incitament för att få fart på en utveckling inom
              vissa områden.
            </seg>
            <seg n="8e6264ac">
              Den havsbaserade vindkraften utvecklas inte om det inte finns
              ett stöd för den. Vi kan se på den utveckling som har skett. Det
              hänvisas ofta till det som har skett här i Sverige, i Vänern.
              Men då fanns det ett stöd för utveckling. De projekt som finns
              i Sverige i dag utvecklas inte, utan de ligger på is, på grund
              av att det inte anses vara lönsamt att utveckla dem. Elcertifikatssystemet
              är inte tillräckligt för det.
            </seg>
            <seg n="622ea247">
              Därför bör vi, som vi skriver i vår motion, be regeringen återkomma
              och utreda frågan om hur ett sådant system skulle kunna se ut
              för att få fart på det. Vi måste ta till vara alla de möjligheter
              vi har när det gäller vindkraft om vi ska nå de mål som riksdagen
              har satt om 20 terawattimmar på land och 10 till havs.
            </seg>
            <seg n="fd2a9d4e">
              Dessutom förutsätter jag att vi snart får lösa frågorna när det
              gäller vindkraften och det kommunala vetot. Kommuner missbrukar
              det kommunala vetot så som det var tänkt och bryr sig inte om
              att ta beslut när förfrågningar kommer.
            </seg>
            <seg n="39ba0522">
              Vidare måste vi se till att lösa frågan när det gäller försvaret
              och Försvarsmakten. Det här är en fråga som man har lyckats lösa
              i andra länder när den har varit uppe. Vi kan inte ha ett försvar
              som lägger in veto på detta sätt.
            </seg>
            <seg n="5c3c4422">
              I den tredje delen vänder jag mig till Centerpartiet: När kommer
              förslaget om att se över effekterna av uttagsbeskattning för vindkraftskooperativ?
              Ni har ju idéer om det lägg fram dem! Ni kommer att få stöd här
              i riksdagen.
            </seg>
          </u>
          <note type="speaker" n="a0936c1c">
            Anf. 95 MATS ODELL (KD):
          </note>
          <u who="mats_odell_60393f" xml:id="i-0f7c5eb04ddc10e9-0" n="5abdfcda" next="i-f2150c5bf92e7ab8-0"/>
          <note n="584a37e2">
            Fru talman! Jag vill börja med att yrka avslag på samtliga 26
            motioner om energipolitiska frågor som behandlas i näringsutskottets
            betänkande nr 12.
          </note>
          <u who="mats_odell_60393f" xml:id="i-f2150c5bf92e7ab8-0" n="5abdfcda" prev="i-0f7c5eb04ddc10e9-0">
            <seg n="3bfcc225">
              Dagens riksdagsdebatt förs mot bakgrund av en proteststorm, kan
              man nog säga, bland allmänheten och i medierna mot osedvanligt
              höga elräkningar. Det gäller i synnerhet dem som saknar bindande
              avtal med sina elleverantörer. Spotpriserna på elmarknaden är
              nu onormalt höga. De ligger mellan 50 och 60 öre per kilowattimme.
              Nätkostnaderna har på sina håll också stigit kraftigt. Skatter
              och avgifter är långt högre än i exempelvis Finland.
            </seg>
            <seg n="62c3a720">
              Det viktigaste målet för vår klimatpolitik är att minska utsläppen
              av klimatgaser. Elproduktionen i Sverige är nästan helt utsläppsfri
              och byggs inte med fossil kraft. Jag tycker att det finns anledning
              att påminna om det.
            </seg>
            <seg n="52036984">
              I propositionen En sammanhållen klimat- och energipolitik som
              riksdagen antog 2009 finns ett par andra viktiga mål. De har också
              betydelse för produktionskostnader på el. Vi ska inte glömma att
              konkurrenskraftiga elpriser förutsätter konkurrenskraftig produktion.
            </seg>
            <seg n="29d0fa31">
              Andelen förnybar energi ska år 2020 enligt energiöverenskommelsen
              vara minst 50 procent av den totala energianvändningen. Det är
              ett av målen. Politiskt bestämmer vi hur mycket förnybart som
              ska finnas i systemet. Det sker genom att vi fastställer en kvot
              på för närvarande 18 procent förnybart som vi kunder måste betala
              för genom att köpa elcertifikat från producenterna. Den vanliga
              elkonsumenten betalar drygt 5 öre per kilowattimme för utbyggnad
              som pågår och ger exempelvis vindkraftsproducenten en subvention
              på mellan 30 och 40 öre per kilowatttimme.
            </seg>
            <seg n="029ba6ec">
              För några år sedan svarade vindkraften för 0,5 terawattimmar.
              I fjol var den siffran sjudubblad till 3,5 terawattimmar. Ändå
              är det många som inte är nöjda med den utbyggnadstakten eller
              med det mål på 25 terawatttimmar förnybart år 2020 som riksdagen
              har ställt sig bakom. Man inriktar sig snarare på den planeringsram
              för vindkraft på 30 terawattimmar till 2020 som Energimyndigheten
              har tagit fram. Då ingår 10 terawattimmar havsbaserad vindkraft.
              Men havsbaserad vindkraft är betydligt dyrare än landbaserad.
              Därför vill de som står bakom här aktuella motioner se ett kraftigt
              förstärkt och långsiktigt stöd till den havsbaserade.
            </seg>
            <seg n="8c4f5856">
              Elcertifikatssystemet baseras på konkurrensneutralitet mellan
              olika former av förnybar el. De minst kostsamma ska byggas ut
              först. Detta är ett mer generellt och kostnadseffektivt system
              än det som motionärerna föreslår.
            </seg>
            <seg n="72f85c2f">
              Dessutom övervägs för närvarande förändringar i systemet där
              tanken är att Norge ska ingå i ett system som hittills är exklusivt
              svenskt. Vi bör alltså avvakta hur det nya systemet kommer att
              se ut för att sedan bedöma vilka utsikter det finns att möta kraven
              på ökade subventioner för havsbaserad vindkraft.
            </seg>
            <seg n="469ab6f6">
              Fru talman! Låt mig nu gå över till värmemarknaden.
            </seg>
            <seg n="c0106bd1">
              Konkurrens är A och O på de flesta marknader. Konkurrensbegränsningar
              fördyrar varor och tjänster, och rena monopol måste övervakas
              för att man ska kunna undvika missbruk. Det är därför vi har en
              elmarknadsinspektion som ska kolla att inte nätmonopolen missbrukar
              sin ställning, vilket de har beskyllts för i medierna på sista
              tiden.
            </seg>
            <seg n="3ed50281">
              Också fjärrvärme är eller har betraktats som ett så kallat naturligt
              monopol. I januari 2009 beslutade emellertid regeringen att tillsätta
              en särskild utredare, Peter Nygårds, som ska analysera förutsättningarna
              för att införa ett lagstadgat tredjepartstillträde till fjärrvärmenäten.
              Därigenom skulle man skapa förutsättningar för konkurrens också
              på fjärrvärmemarknaderna.
            </seg>
            <seg n="816d90cf">
              Detta kan bli av stor betydelse för landets fjärrvärmekunder
              eftersom det finns en rad industrier vars spillvärme skulle kunna
              distribueras i befintliga nät och bidra till att dels täcka dessas
              kostnader, dels pressa priserna genom direkt eller indirekt försäljning
              till konsumenterna.
            </seg>
            <seg n="ff03da64">
              Kan en effektiv konkurrens skapas inom fjärrvärmenäten minskar
              behovet av myndighetskontroll samtidigt som man skapar ökade möjligheter
              att använda spillvärme så att den inte längre gör skäl för namnet.
            </seg>
            <seg n="0567d7f4">
              Det finns inget förbud mot att använda kylvatten från kärnkraftverk
              till fjärrvärme, som påstås i en aktuell motion. Viss spillvärme
              utnyttjas i dag, och frågan har stötts och blötts i decennier.
              Kalkylerna har inte gått ihop av tekniska skäl kärnkraftverken
              är inte konstruerade som kraftvärmeverk och ligger medvetet inte
              nära storstäder. Bygger man ny kärnkraft finns dock möjligheter
              att effektivt ta till vara spillvärmen för fjärrvärme, vilket
              bland annat Fortum planerar för i Finland och Helsingforsområdet.
            </seg>
            <seg n="ee1d8810">
              Låt mig, fru talman, slutligen säga några ord om den motion som
              går ut på att staten borde ställa ut lånegarantier för storskaliga
              investeringar i förnybar energi.
            </seg>
            <seg n="b006c510">
              I stor enighet har vi i riksdagen ställt oss bakom ett system
              för att introducera förnybar energi som vind- och solkraft, vågkraft
              och småskalig vattenkraft. Och inte enbart för produktion har
              vi nu förlängt systemet till 2035. För närvarande får den som
              levererar förnybar energi till nätet bidrag på minst 30 öre per
              kilowattimme utöver marknadspriset. Ibland är det betydligt högre
              belopp än så. Klarar man trots detta inte att presentera kalkyler
              som håller inför bankernas argusögon är det nog klokt att staten
              inte utfärdar garantier med skattebetalarnas pengar.
            </seg>
            <seg n="f30fc2f0">
              Återupptagna förhandlingar
            </seg>
          </u>
          <note n="f6ca3477">
            Ajournering
          </note>
          <note n="793339ae">
            Kammaren beslutade kl. 15.49 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <note n="54acf328">
            Förhandlingarna återupptogs kl. 16.00.
          </note>
          <note n="fa6cfd0a">
            11 § Beslut om ärende som slutdebatterats den 9 mars
          </note>
          <note n="104230f6">
            Punkt 1
          </note>
          <note n="780bc266">
            Punkt 3
          </note>
          <note n="d0c71c2e">
            Punkt 4
          </note>
          <note n="dd543ab6">
            Punkt 6
          </note>
          <note n="99aabbd9">
            Punkt 7
          </note>
          <note n="4c88a79b">
            Punkt 10
          </note>
          <note n="e815bfe9">
            Punkt 13
          </note>
          <note n="40140dfa">
            Övriga punkter
          </note>
          <note n="ec076543">
            12 § Beslut om ärenden som slutdebatterats vid dagens sammanträde
          </note>
          <note n="104230f6">
            Punkt 1
          </note>
          <note n="e5ad5d49">
            Punkt 5
          </note>
          <note n="99aabbd9">
            Punkt 7
          </note>
          <note n="34ccf91f">
            Punkt 8
          </note>
          <note n="40140dfa">
            Övriga punkter
          </note>
          <note n="d0c71c2e">
            Punkt 4
          </note>
          <note n="99aabbd9">
            Punkt 7
          </note>
          <note n="40140dfa">
            Övriga punkter
          </note>
          <note n="5dc09b7b">
            13 § (forts. från 10 §) Vissa energipolitiska frågor (forts.
            NU12)
          </note>
          <note type="speaker" n="908d3175">
            Anf. 96 ANN-KRISTINE JOHANSSON (S) replik:
          </note>
          <u who="ann-kristine_johansson_fd2a49" xml:id="i-af9f34d2d05c6407-1" n="210ae58b">
            <seg n="16cf9e27">
              Herr talman! Det är alltid svårt när det blir avbrott jag som
              var så tänd på vad jag skulle ställa för frågor till Mats Odell
              före voteringen.
            </seg>
            <seg n="3f857ac2">
              Jag vill först fråga Mats Odell hur ni har tänkt nå målet på
              50 procent förnybar energi till 2020 med er inriktning på kärnkraft.
            </seg>
            <seg n="5a54533b">
              Jag lyssnade med stort intresse, men det är möjligt att jag missade
              det i Mats Odells anförande: Står ni bakom energiministerns utspel
              om tillsvidareavtal och att pressa elpriser? Det skulle jag vilja
              veta, för där kanske man skulle kunna hitta en samsyn framöver.
            </seg>
            <seg n="7045d9bf">
              När det gäller vårt förslag om en elpriskommission talade jag
              i mitt anförande om behovet av en bred samsyn, ett grönt kontrakt
              där vi gör upp tillsammans för en bra och fungerande energipolitik
              i framtiden. Jag undrar hur Mats Odell ser på den möjligheten.
            </seg>
          </u>
          <note type="speaker" n="ce721e2b">
            Anf. 97 MATS ODELL (KD) replik:
          </note>
          <u who="mats_odell_60393f" xml:id="i-33d9ff46b782c9e4-1" n="5abdfcda">
            <seg n="37af3f71">
              Herr talman! När det gäller frågan om vi står bakom inriktningen
              till 2020 med vår inriktning på kärnkraft, som Ann-Kristine Johansson
              väljer att uttrycka det, vill jag säga att vi står bakom inriktningen.
              Men vi i Allians för Sverige anser också att det är väldigt viktigt
              att den viktigaste klimateffekten, nämligen koldioxidutsläppen,
              kan bemästras. Kärnkraften är en koldioxidfri produktion av elektricitet,
              så det finns inget som helst motsatsförhållande i detta.
            </seg>
            <seg n="81b36b2b">
              Energiministern har sagt väldigt många saker; jag vet inte exakt
              vad Ann-Kristine Johansson syftar på här. Vi står bakom regeringens
              politik. Har energiministern sagt något som inte är förhandlat
              eller förankrat inom regeringskretsen och de andra partierna finns
              ju möjligheten att vi kan bli överens om det om det är kloka utspel.
              Jag vet inte vad som åsyftas.
            </seg>
            <seg n="47ddb561">
              När det gäller överenskommelser är det en väldigt viktig sak,
              och före jul diskuterade vi här den överenskommelse som numera
              finns på allianssidan när det gäller energipolitiken och hur värdefullt
              det skulle vara om vi kunde hitta en blocköverskridande överenskommelse
              och vilken stabilitet detta skulle skapa för svensk basindustri
              och för svenska investeringar över huvud taget. Det är någonting
              som jag, mitt parti och övriga partier inom Alliansen i allra
              högsta grad förespråkar.
            </seg>
            <seg n="0a35b8bd">
              När nu Socialdemokraterna verkar få en ny partiledare hoppas
              jag att det blir en situation när man kan börja titta framåt,
              för skulle vi klara av en sådan långsiktig blocköverskridande
              överenskommelse på energipolitikens område är det ett mycket viktigt
              bidrag för en långsiktig positiv välfärdsutveckling i vårt land.
            </seg>
          </u>
          <note type="speaker" n="0760ef67">
            Anf. 98 ANN-KRISTINE JOHANSSON (S) replik:
          </note>
          <u who="ann-kristine_johansson_fd2a49" xml:id="i-af9f34d2d05c6407-2" n="210ae58b">
            <seg n="607b3326">
              Herr talman! Mats Odell pratar om kärnkraften som en lösning
              på klimatfrågan, om jag ska tolka vad han säger. Men om ni tänker
              att det ska byggas ett antal nya reaktorer är det 2030 år framåt
              i tiden. Det är ju nu och framöver som vi behöver satsa på förnybar
              energi. Det tror jag att vi är överens om.
            </seg>
            <seg n="2610d060">
              Är det en kärnkraftsinriktning vi ska ha är risken att penningarna
              försvinner dit och inte satsas på det förnybara. För att nå målet
              med 50 procent, och, vilket jag tror att vi är överens om, på
              sikt ett fossilfritt samhälle, behövs det en rejäl satsning på
              förnybar energi, inte minst vindkraften och den potential som
              finns där.
            </seg>
            <seg n="6e013418">
              Av det jag har läst i tidningen under veckorna som gått har jag
              förstått att energiministern har sagt att hon vill se över hur
              elpriserna kan pressas och att tillsvidareavtalen bör ses över.
              Man kanske kan ta bort dem på något vis. Till exempel skatteväxling
              var hon inne på också. Det tycker vi är intressant. Det skulle
              jag vilja höra lite mer kommentarer om från Mats Odells sida.
            </seg>
            <seg n="cf249fd0">
              När det gäller en elpriskommission eller en diskussion om bred
              samsyn framöver tror jag att vi behöver lyfta oss i nackskinnet
              lite grann som politiker och se möjligheten att gemensamt hitta
              lösningar på framtidens energipolitik. Hur ska vi kunna leverera
              ett överskott av el året runt till exempel och hur kan vi ha bra
              elpriser i framtiden? Det är någonting vi alla kan ta med oss
              vidare i diskussionen.
            </seg>
          </u>
          <note type="speaker" n="81ecb909">
            Anf. 99 MATS ODELL (KD) replik:
          </note>
          <u who="mats_odell_60393f" xml:id="i-33d9ff46b782c9e4-2" n="5abdfcda">
            <seg n="a1f4a7d7">
              Herr talman! När Ann-Kristine Johansson säger att det skulle
              försvinna penningar till kärnkraften är det inte statens pengar,
              såvida inte Ann-Kristine Johansson betraktar alla pengar som statens
              och att vi egentligen ska kontrollera vart investeringarna går.
              I övrigt finns det inget sådant samband över huvud taget.
            </seg>
            <seg n="30605c4a">
              Skatteväxling nämner Ann-Kristine Johansson. Om man vill sänka
              energiskatterna kan man absolut göra det. Då ska vi komma ihåg
              att det finns ett incitament för att skapa hushållning och sparande
              i de energiskatter som vi har. Vill man sänka skatten försvinner
              den ju inte för att man tar den från en del av kedjan och lägger
              den till en annan. Den finns ju kvar.
            </seg>
            <seg n="5b2748ce">
              Ska det vara statsfinansiellt neutralt, vilket jag uppfattade
              energiministerns utspel som, finns det självklart möjligheter
              att titta på detta. Men det finns inget hokus pokus som innebär
              att om man tar bort en skatt från konsumentledet och lägger över
              den på produktion har den därmed försvunnit. Den styreffekt som
              uppstår är att man försvårar investeringar i de energislag som
              man beskattar. Eftersom vi vet att det är utbudet av elektricitet
              som egentligen är det som sätter priset på lång sikt är det en
              döbelnsmedicin. Om vi beskattar nyinvesteringar i produktion kommer
              det icke i långa loppet att leda till lägre elpriser. Jag tror
              att man skulle behöva studera den här frågan väldigt noggrant
              innan man tog fram någon sorts beslutsförslag till riksdagen.
            </seg>
          </u>
          <note type="speaker" n="454aae6a">
            Anf. 100 EVA FLYBORG (FP):
          </note>
          <u who="eva_flyborg_45b8be" xml:id="i-08a2947c800b8a62-1" n="17556d16">
            <seg n="48cdfa6a">
              Herr talman! Jag kan börja med att ansluta mig till näringsutskottets
              ordförande Mats Odell och hans förtjänstfulla genomgång av motionsbetänkandet.
              Jag ska själv uppehålla mig lite mer vid de kommentarer som har
              kommit från talarna dessförinnan.
            </seg>
            <seg n="9dd55775">
              Herr talman! Energipolitik är egentligen den del av politiken
              som passar sällsynt dåligt för en politisk debatt, alltså partipolitiska
              överväganden. Där borde förnuftet råda från början till slut.
            </seg>
            <seg n="da04de07">
              Med det sagt får jag komma till att jag inte har kunnat underlåta
              att fundera lite på det som har sagts i talarstolen av oppositionen
              tidigare. Det jag kan konstatera är att oppositionen samstämmigt,
              fast från lite olika utgångspunkter, klagar på elpriserna. Vi
              har alla anledning att vara väldigt noggranna med den diskussionen,
              men detta har de själva varit med och skapat, herr talman.
            </seg>
            <seg n="edc42291">
              Om vi tittar på elpriset ser vi att ungefär 40 procent är skatter.
              Det är energiskatter och elskatter som den S-ledda regeringen
              tidigare ständigt höjde. Konsumenterna har fått en tredubbling
              av skattedelen i elpriset som socialdemokratiska regeringar har
              varit med och genomfört.
            </seg>
            <seg n="008d7f4f">
              Ungefär 40 procent är rörligt pris, vilket direkt påverkas av
              till exempel nedstängd och avstängd kärnkraft i Barsebäck. Vi
              behöver inte ens gå in i den diskussionen. Jag bara konstaterar
              att det är så. Lägg till de 20 kanske 30 miljarder som svenska
              staten fick betala i böter till kraftägarna för att vi gjorde
              detta så inser man, precis som föregående talare sade, att det
              inte finns något hokus pokus. Det här läggs på skattebetalarna.
            </seg>
            <seg n="8b81756c">
              20 procent är nätkostnader. Ja, de kommer att höjas. Det ska
              vi väl vara ärliga med när vi pratar om förnybart. Det kommer
              att krävas gigantiska satsningar på just de svenska kraftnäten
              i olika delar för att kunna ta hand om till exempel den vindkraft
              som ibland ska in i nätet. Den gamla nätnyttomodellen som S tog
              fram har dessutom havererat och nu får vi skaffa fram en ny. Vi
              får se vad den innebär. Det positiva med den nya modellen är åtminstone,
              herr talman, att man kan se priserna i förväg och inte i efterhand
              som förut var fallet.
            </seg>
            <seg n="ea2af08d">
              Jag kan bara konstatera att med oppositionens politik skulle
              samtliga dessa delar av elpriset höjas ännu mer och det ganska
              rejält, mycket på grund av en uttalad ambition att stänga av den
              svenska kärnkraften. Man lägger in en brasklapp, när så är möjligt.
              Men då får vi ju tillbaka den gamla låsningen som hela energisektorn
              har lidit av. Man lägger som en dödmanshand över en hel produktionssektor
              som står för ungefär 50 procent av den svenska elproduktionen.
            </seg>
            <seg n="aa8e041f">
              Herr talman! Det här går inte ihop. Oppositionens politik går
              inte ihop. Man låtsas dessutom som om det inte är deras egen politik
              som har försatt Sverige i den här situationen som konsumenterna
              nu befinner sig i. Som tur är har vi en alliansregering som tar
              tillväxt, välfärd och miljö på allvar. För uppgradering och modernisering
              av den svenska kärnkraften ser det betydligt bättre ut för framtiden.
            </seg>
            <seg n="7f29e003">
              Herr talman! Miljöpartiet tog också upp vindkraften i sig i Margate
              i Storbritannien. Det är Vattenfall som där gör världens största
              havsbaserade vindkraftsanläggning. Jag tycker att det är bra.
              Jag ska själv åka dit och titta på den om ett tag. Men Miljöpartiets
              talesman glömde att de samtidigt i Storbritannien ska bygga 25
              nya kärnkraftverk, vilket är en gigantisk satsning. Hon glömde
              att säga det.
            </seg>
            <seg n="72ff45ea">
              Vad gäller vindkraften har vi haft frågan om det kommunala vetot
              uppe på lite olika sätt. Det är också en viktig fråga. Det här
              är, herr talman, för många människor den sista utvägen att inte
              få sin närmiljö, sin boendemiljö, förstörd av felplacerade, skulle
              jag vilja säga, vindkraftsfabriker som upplevs som ett stort problem
              för dem som får dem alldeles intill sig.
            </seg>
            <seg n="c7b98f91">
              Vi står inför gigantiska investeringskostnader för att vindkraftselen
              ska kunna omvandlas och föras ut på nätet. Dessutom behöver vi,
              som alla vet, lika mycket reglerkraft för att kompensera när inte
              vindkraften kan leverera.
            </seg>
            <seg n="cb905d70">
              Det finns också något lite konstigt i oppositionens hela politik,
              därför att å ena sidan, herr talman, är vindkraften det bästa
              vi någonsin har gjort. Den levererar så mycket att det snart är
              hundra procent av all den el vi förbrukar i Sverige. Det låter
              lite grann så. Å andra sidan är vindkraftsvetot ett så stort problem
              att ingenting byggs, och det är så synd om vindkraftsenergiföretagen.
            </seg>
            <seg n="d11d44e5">
              Herr talman! Det går inte ihop, inte ens i den här delen av deras
              energipolitik.
            </seg>
            <seg n="a683fd00">
              Jag tror att jag stannar där och nöjer mig med att konstatera
              att vi har lite olika syn på energipolitiken. Vi får säkert nöje
              av att bryta åsikter även framöver.
            </seg>
          </u>
          <note type="speaker" n="60b58979">
            Anf. 101 KENT PERSSON (V) replik:
          </note>
          <u who="kent_persson_8dd737" xml:id="i-c9b47972a6d7c71d-2" n="fe243b51">
            <seg n="a7244650">
              Herr talman! Ja, Eva, förnuft borde råda. Det tycker jag var
              väldigt skojigt att höra. Det var egentligen det enda som jag
              kunde ställa upp på borde råda. Resten var faktiskt en hel del
              missuppfattningar eller rena felaktigheter.
            </seg>
            <seg n="815175c9">
              Kraftnätet blir dyrare på grund av introduktion av vindkraft,
              sade Eva Flyborg. Kraftnätet blir dyrare därför att det inte är
              upprustat på många år. Det behöver en rejäl upprustning. Vi har
              flaskhalsar i systemet som behöver åtgärdas, och vi behöver bygga
              ut det när vi också ska verkställa regeringens planer om mer kärnkraft.
              Det är sanningen.
            </seg>
            <seg n="0b2b8e6a">
              Avvecklingen av kärnkraften då menar Eva vårt avvecklingsförslag
              skulle ge högre priser. Sanningen är, och man bör ju hålla sig
              till hela sanningen, att vi säger att kärnkraften ska avvecklas
              i den takt vi kan ersätta den med förnybar energi. Det gör vi
              mot bakgrund av att vi anser det viktigt att inte utsätta marknaden
              för brist på elleveranser över tid och att vi har balans i våra
              kraftnät.
            </seg>
            <seg n="5ba3cc44">
              Kärnkraftens vara eller inte vara är inte lösningen på den bristsituation
              vi upplever i dag. Enda sättet att komma till rätta med den är
              energieffektivisering och utbyggnad av förnybar energi. Här blir
              jag förvånad när ni vill avveckla stödet till solvärme. Är det
              Folkpartiets linje?
            </seg>
          </u>
          <note type="speaker" n="a2f81359">
            Anf. 102 EVA FLYBORG (FP) replik:
          </note>
          <u who="eva_flyborg_45b8be" xml:id="i-08a2947c800b8a62-2" n="17556d16">
            <seg n="4040fb43">
              Herr talman! Den senaste uppdateringen där vi alla kunde ta del
              av samma siffror och resonemang skedde vid utskottets internat
              när Mikael Odenberg från Svenska Kraftnät redogjorde för kommande
              investeringar. Enligt honom, enligt alla de rapporter jag har
              tagit del av, är det mest på grund av vindkraften och annan förnybar
              el som ska föras på våra svenska stamnät, till exempel elnät.
              De behöver också omvandlas. Näten är inte det enda som behöver
              byggas om utan det behövs andra saker också. Det kvarstår. Vi
              kommer inte runt det. Så är det.
            </seg>
            <seg n="a4a4b937">
              Kent säger att kärnkraften ska avvecklas så fort som möjligt.
              Det är det besked vi får från oppositionen. Delar av oppositionen,
              Miljöpartiet, vill helst lägga ned kärnkraften innan det egentligen
              är möjligt. Resten av oppositionen hävdar åtminstone att det ska
              finnas andra alternativ.
            </seg>
            <seg n="095616dd">
              Då är vi tillbaka i samma tänkande som har fått den en gång så
              framgångsrika svenska kärnkraften vilket den återigen börjar bli
              och är att utsättas för en dödmanshand över hela tekniksektorn.
              Man vill inte uppgradera, och det finns inte något incitament
              för att modernisera. Studenter söker sig inte till dessa utbildningar.
              Det går inte att få personal till exempelvis granskande myndigheter.
              Det är viktigt att det finns en tillräckligt hög utbildningsnivå
              så att granskande myndigheter kan göra sitt jobb. Det är inte
              alls oviktigt.
            </seg>
            <seg n="571eb0cd">
              Sverige är beroende av vattenkraft och kärnkraft för välfärden,
              för jobben och för miljön. Det är samspelet mellan dessa som oppositionen
              väljer att bortse från. Det blir en fantasiprodukt.
            </seg>
          </u>
          <note type="speaker" n="e0c443bb">
            Anf. 103 KENT PERSSON (V) replik:
          </note>
          <u who="kent_persson_8dd737" xml:id="i-c9b47972a6d7c71d-3" n="fe243b51">
            <seg n="38d417ea">
              Herr talman! Så fort som möjligt vill Vänsterpartiet avveckla
              kärnkraften, säger Eva Flyborg. Det är inte sant. Vi har sagt
              i den takt vi kan få in förnybar energi. Om vi ska hålla på i
              den takt som sker nu kommer det dess värre att ta oerhört lång
              tid.
            </seg>
            <seg n="c73957ab">
              För att få en uppgradering av kärnkraft behövs ett regeringsbeslut.
              Det är upp till regeringen att fatta beslut, inte riksdagen. Mandatet
              ligger på regeringen redan nu. Sedan kan jag ha en åsikt huruvida
              det ska ske eller inte.
            </seg>
            <seg n="c3d0373c">
              Jag ställde en konkret fråga om solvärme. I regeringspropositionen
              föreslås faktiskt en utfasning redan under nästa år. Menar Folkpartiet
              att solvärme kan stå på egna ben? Dessutom föreslås en utfasning
              av satsning på biogaser under anslaget Energiteknik med helt slut
              från 2013. Är det också i enlighet med era ambitioner för att
              få en fossilfri flotta? Det är två konkreta frågor.
            </seg>
          </u>
          <note type="speaker" n="63bee807">
            Anf. 104 EVA FLYBORG (FP) replik:
          </note>
          <u who="eva_flyborg_45b8be" xml:id="i-6b135b120b6c9b8a-0" n="17556d16" next="i-20ca99a3e189a4f2-0">
            <seg n="d701bb8e">
              Herr talman! Jag kommer inte runt detta: Faktum kvarstår att
              i den takt förnybar energi kan införas ska kärnkraften avvecklas.
              Avvecklingshotet kvarstår för en hel bransch. Det kommer vi inte
              ifrån. Så är det. Då hämmas hela den teknikutveckling som annars
              hade kunnat ske inom bränsledelen, inom bygget av kärnkraften
              och inom de processer som styr och utbildning för alla runt omkring.
            </seg>
            <seg n="05afb6f0">
              Herr talman! Jag vet att Kent Persson inte har någon mer replik,
              men jag konstaterar att Kent Persson inte med ett ord har berört
              skatternas inverkan på elpriset
            </seg>
          </u>
          <note n="e35802b5">
            (KENT PERSSON (V): Jag fick ingen fråga.)
          </note>
          <u who="eva_flyborg_45b8be" xml:id="i-20ca99a3e189a4f2-0" n="17556d16" prev="i-6b135b120b6c9b8a-0">
            <seg n="26f1fad7">
              Jag anförde detta tidigare i mitt anförande.
            </seg>
            <seg n="d7609097">
              Elpriset tycks inte vara lika intressant som skilda små delar
              av elproduktionen eller den viktiga delen av kärnkraften.
            </seg>
            <seg n="d88d7e5d">
              Vad gäller biogasen vet Kent Persson likaväl som jag att det
              kommer en sammanhållen biogasstrategi som vi alla ser fram emot.
              Själv kör jag biogasbil sedan många år, och därför hoppas jag
              mycket på denna strategi.
            </seg>
          </u>
          <note type="speaker" n="e066f2c8">
            Anf. 105 LISE NORDIN (MP) replik:
          </note>
          <u who="lise_nordin_4160b2" xml:id="i-e815cbd7d119dd1a-1" n="a278e8c1">
            <seg n="98f7343c">
              Herr talman! Att Vattenfall satsar på kärnkraft och kolkraft
              i andra länder är inte något som Miljöpartiet kan anklagas för.
              Det är en situation jag beklagar mycket.
            </seg>
            <seg n="db41d16b">
              Vi har tyvärr aldrig fått vara med och styra energipolitiken.
              Därför är jag nyfiken på att fråga Eva Flyborg på vilket sätt
              hon menar att ny kärnkraft skulle ge billig el. På vilket sätt
              skulle ny kärnkraft vara en lösning på den situation vi har upplevt
              två vintrar i rad med höga elpriser?
            </seg>
          </u>
          <note type="speaker" n="de1ba042">
            Anf. 106 EVA FLYBORG (FP) replik:
          </note>
          <u who="eva_flyborg_45b8be" xml:id="i-08a2947c800b8a62-3" n="17556d16">
            <seg n="b59d847d">
              Herr talman! Lise Nordin kanske inte har varit med i riksdagen
              så länge, men Miljöpartiet har varit med i riksdagen länge. Den
              föregående socialdemokratiska regeringen styrde bland annat med
              hjälp av Miljöpartiet. Då var bland annat frågan om ägardirektiv
              för Vattenfall uppe. Under den tiden gjordes de gigantiska investeringarna
              i bland annat tysk brunkol. Det var inte bra. Det klagade vi på.
              Vi sade att Vattenfall inte höll sig till direktiven utan borde
              ha gått till riksdagen. Det var investeringar på 7080 miljarder
              kronor redan på den tiden. Då klagade vi, men då sade inte Miljöpartiet
              någonting.
            </seg>
            <seg n="ddfb0fed">
              När Miljöpartiet till slut efter lång tid klagade gjordes ägardirektivet
              om enligt Miljöpartiets anvisningar. Det är de gamla ägardirektiven.
              Man fortsatte med kolkraften, investeringar i Tyskland, att flytta
              på byar och så vidare.
            </seg>
            <seg n="10785f21">
              Jag är inte särskilt imponerad av Miljöpartiets track record
              när det gäller att påverka miljöpolitiken när det finns en reell
              möjlighet och chans. Men i opposition är det förstås lättare att
              klaga på en regering som försöker få till en mer koldioxidfri
              produktion.
            </seg>
            <seg n="260b8bb4">
              Herr talman! Om det finns en fungerande kärnkraftsproduktion
              eller vilken produktion som helst som fungerar och ger mer energi
              sjunker priset. Det kan vi se nu. Ringhals var uppe i 99,8 procents
              produktionsnivå. Det är världsklass. Vi kanske inte behöver prata
              mer om denna produktionshicka för kärnkraften, eftersom det har
              varit gigantiska investeringsprogram och moderniseringsprogram.
              Nu är man återigen på väg upp i den världsklass som Sverige har
              befunnit sig i många år.
            </seg>
            <seg n="f8a886ca">
              Det är klart att det finns ett direkt samband med att priset
              faller. Nu faller elpriserna gudskelov. Det har ett direkt samband
              med att kärnkraften återigen producerar som den ska.
            </seg>
          </u>
          <note type="speaker" n="07492ca9">
            Anf. 107 LISE NORDIN (MP) replik:
          </note>
          <u who="lise_nordin_4160b2" xml:id="i-e815cbd7d119dd1a-2" n="a278e8c1">
            <seg n="9181c90c">
              Herr talman! Jag trodde inte jag skulle behöva ge Eva Flyborg
              en historielektion. Socialdemokraterna styrde energipolitiken
              tillsammans med Vänsterpartiet och Centerpartiet. Miljöpartiet
              har aldrig någonsin varit delaktigt i de energipolitiska överenskommelserna.
            </seg>
            <seg n="87bb6db9">
              Jag noterar också att Eva Flyborg inte svarar på min fråga om
              hur ny kärnkraft kan leda till billigare elpriser. Om vi ser till
              vad som händer runt om i Europa byggs kärnkraft på två platser,
              nämligen i Frankrike och i Finland bygget Olkiluoto 3. Exemplet
              i Finland visar att kostnaden för bygget har fördubblats räknat
              från byggtidens start.
            </seg>
            <seg n="949baa51">
              Att bygga ny kärnkraft tar lång tid, minst tio år. Även om Eva
              Flyborg får sin vilja igenom att bygga ny kärnkraft i morgon kommer
              det definitivt inte att vara någon lösning på de energiutmaningar
              vi står inför nu.
            </seg>
            <seg n="0006e982">
              Jag undrar varför Folkpartiet aldrig tycks tala om miljöpotentialen
              i energieffektivisering det som är absolut billigast och miljövänligast,
              det vill säga att minska elanvändningen. En genomsnittlig svensk
              konsumerar dubbelt så mycket el som en dansk, tysk eller engelsman.
              Det innebär också att en svensk är dubbelt så sårbar när vi får
              dessa elpristoppar. En ansvarig energipolitik innebär att ställa
              om samhället till ett mindre energislukande samhälle. Jag vill
              veta när Eva Flyborg är beredd att minska elkonsumtionen i Sverige.
              Det är ett område där Sverige ligger allra sämst i hela EU.
            </seg>
          </u>
          <note type="speaker" n="396f5df9">
            Anf. 108 EVA FLYBORG (FP) replik:
          </note>
          <u who="eva_flyborg_45b8be" xml:id="i-08a2947c800b8a62-4" n="17556d16">
            <seg n="eb207d59">
              Herr talman! Det pågår just nu ett stort arbete till exempel
              inom industrin, som jag tror att Lise Nordin är medveten om. Det
              går ut på att spara energi, att effektivisera verksamheten och
              så vidare. Det arbetet pågår med kraft. Jag har uttalat mig om
              det i olika sammanhang, och det vet Lise Nordin väl.
            </seg>
            <seg n="beb98ff5">
              De uppgraderingar som har gjorts i de svenska kärnkraftverken
              har också förlängt tiden för drift till 60 år. Det innebär att
              det inte är lika bråttom som det var för bara några år sedan,
              innan Alliansen tog bort olika beslut om förbud att ens tänka
              på kärnkraft. Det har möjliggjort en uppgradering och modernisering
              av kärnkraften.
            </seg>
            <seg n="8487014c">
              Till slut, herr talman, finns det någon typ av moment 22 i Miljöpartiets
              resonemang. Om kärnkraften nu är så dyr som Miljöpartiet tror
              och kanske hoppas byggs nämligen ingen kärnkraft, och då är allt
              väl. Jag hoppas och tror att vi med en ny teknik och de erfarenheter
              som ständigt görs kommer att komma ned i konkurrenskraftiga priser,
              och därför kommer vi att kunna bygga ny kärnkraft. Det kommer
              att vara bra för Sverige för jobben, för välfärden och för miljön.
            </seg>
          </u>
          <note type="speaker" n="7be6c349">
            Anf. 109 ANN-KRISTINE JOHANSSON (S) replik:
          </note>
          <u who="ann-kristine_johansson_fd2a49" xml:id="i-af9f34d2d05c6407-3" n="210ae58b">
            <seg n="4f288f6a">
              Herr talman! Först vill jag påminna dig, Eva Flyborg, om att
              det är du och ditt parti som sitter i regeringsställning. Du pratar
              väldigt mycket om den tidigare, socialdemokratiska regeringen,
              men ni har nu suttit i en mandatperiod och är inne på er andra.
              Ta ansvar för det läge som är just nu och det som har varit under
              förra mandatperioden! Det gäller bland annat höga elpriser.
            </seg>
            <seg n="3444bce2">
              Förnuft ska råda. Ja, jag håller med Eva Flyborg om det, och
              därför tycker jag att vi ska försöka hitta en samsyn. Vi har lagt
              fram en tanke om vår elpriskommission där vi gemensamt skulle
              kunna sätta oss, vända och vrida på stenar och komma framåt. Hur
              ser Eva Flyborg på det?
            </seg>
            <seg n="bdfbffab">
              Sedan är det självklart att man kommer in på kärnkraft när man
              diskuterar med Eva Flyborg. Hur många nya kärnkraftverk vill Eva
              Flyborg se? Jag vill också spinna vidare på Lise Nordins fråga:
              Hur menar Eva Flyborg att elpriserna i dag, nästa vinter och om
              två vintrar ska bli lägre med en kärnkraft som ska byggas om 2030
              år? Både Eva Flyborg och jag var på ett seminarium i går där vi
              fick reda på att en ny reaktor kanske inte blir lönsam på 20 år.
              Det kostar alltså väldigt mycket pengar.
            </seg>
            <seg n="828a896b">
              Slutfrågan är: När kommer regeringen med förslag om lagstiftning
              så att direkta eller indirekta statliga subventioner till kärnkraft
              inte kan påräknas? Vi väntar på detta i riksdagen.
            </seg>
          </u>
          <note type="speaker" n="5749ef6f">
            Anf. 110 EVA FLYBORG (FP) replik:
          </note>
          <u who="eva_flyborg_45b8be" xml:id="i-08a2947c800b8a62-5" n="17556d16">
            <seg n="6f7b3e3c">
              Herr talman! Vi tar ansvar. Min mycket enkla poäng är att energipolitik
              är någonting som är oerhört långsiktigt, ungefär som utbildningspolitiken
              är mycket långsiktig. Där ser man inte resultat direkt.
            </seg>
            <seg n="6ed12553">
              Socialdemokraterna undandrar sig hela sitt ansvar och vill inte
              erkänna tidigare misstag. Jag gick igenom vad elpriset beror på
              och dess olika delar, där Socialdemokraterna tidigare har genomfört
              alla dessa skattehöjningar som gör att ungefär 40 procent av elpriset
              är skatter och andra liknande pålagor. 20 procent är nätkostnader,
              och 40 procent är rörligt pris. Alla delar har påverkats av den
              tidigare politiken.
            </seg>
            <seg n="d855f24f">
              Detta var inte min huvudpoäng, men det förtjänar att förtäljas.
              Ibland blir det nämligen så att oppositionen kommer som från ett
              ingenstans, ett ickeland, och plötsligt finns det en situation.
              Den situationen har dock skapats av er, och det är det vi försöker
              reda ut.
            </seg>
            <seg n="3aa04292">
              Vad gäller samarbeten framöver tycker jag att energipolitiken
              är i behov av just sådana långsiktiga, blocköverskridande överenskommelser.
              Alla saker vi skulle kunna enas om är alltså bra. Det hoppas jag
              att vi kan återkomma till.
            </seg>
            <seg n="5cc47110">
              Till sist, herr talman: Elpriset nästa vinter beror mycket på
              de gigantiska arbeten som nu har gjorts i till exempel de svenska
              kärnkraftverken. Detta har redan resulterat i att elpriset sjunker
              ganska dramatiskt just nu. De uppgraderingar och moderniseringar
              som görs kommer vi alltså att se direkt påverkan av, inte minst
              nästa vinter. Det är svaret.
            </seg>
          </u>
          <note type="speaker" n="26bf2771">
            Anf. 111 ANN-KRISTINE JOHANSSON (S) replik:
          </note>
          <u who="ann-kristine_johansson_fd2a49" xml:id="i-af9f34d2d05c6407-4" n="210ae58b">
            <seg n="00236bc4">
              Herr talman! När det gäller energipolitiken och långsiktigheten
              säger jag: Precis, det krävs långsiktighet, och därför krävs det
              blocköverskridande lösningar. Det var därför vi när vi var i regeringsställning
              försökte med blocköverskridande samarbete och ha en energipolitik
              tillsammans med Centern och Vänsterpartiet.
            </seg>
            <seg n="1d045c72">
              Eva Flyborg, du talar om skatter och andra pålagor som vi tillförde.
              Nu har ni suttit i regeringsställning i fyra år. Varför har ni
              då inte tagit bort dessa skatter och pålagor som vi, som Eva Flyborg
              säger, införde under vår tid? Nu har ju suttit ett tag; ni hade
              kunnat ta bort det under den tiden.
            </seg>
            <seg n="c9f50cb4">
              Riksdagsåret 2005/06 kom ett beslut, herr talman, om att kärnkraften
              skulle uppgraderas. Det kunde ni ha startat redan 2006. Då kanske
              vi inte hade sett det elprisrace som har varit det senaste året.
              Det är nämligen som Eva Flyborg säger: När vi ser att kärnkraften
              går för fullt har vi elöverskott, och då sjunker priserna.
            </seg>
            <seg n="f5eb336e">
              Det sades också i går på det elseminarium du och jag var på,
              Eva Flyborg, att den kärnkraft vi har i dag har en livslängd på
              60 år när den har uppgraderats. 60 år! Vem vet hur det ser ut
              om tio år i Sverige? Vi kanske har en massa andra energikällor
              och ingen kärnkraft. Men i och med att ni satsar allting på att
              ni vill se en ny kärnkraft finns risken att penningarna tas från
              förnybar energi och går till kärnkraft.
            </seg>
            <seg n="ca752ddf">
              Eva Flyborg sade till Lise Nordin att vår satsning på förnybar
              energi hämmar hela teknikutvecklingen för kärnkraften. Jag vill
              mena att det är tvärtom.
            </seg>
          </u>
          <note type="speaker" n="191720e0">
            Anf. 112 EVA FLYBORG (FP) replik:
          </note>
          <u who="eva_flyborg_45b8be" xml:id="i-08a2947c800b8a62-6" n="17556d16">
            <seg n="76d5732f">
              Herr talman! Det sade jag aldrig. Vi kan titta efter i protokollet
              sedan. Det har jag aldrig någonsin sagt.
            </seg>
            <seg n="5ca9526f">
              Vi har en energipolitik som står tydligt på tre ben. Det ena
              är vattenkraften, och den kan till och med utvecklas framöver
              utan att röra känsliga områden, till exempel nationalälvar eller
              andra vattendrag som är förbundna med dem. Jag tror att man skulle
              kunna utveckla vattenkraften en hel del. Det tror till och med
              branschen själv.
            </seg>
            <seg n="3f556d87">
              Vi har kärnkraften, som under många år har varit mycket styvmoderligt
              behandlad. Den har legat under nedläggningshot hela tiden, och
              det är klart att det spelar roll. Något annat är faktiskt inte
              tänkbart.
            </seg>
            <seg n="190e7a47">
              Vi har det förnybara, som är det nya benet. Jag skulle vilja
              säga att detta är den första regering som egentligen har gjort
              någonting riktigt åt den förnybara delen. Man kan tycka vad man
              vill om olika delars effektivitet eller produktivitet, och det
              kan också variera över tiden, men det är denna regering, med de
              fyra allianspartierna, som har tagit de stora stegen.
            </seg>
            <seg n="19c79829">
              Det är nämligen lätt att prata i opposition och svårare att genomföra
              det som regering, men det har vi ändå klarat av. Biogasstrategi
              kommer framöver, och vi har värmesektorn till exempel. Vi har
              en mängd saker som kommer i utredningar och annat. Jag ser alltså
              framtiden an med tillförsikt.
            </seg>
            <seg n="03f4fc13">
              Det finns också ett ansvar i att vara i opposition och säga:
              Ja, en del beslut som den socialdemokratiska regeringen fattade
              tidigare kanske inte var så bra fine, men låt oss då gå framåt.
              Erkänn er del! Vi kanske ska ta det som ett beröm, smicker eller
              något annat att vi ska åstadkomma förändringar i alla delar av
              hela Sveriges avlånga land på några få år när ni har haft regeringsmakten
              i 72 av de senaste 80 åren, tror jag att det är. Det finns en
              viss skillnad i vad man kan göra.
            </seg>
            <seg n="368606bc">
              Glöm inte heller, herr talman, att Sverige och världen har genomgått
              en total kris de senaste åren. Nu börjar vi få fart på hjulen
              igen; högkonjunkturen kommer. Det har dock varit tuffa år.
            </seg>
          </u>
          <note type="speaker" n="ec3e4040">
            Anf. 113 ERIK A ERIKSSON (C):
          </note>
          <u who="peter_eriksson_5d85a2" xml:id="i-f6a3c7f3007e77f4-0" n="2d7d525c">
            <seg n="d21a6d98">
              Herr talman, ärade kolleger och eventuella åhörare vi ser en
              på läktaren!
            </seg>
            <seg n="7f5a127c">
              Det är energipolitiska frågor som debatteras, och det tycker
              jag att vi redan har gjort ett antal gånger under mandatperioden.
              Dessa frågor är viktiga och intressanta, och i dag är elpriset
              kanske det som är allra mest intressant för oss. Om vi tänker
              oss att det hade varit industrisemester nu när vi har denna debatt
              skulle dock bensinpriset vara det mest intressanta. Båda dessa
              prissättningar gör att vi kan fundera över om det verkligen finns
              en fungerande marknad alla gånger, eftersom priserna vid vissa
              tillfällen höjs extra mycket.
            </seg>
            <seg n="afd4a749">
              Av de kraftanläggningar för produktion som finns är många avskrivna
              sedan länge, och vi står inför stora investeringsbehov över tid.
              Det är lätt att i dag tro att vi kan sitta still med den kraftproduktion
              och de anläggningar vi har, men det krävs hela tiden nyproduktion
              och projektering för nyproduktion.
            </seg>
            <seg n="f1ccfd3f">
              Debatten hittills har handlat om allt möjligt, känner jag, och
              vi känner igen det från tidigare debatter. Jag ska försöka att
              inte fastna för mycket i energislag, eftersom jag tycker att rimligen
              må bästa energislag vinna. Det är inte självklart att det blir
              så, men jag önskar att det blir så framdeles.
            </seg>
            <seg n="45e1bc42">
              Regeringen har satt upp mycket ambitiösa mål för den generella
              användningen av förnybar energi. Minst 50 procent av den energi
              som vi använder år 2020 ska komma från förnybara energikällor.
              Det är klart högst inom EU. Och vi går längre än de minimikrav
              som ålagts oss i det nyligen beslutade förnybarhetsdirektivet.
            </seg>
            <seg n="e4f65de0">
              En satsning på förnybar energi och effektivare energianvändning
              stärker svensk försörjningstrygghet och konkurrenskraft och ger
              svensk forskning och företagande en ledande roll i den globala
              omställningen till en kolsnål ekonomi. Vi, Centerpartiet och Alliansen,
              tvekar inte att säga att vi inom energi- och klimatpolitiken har
              historiska beslut bakom oss som skapar förutsättningar för den
              kursändring som nu är en realitet. Och jag är glad att Eva Flyborg
              nämnde de senaste årens stora bekymmer i världsekonomin med lågkonjunktur
              och finanskris samtidigt. Detta har gjort att ambitionerna som
              har funnits inte har kunnat verkställas. Det gäller naturligtvis
              inte bara Sverige utan också många andra länder.
            </seg>
            <seg n="5291b1e6">
              Vår politik skapar efterfrågan på hållbara produkter och tjänster
              i Sverige och i hela Europa. Globala företag såväl i Vindeln som
              i större städer har fått nya möjligheter att utveckla sitt entreprenörskap
              och har fått nya och stora marknader. Hållbar utveckling och konkurrenskraft
              har fått förutsättningar att gå hand i hand. Detta är viktigt.
            </seg>
            <seg n="d08d3289">
              Det allra viktigaste är att omställningen av energisystemen skapar
              förutsättningar för en ekoeffektiv ekonomi. Det är centralt för
              att klara klimatkrisen. En grön väg mot stärkt konkurrenskraft,
              välfärd och nya jobb är något som vi tar för givet många gånger
              i Sverige, men detta är ingen självklarhet. Alla vet att en kursändring
              behövs, och vi hör från oppositionen om lite andra ambitioner
              och mål. Men förutsättningar för efterfrågan på lösningar som
              ger företag säkerhet att investera i ny kunskap och teknik är
              viktigt. Då räcker det inte med stolta deklarationer, utan då
              är det ledarskap som gäller.
            </seg>
            <seg n="95c1cd9f">
              Jag menar att Alliansens energiöverenskommelse är historisk och
              riktig. Sedan finns det säkert anledning för oppositionen att
              granska den och förstås inte vara överens om alla slutsatser.
              Men den är viktig och den är historisk, för den tar ett avstamp
              i klimatarbetet. Och jag står bakom den, herr talman, till fullo
              i dagens läge. Som det ser ut nu har vi inget alternativ till
              den. Det viktiga är att vi får fortsätta att arbeta efter den.
            </seg>
            <seg n="64a8aa3d">
              Sveriges elproduktion är i stort sett koldioxidneutral. Den bygger
              i huvudsak på vattenkraft och kärnkraft. Ett högt prioriterat
              mål för regeringen och allianspartierna har varit att utveckla
              ett tredje ben i elproduktionen, för vi är övertygade om att både
              vindkraft och bioenergi har förutsättningar att ge miljövänlig
              och lönsam el och även stärka vår ekonomi. Men, återigen, att
              peka ut energislagen är egentligen inte poängen här, utan det
              är att visa att vi för över pengar genom elcertifikatssystemet
              till nya energiproduktionsgrenar.
            </seg>
            <seg n="72adaa3f">
              Det stora intresset för stöd, som finns och har funnits, till
              bland annat solenergi har gjort att många, 400, har ansökt. Det
              har gjort att även de små energigrenarna har ökat, om än från
              låga nivåer för all del, men allt är ju smått i början av det
              som stort ska bli.
            </seg>
            <seg n="5d0a21c3">
              En grundläggande princip för tillväxtorienterad energipolitik
              är att utgå från marknadsbaserade styrmedel, där priset på energi
              ska ge tydliga signaler till förändrat beteende och investeringar
              i ny teknik. Styrmedel som till exempel elcertifikat säkerställer
              att mål nås, men skapar samtidigt konkurrens mellan energiteknikerna.
            </seg>
            <seg n="82cd8c20">
              Som jag sade i min inledning, herr talman, är det inte alltid
              populärt att olika förnybara energislag tvingas konkurrera. Det
              är väl det vi märker i debatterna politiker emellan. Vi vill gärna
              tala oss varma för de energislag som vi känner extra för och där
              konkurrens är något som är positivt. Det är också viktigt för
              konsumenten, för generellt leder det på en fungerande marknad
              till att priser kan sänkas och att det ger möjlighet för en konsument
              att välja på en marknad. Just därför är detta bra.
            </seg>
            <seg n="535a11d2">
              Vi har levererat ett antal viktiga förändringar inom energipolitiken.
              Små producenter av el slipper betala nätavgift för mätning och
              rapportering av överskott som ska in på nät. Man kanske kan tycka
              att detta inte har så stor betydelse, men vi kan inte säga nej
              till någon del av elproduktion om vi ska klara klimatmålet. Det
              är görviktigt.
            </seg>
            <seg n="b52308b2">
              Vi har gjort en satsning på energiforskningen. Energiomställningen
              innebär höga ambitioner. Det konkretiseras genom en kontinuerlig
              satsning på energiforskning. Och låt mig säga att den har ökat
              med över 60 procent, från 815 miljoner till över 1 300 miljoner,
              jämfört med oppositionens senaste budget.
            </seg>
            <seg n="c7bf9113">
              Regeringen har satt upp ett mycket ambitiöst mål för den generella
              användningen av förnybar energi. Minst 50 procent av den energi
              som används år 2020 ska komma från förnybara energikällor. Det
              är klart högst inom EU. Det är klart att det kunde ha varit ännu
              högre, men det är högst inom EU. Vi drar nytta av att vi har mycket
              biomassa i Sverige men också en energiteknik som är i framkant.
            </seg>
            <seg n="2f0e5c36">
              För att utveckla tredje benet av elproduktionen har regeringen
              satt upp mål enligt elcertifikatssystemet i nivå med 25 terawattimmar
              ny förnybar elproduktion till år 2020. Detta mål genomförs genom
              den proposition som bereds för närvarande och troligtvis beslutas
              längre fram i år. Hittills har den förnybara elproduktionen ökat
              med ca 9 terawattimmar, framför allt i form av biokraft. Detta
              kan man rimligen inte tycka är negativt. Det är bra att vi har
              en diversifiering, att det finns alternativ.
            </seg>
            <seg n="f6238606">
              Vi har lägst andel fossila bränslen i EU. Vi har ett försprång.
              Men låt oss inte bli stöddiga över det och styva i korken, utan
              låt oss med ödmjukhet visa för andra hur man kan gå framåt. Vi
              har sett inom EU-samarbetet att det finns länder som tar illa
              upp om vi inte har en ödmjuk ton i de här frågorna. Alla har inte
              de förutsättningar som Sverige har med mycket vattenkraft och
              mycket biomassa. Låt oss visa på goda exempel!
            </seg>
            <seg n="b1e794ab">
              Jag ska försöka fatta mig någorlunda kort. Jag är Jössehäring
              och det brukar heta att vi Jössehäringar lovar och lovar. Men
              jag tycker att det är viktigt att vi får ha debatten här, att
              det har skrivits motioner och att många ledamöter i riksdagens
              kammare är intresserade av energifrågorna. Det som är positivt
              tycker jag att vi ska bejaka så att vi får en möjlighet att debattera
              och fundera. Att det finns skillnader mellan partierna här är
              alldeles uppenbart.
            </seg>
            <seg n="b146432b">
              Vänsterpartiet ställde en konkret fråga här jag vet inte om den
              kan komma upp i ett replikskifte om vindkraftskooperativen. Men
              jag kan försöka svara på frågan direkt. Det finns lite olika syn
              mellan partierna på den här frågan. Centerpartiet har ju inte
              egen majoritet i kammaren, men inte ens om vi skulle lägga fram
              det förslag som Kent Persson och Vänsterpartiet anförde skulle
              vi nå majoritet för just det förslaget, enligt vår bedömning i
              dag. Inte desto mindre har vi försökt att komma fram i frågan.
            </seg>
            <seg n="e6277414">
              Låt mig säga att vindkraftskooperativ och den formen av ägande
              av vindkraft man kan äga annat genom kooperation och ekonomisk
              förening ändock är lönsamt i dag jämfört med om jag själv skulle
              köpa ett kraftverk. Det är alltså inte nattsvart, men det skulle
              naturligtvis kunna vara bättre. Jag är ju glad om en vänsterpartist
              är beredd att sänka skatter. Det har jag inget emot, utan det
              tycker jag är positivt att höra.
            </seg>
            <seg n="75abbdf4">
              Biogas tänker jag inte beröra, utan det kommer Ola Johansson
              att nämna i sitt anförande. Det finns mycket att säga om det.
            </seg>
            <seg n="84784c27">
              Nåväl, det här med en fungerande marknad, vad är då det? Och
              hur är det med den här elen som är så utskälld i dessa dagar?
              Det bygger egentligen på två delar, herr talman. Det är tillgång
              på el i det här fallet och på en fungerande marknad. Låt oss nu
              hjälpas åt att se till att det finns styrmedel och instrument
              som ger en fungerande marknad för konsumenternas bästa. Det tycker
              jag är ett gemensamt ansvar. Maud Olofsson som ansvarig minister
              har ju öppnat för en diskussion, kanske inte lagt det slutgiltiga
              förslaget det tror jag inte alls men ändå öppnat för att titta
              på de här frågorna. Jag hoppas att riksdagen kommer att ha en
              viktig roll här framöver för att se till att det blir en förändring
              på något sätt.
            </seg>
            <seg n="d77826f8">
              Helt kort, herr talman, ska jag säga något om bnp-siffror. Från
              1990 till 2008 har utsläppen av växthusgaser minskat med ca 12
              procent i Sverige. Under samma period har bnp ökat med runt 50
              procent. Jag tycker att det visar på att Sverige har kunnat gå
              framåt, att vi har varit förnuftiga och att vi har en utveckling
              och fortfarande ett välstånd som vi är vana vid och som vi vill
              fortsätta att ha. Men detta har icke gjorts av sig självt, utan
              det har krävt bland annat en viktig energiöverenskommelse.
            </seg>
          </u>
          <note n="3399d6a8">
            I detta anförande instämde Ola Johansson (C).
          </note>
          <note type="speaker" n="b498f85f">
            Anf. 114 LISE NORDIN (MP) replik:
          </note>
          <u who="lise_nordin_4160b2" xml:id="i-e815cbd7d119dd1a-3" n="a278e8c1">
            <seg n="63e19367">
              Herr talman! Jag hör att Erik A Eriksson uttrycker goda ambitioner
              när det gäller energipolitiken. Jag tror att vi åtminstone i retoriken
              är ganska överens. Jag menar dock att man ibland också måste sätta
              ned foten när det gäller vilka konkreta förslag som behövs för
              att nå den utveckling vi vill ha.
            </seg>
            <seg n="b9480f04">
              Jag vill med Eriksson ta upp frågan om situationen där det kommunala
              vetot har blockerat dialogen och man inte alls har kommit framåt
              i vindkraftsutbyggnaden. Vi har också en situation där försvaret
              har stoppat utbyggnad av vindkraft på 10 procent av Sveriges yta.
              Detta leder till att många av de bästa vindlägena i Sverige försvinner.
            </seg>
            <seg n="a009e785">
              Det kom nyligen en studie som visar att om vindhastigheten minskar
              med så lite som en halv meter per sekund ökar kostnaden för den
              förnybara energiproduktionen med 1 ½ miljard per år. Att man tappar
              dessa vindlägen leder alltså till ganska stora skillnader i vilket
              pris man får på vindkraft, vilket förstås påverkar konkurrenskraften.
            </seg>
            <seg n="9d7da7eb">
              I sitt valmanifest 2010 betonade Alliansen att elkonsumenternas
              kostnader för den förnybara energin ska försöka hållas så låg
              som möjligt. Där har vi en gemensam ambition.
            </seg>
            <seg n="d97caf27">
              I nästa vecka kommer vi att rösta om dessa frågor. Här finns
              ett förslag som Centerpartiet kan välja att ta ställning för,
              nämligen att ta bort det kommunala vetot.
            </seg>
            <seg n="fc94ccb3">
              Tycker Eriksson och Centerpartiet att det är acceptabelt att
              priset på vindkraftsel blir högre på grund av att de bästa vindlägena
              försvinner?
            </seg>
          </u>
          <note type="speaker" n="7d908cbf">
            Anf. 115 ERIK A ERIKSSON (C) replik:
          </note>
          <u who="peter_eriksson_5d85a2" xml:id="i-f6a3c7f3007e77f4-1" n="2d7d525c">
            <seg n="1ffa6654">
              Herr talman! Jag får tacka för repliken och möjligheten att utveckla
              frågan något mer. Självklart är det inte acceptabelt om det bromsar
              möjligheten till företagande. Oavsett om det är vindkraft, vågkraft
              eller någon annan kraftform är det inte positivt. Den som säger
              nej till etablering av något kraftslag och därigenom till mer
              elproduktion säger garanterat ja till ett högre energipris. Det
              är den bild vi har och också den bild som Miljöpartiet ger uttryck
              för.
            </seg>
            <seg n="dd137ecf">
              Vindkraften är kontroversiell i vissa delar av landet. Det kommer
              inte att bli vindkraft över hela Sverige. Vindkraften kommer att
              finnas på ett antal platser men av olika skäl kanske inte på de
              bästa vindlägena.
            </seg>
            <seg n="9d8d99e8">
              Centerpartiet är för kommunalt veto; vi tycker att det är viktigt.
              Vi är också för en stark äganderätt. För oss har det varit centralt
              i hundra år. Det är inte självklart att det är vi i riksdagens
              kammare som ska peka ut platser, och det är därför kommunernas
              planering är viktig. Alla kommuner har av olika skäl inte varit
              på hugget när det gäller vindkraft. Man vill kanske inte ha vindkraft
              i en känslig skärgårdsmiljö till exempel.
            </seg>
            <seg n="ababc0c5">
              Det kortfattade svaret på din fråga blir alltså ja. Det finns
              dock många olika förklaringar till det.
            </seg>
          </u>
          <note type="speaker" n="744312a4">
            Anf. 116 LISE NORDIN (MP) replik:
          </note>
          <u who="lise_nordin_4160b2" xml:id="i-e815cbd7d119dd1a-4" n="a278e8c1">
            <seg n="ee65e359">
              Herr talman! Eriksson avslutar med att svaret är ja. Svaret är
              alltså att man accepterar att priset på vindkraftsel blir högre
              på grund av att de bästa vindlägena försvinner.
            </seg>
            <seg n="eb8ba8da">
              Jag håller med om att det kommunala inflytandet är viktigt, men
              det kommunala vetot har lett till en helt annan utveckling. Din
              partikollega miljöminister Andreas Carlgren har uttalat att han
              är beredd att se över den situation som har uppkommit och att
              det kommunala vetot inte har lett till den dialog som var intentionen
              utan att det i stället har blockerat utbyggnaden av vindkraft.
            </seg>
            <seg n="6fb90399">
              Ställer sig Eriksson bakom de uttalanden som Carlgren har gjort
              om att se över det kommunala vetot? Eller är situationen låst
              och regeringen inte beredd att diskutera det kommunala vetot?
            </seg>
          </u>
          <note type="speaker" n="cdd4c178">
            Anf. 117 ERIK A ERIKSSON (C) replik:
          </note>
          <u who="peter_eriksson_5d85a2" xml:id="i-f6a3c7f3007e77f4-2" n="2d7d525c">
            <seg n="3362d283">
              Herr talman! Vad Andreas Carlgren säger får stå för honom. Han
              är miljöminister med ett stort ansvar för dessa frågor och att
              vi klarar klimatmålen. Jag har talat om vad jag och Centerpartiet
              tycker, men det är väl viktigt för en miljöminister att få lufta
              lungorna ibland. Det kanske känns obekvämt för en och annan, men
              tar man ingen höjd i debatterna syns man aldrig.
            </seg>
            <seg n="d73008f0">
              Vid årsskiftet hade Sverige en vindkraftsproduktion på ca 3,5
              terawattimmar, vilket var historiskt högt. År 2015 är den sannolikt
              på 5 terawattimmar.
            </seg>
            <seg n="4b402fa4">
              Miljöpartiet som inte ingått någon energiuppgörelse har inte
              direkt visat på handlingskraft. Vår del i energiuppgörelsen har
              varit att komma framåt och få resultat. Vi kommer inte att få
              vindkraft överallt och kanske inte den billigaste vindkraften
              i alla lägen, men vi ökar utbyggnaden av vindkraft. I år har vi
              3,5 terawattimmar, vilket är lika mycket som Oskarshamns första
              reaktor. Om fem år har vi 5 terawattimmar. Jag tycker att det
              händer ganska mycket i Sverige. Priset är fortfarande rimligt,
              och det finns investerare i vindkraft. Det är positivt.
            </seg>
          </u>
          <note type="speaker" n="b68c947e">
            Anf. 118 KENT PERSSON (V) replik:
          </note>
          <u who="kent_persson_8dd737" xml:id="i-c9b47972a6d7c71d-4" n="fe243b51">
            <seg n="37dabd16">
              Herr talman! Jag tackar Erik A Eriksson för anförandet. Jag fastnade
              lite på elcertifikatssystemet. Vi vet båda två att det var ett
              resultat av den socialdemokratiska regeringens överenskommelse
              med Centerpartiet och Vänsterpartiet om energipolitiken. Det blir
              lite genant när ni från den borgerliga sidan försöker få det till
              att det infördes av er, för så var det inte.
            </seg>
            <seg n="88579c00">
              Konkurrensen mellan energislagen är viktig. En av grunderna för
              elcertifikatssystemet är att möjliggöra att det blir konkurrensneutralt.
              Samtidigt har vi smygvägen via budgeten en massa stöd till olika
              energislag, till exempel solvärme och biogas. Det har vi för att
              underlätta introduktion och sätta fart på satsningar.
            </seg>
            <seg n="ee2a9671">
              Jag ställde frågor till Eva Flyborg tidigare om att de solvärme-
              och biogassatsningar som finns i budgeten ska fasas ut. Jag fick
              inget klart svar från Eva, men jag kanske kan få det från dig,
              Erik, om hur Centerpartiet ser på detta.
            </seg>
            <seg n="5f125c68">
              Kommer förslagen att verkställas? Anser du att marknaden är tillräckligt
              mogen vad gäller solvärme så att den kan stå på egna ben utan
              stöd för introduktion? Gäller det även biogassatsningen?
            </seg>
          </u>
          <note type="speaker" n="a054473a">
            Anf. 119 ERIK A ERIKSSON (C) replik:
          </note>
          <u who="peter_eriksson_5d85a2" xml:id="i-f6a3c7f3007e77f4-3" n="2d7d525c">
            <seg n="d2c7d81e">
              Herr talman! Jag tackar Kent Persson för replik. När det gäller
              elcertifikatssystemet får väl vi som varit duktiga skryta. Vänsterpartiet
              får väl också skryta med att de lyckats med något i kammaren.
            </seg>
            <seg n="bc799d09">
              Vår energiöverenskommelse bottnar i att detta är ett system som
              fungerar på marknaden. Låt oss då använda de instrument som marknaden
              tycker fungerar. Det kanske inte är perfekt, men det kan man justera
              i efterhand. Så var inte ledsen!
            </seg>
            <seg n="b9c31e3b">
              Konkurrenssituationen får vi ständigt brottas med. Den kanske
              inte är perfekt. Vissa energislag har fortfarande stöd. Det är
              inte utfasat när det gäller bioenergin, för landsbygdsminister
              Eskil Erlandsson såg till att stödet till biogas finns inom Landsbygdsprogrammet.
              Han har alltså breddat möjligheten för satsning på biogas.
            </seg>
            <seg n="b9688164">
              Det kanske finns en tröghet beroende på finanskrisen och lågkonjunkturen
              som har gjort att lantbruket inte har haft de ekonomiska muskler
              som Ann-Kristine Johansson talade om förut. Lantbruket är kanske
              närmast att småskaligt men effektivt kunna bygga ut biogasproduktionen.
            </seg>
            <seg n="a33ba1ed">
              Biogasanvändningen i bilar dubblerades nästan mellan 2006 och
              2009, så kanske kan man ändå fasa ut stödet.
            </seg>
          </u>
          <note type="speaker" n="403d3946">
            Anf. 120 KENT PERSSON (V) replik:
          </note>
          <u who="kent_persson_8dd737" xml:id="i-c9b47972a6d7c71d-5" n="fe243b51">
            <seg n="8f4a61a0">
              Herr talman! Utfasningen sker redan 2013, alltså om två år, och
              ärligt talat saknas det infrastruktur för biogas i stora delar
              av landet i dag. Det vet vi alla.
            </seg>
            <seg n="b33b9565">
              Jag är inte ledsen, och jag har heller inget behov av att stå
              här och skryta. Det är jag för vuxen för.
            </seg>
            <seg n="d46a9836">
              Jag får fortfarande inget klart besked när det gäller solvärme.
              Är marknaden mogen? Står den på egna ben? Det vore klädsamt att
              ge svar på den frågan. Det ger en viktig signal till marknaden.
              Hur blir det framöver? Blir det en utfasning som det står i budgetpropositionen,
              eller kan vi förvänta oss ett initiativ från de borgerliga partiernas
              sida för att säkerställa en fortsatt utveckling av solvärme och
              solenergi? Det är den energikälla som bedöms ha den största potentialen
              när det gäller att säkra energitillgången i världen framöver,
              åtminstone om man får tro de länder som har lite ambitioner inom
              det här området. Det är det som ökar mest i världen näst efter
              vindkraften.
            </seg>
          </u>
          <note type="speaker" n="52e38cb8">
            Anf. 121 ERIK A ERIKSSON (C) replik:
          </note>
          <u who="peter_eriksson_5d85a2" xml:id="i-f6a3c7f3007e77f4-4" n="2d7d525c">
            <seg n="69f71f33">
              Herr talman! Utvecklingen av solceller är inte längre bara en
              vision. Som jag sade i mitt anförande har ca 400 anläggningar
              ansökt om det här stödet. Det motsvarar ungefär 6,5 gigawatt.
              Det är inte jättemycket, men någonstans måste man börja. Solenergi
              handlar om solcellspaneler för produktion av el. I min hemkommun
              finns det en fabrik som tillverkar det helt och hållet för export.
              Det handlar också om uppvärmning som är ett komplement till ackumulatortankar.
              Det är absolut lönsamt i dag. Det kan man räkna hem. Det beror
              förstås på hur många år man vill kalkylera för. Man kan spara
              rätt mycket pengar på en sådan investering, och då tycker jag
              inte att staten ska stoppa in pengar. För elproduktion med hjälp
              av solpaneler behöver man nog det stödet på sikt, gärna över ett
              elcertifikatssystem.
            </seg>
            <seg n="2af655e7">
              Att det inte finns biogas i stora delar av landet beror ju på
              att landet är glest befolkat. Vi kan inte förvänta oss att det
              ska finnas biogas i hela Sverige. Det tror jag inte ens Vänsterpartiet
              vill. Vi får ha olika energislag så att vi kan ta oss fram med
              våra fordon.
            </seg>
            <seg n="a89a4ee4">
              Jag noterar att Kent Persson sade att havsbaserad vindkraft ligger
              på is. Man får väl resa upp verken!
            </seg>
          </u>
          <note type="speaker" n="2b59f3dc">
            Anf. 122 ANN-KRISTINE JOHANSSON (S) replik:
          </note>
          <u who="ann-kristine_johansson_fd2a49" xml:id="i-af9f34d2d05c6407-5" n="210ae58b">
            <seg n="8483124f">
              Herr talman! Jag har en fråga till Erik A Eriksson. Jag hade
              ett replikskifte med Eva Flyborg nyss. Hon pratade om S-regeringens
              energipolitik med skatter och pålagor. Det var ju en överenskommelse
              mellan Socialdemokraterna, Centern och Vänsterpartiet. Det vore
              intressant med en kommentar. Jag tycker att vi hade en bra gemensam
              energipolitik.
            </seg>
            <seg n="2eb94ae0">
              Jag begärde replik för att jag ville resonera lite med Erik A
              Eriksson om biogassatsningen. Både du och jag kommer från Värmland.
              I Säffle kommun finns flera lantbrukare som har många idéer om
              hur man kan utveckla den lokala biogassatsningen. Många i Sverige
              ser möjligheten i den lokala biogasen.
            </seg>
            <seg n="73e1cea7">
              I betänkandet ser jag att arbetet bereds. Hur lång tid tar det
              innan ni kommer med ett förslag när det gäller detta? Tiden går
              fort.
            </seg>
            <seg n="37144cea">
              Varför vill ni inte ha ett nationellt mål, som flera motioner
              tar upp? Bland annat en centerpartistisk motion som jag tycker
              är bra tar upp att det behövs ett nationellt planeringsmål för
              biogasens utveckling och att det behöver tas fram en biogasstrategi.
              Det håller jag helt med om. Det finns en stor potential, och det
              behövs politisk vilja och stöd.
            </seg>
          </u>
          <note type="speaker" n="44639b31">
            Anf. 123 ERIK A ERIKSSON (C) replik:
          </note>
          <u who="peter_eriksson_5d85a2" xml:id="i-f6a3c7f3007e77f4-5" n="2d7d525c">
            <seg n="5bbaf4ea">
              Herr talman! Tack för repliken. Som jag sade i mitt anförande
              kommer Ola Johansson att tala om biogasfrågan. Därför nämnde jag
              inte biogas i mitt anförande. Men när jag får en fråga ska jag
              naturligtvis svara.
            </seg>
            <seg n="f323ecc6">
              Flera partier har bland annat på sina kongresser och stämmor
              efterfrågat biogasstrategier. Det kommer rimligen att bli en biogasstrategi,
              men vi är inte där ännu. Vissa saker tar längre tid, och det kan
              man ju förbanna eller vara ledsen över och tycka att det sätter
              käppar i hjulet.
            </seg>
            <seg n="0fc3d620">
              Lågkonjunktur och finanskris gjorde att utvecklingen av de mindre,
              småskaliga anläggningarna gick i stå. Det fanns helt enkelt inte
              kapital fram till produktion. Idéerna fanns, och det fanns kunnigt
              folk. Man hade färdiga koncept för små anläggningar för anrikning
              i gasklocka. Det är det småskaliga, det som är nära jordbruket
              som jag tror att Ann-Kristine Johansson syftar på.
            </seg>
            <seg n="d8416fd8">
              Det finns en möjlighet genom Landsbygdsprogrammet. Det är väldigt
              lite utnyttjat hittills. Som jag sade till Kent Persson förut
              finns det möjligheter här. Men det kräver också att det finns
              riskvilligt eller annat kapital från företagsägare. Om staten
              skyfflar in pengar och det inte finns någon vettig företagare
              som styr upp det hela är jag rädd att pengarna är bortkastade.
            </seg>
          </u>
          <note type="speaker" n="a998466b">
            Anf. 124 ANN-KRISTINE JOHANSSON (S) replik:
          </note>
          <u who="ann-kristine_johansson_fd2a49" xml:id="i-af9f34d2d05c6407-6" n="210ae58b">
            <seg n="4a3dde4e">
              Herr talman! Om staten skyfflar in pengar och det inte finns
              någon vettig företagare som tar emot, sade Erik A Eriksson. Det
              finns hur många vettiga företagare som helst på landsbygden. Det
              vet jag att Erik A Eriksson vet. Vi har många bland annat i Värmland
              som vill utveckla lokal biogas.
            </seg>
            <seg n="f795156d">
              Erik A Eriksson säger att det kan ta tid men att det är rimligt
              att det blir framöver, och att vi har haft en lågkonjunktur. Det
              är just därför det krävs politisk vilja och ambition och stöd
              för att utveckla branschen ännu mer. Det ger jobb på landsbygden
              när man tar fram ny teknik och demonstrationsanläggningar. Det
              är sådant som vi kan sätta upp mål och ambitioner för så att det
              går framåt. Det ger jobb på landsbygden och vi får en levande
              landsbygd. Det ger det gröna kretsloppet gödsel från korna går
              in i tanken och ut kommer en restprodukt som vi kan gödsla marken
              med.
            </seg>
            <seg n="a6cafece">
              Jag tror mycket på det lokala, men jag tror också att det behövs
              mycket mer politisk ambition.
            </seg>
          </u>
          <note type="speaker" n="54fbf50b">
            Anf. 125 ERIK A ERIKSSON (C) replik:
          </note>
          <u who="peter_eriksson_5d85a2" xml:id="i-f6a3c7f3007e77f4-6" n="2d7d525c">
            <seg n="2c97a14e">
              Herr talman! För ca 20 år sedan fick en lantbrukare Bengtsson
              i Snarstad norr om Karlstad stödpengar till en anläggning ganska
              stor för att vara på en gård. Han hade ingen köpare av gasen.
              Då spelar det ingen roll hur mycket man producerar.
            </seg>
            <seg n="a7e9eccc">
              Alliansregeringen gjorde en satsning på så kallade miljöbilar.
              Det har gjort att försäljningen av biogas till bilar har dubblerats
              mellan 2006 och 2009. Det måste hänga ihop hela vägen.
            </seg>
            <seg n="379d2dac">
              När det kommer till biogassatsningar finns det nog inte så stora
              politiska motsättningar mellan Socialdemokraterna, Centerpartiet
              och Alliansen, men vi måste se till att det finns en infrastruktur.
              Jag menar allvar: Finns det inte riskvilligt kapital blir det
              ingen satsning, även om staten skjuter till aldrig så mycket.
            </seg>
            <seg n="245f8f88">
              Att det finns duktiga företagare är jag den första att skriva
              under på, men de måste ju också bli bemötta på ett respektabelt
              sätt så att det inte blir som för Bengtsson, att det inte fanns
              någon efterfrågan på den gas som han producerade. I dag är marknaden
              mer mogen för detta, och det finns ett antal mackar.
            </seg>
          </u>
          <note type="speaker" n="6fe97e02">
            Anf. 126 CECILIE TENFJORD-TOFTBY (M):
          </note>
          <u who="cecilie_tenfjord-toftby_abbfd1" xml:id="i-1b0b7a1f7208d888-0" n="37235624" next="i-97ea9bf8e3753dc6-0">
            <seg n="93424a2d">
              Herr talman! Energi, elkonsumtion och produktion är frågor som
              engagerar och berör. Nu ska vi återigen debattera dessa viktiga
              frågor i kammaren.
            </seg>
          </u>
          <note n="b5c73d56">
            Jag börjar med att yrka bifall till förslaget i betänkandet och
            avslag på motionerna.
          </note>
          <u who="cecilie_tenfjord-toftby_abbfd1" xml:id="i-97ea9bf8e3753dc6-0" n="37235624" prev="i-1b0b7a1f7208d888-0">
            <seg n="dcab96e1">
              Energifrågorna är viktiga för samhället; det är vi alla överens
              om. Sveriges invånare, privathushåll och den svenska industrin
              vill ha långsiktiga lösningar. De vill ha en säker energiförsörjning
              till konkurrenskraftiga priser. De två senaste vintrarnas elbrist
              och höga elpriser har satt dessa frågor ännu tydligare på kartan.
            </seg>
            <seg n="90be6da5">
              Dagens debatt tar sin utgångspunkt i de motioner på det här området
              som blev inlämnade under den allmänna motionsperioden. Motionerna
              tar upp frågor som omfattar förslag om allt från våra orörda älvar
              och kärnkraftens spillvatten till regionalt engagemang när det
              gäller satsningar på förnybar energi. Alla motionerna visar på
              ett stort engagemang. De har självklart olika politiska förtecken.
            </seg>
            <seg n="0bd9aa85">
              Alliansregeringens energipolitik bygger på en bred överenskommelse.
              Vår politik står stadigt på tre ben: vattenkraften, kärnkraften
              och den nya förnybara energin. Överenskommelsen sätter ramarna
              för en utveckling som ständigt pågår.
            </seg>
            <seg n="2c3d9c1a">
              En säker energiförsörjning är förutsättningen för arbeten och
              tillväxt, och arbeten och tillväxt är i sin tur förutsättningen
              för en fortsatt välfärd i Sverige.
            </seg>
            <seg n="30cf3284">
              Herr talman! Ett politikområde måste röra sig i takt med samhället.
              Samtidigt är det viktigt att vi håller fast vid den riktning som
              är utstakad. Velighet skapar osäkerhet. I alliansregeringens energiöverenskommelse
              finns det därför några viktiga punkter som jag gärna vill lyfta
              fram. Det handlar om att energiförsörjningen ska vara säker och
              stabil. Det handlar om att vi har öppnat upp för nya investeringar
              inom kärnkraften. Det handlar om att vattenkraften ska bibehållas
              och utvecklas. Men vi har inga förslag om att bygga ut våra orörda
              nationalälvar. Tvärtom är vi mycket angelägna om att dessa nationalskatter
              ska vårdas. Vi säger att ny förnybar energi ska utvecklas. Vi
              har ett mål till 2020 om 50 procent förnybar energi. Vi har vindkraftsmålen
              som är satta till 30 terawattimmar till 2020. Vi har också sagt
              att vi vill ha en fossiloberoende fordonsflotta till 2030.
            </seg>
            <seg n="93024dd2">
              Energi- och klimatöverenskommelsen innehåller mycket mer, bland
              annat lyfter vi fram energieffektiviseringsområdet som jag i dag
              anser är ett av de viktigaste områdena för att komma åt höga elpriser
              och elbrist. Där har vi mycket att arbeta med, och det är ett
              mycket viktigt område som jag tycker är engagerande och spännande.
            </seg>
            <seg n="e7e0d8d7">
              I dag ska vi inte diskutera vår historiska energi- och klimatöverenskommelse
              utan motioner inlämnade under allmänna motionstiden.
            </seg>
            <seg n="3740281c">
              Herr talman! Det är 25 motioner som handlar om vindkraft, vattenkraft,
              värmemarknad, biogas och ytterligare några motioner där vikten
              av regionala satsningar tas upp.
            </seg>
            <seg n="4338f423">
              I motionerna som handlar om vindkraft lyfter man fram frågor
              om möjligheterna för utbyggnad och kompletterande stöd för havsbaserad
              vindkraft. Vi i Alliansen har ett mål om 50 procent förnybar energi
              till 2020, och för vindkraften är målet 30 terawattimmar.
            </seg>
            <seg n="0d109c82">
              Det är klart att ett mål i sig själv inte skapar kilowattimmar.
              Därför har vi i dag ett elcertifikatssystem som är generellt och
              inte riktar sig till något speciellt kraftslag. Vi anser att det
              är viktigt att det mest kostnadseffektiva kraftslaget byggs ut
              först. Just nu övervägs emellertid ett elcertifikatssystem som
              är gemensamt med Norge. Denna översyn kommer självklart att kunna
              påverka utformningen av dagens elcertifikatssystem, även när det
              gäller den havsbaserade vindkraften.
            </seg>
            <seg n="d88864b1">
              Vattenkraften levererar i dag 50 procent av det som går åt för
              vår elförbrukning. Det är det renaste kraftslag som vi har. Vi
              har i vår alliansöverenskommelse valt att lyfta fram vattenkraften
              som ett av de tre ben som vår energiöverenskommelse ska stå på.
              Vattenkraften är traditionellt också ett av de mest tillförlitliga
              kraftslagen. Magasinen fylls på när det regnar och när snön smälter.
              Men under de två senaste åren har det inte varit som det brukar
              vara. Vi har haft torra somrar och snöfattiga vintrar, och bristen
              på regn har inte kunnat kompenseras.
            </seg>
            <seg n="90e0c056">
              Jag läste nyss i Expressen att vattenmagasinen inte har varit
              så tomma som de är just nu sedan vintern 19691970. Det visar hur
              beroende vi är av regnet, och vi kanske inte bör klaga så mycket
              när det ser ut som det gör i dag.
            </seg>
            <seg n="83780d19">
              De tomma vattenmagasinen i kombination med extrem kyla och för
              många stopp i våra kärnkraftsreaktorer vid fel tidpunkt har under
              vintern drivit upp elpriserna. Det har också visat oss hur beroende
              vi är av en stabil elförsörjning.
            </seg>
            <seg n="35cec9d3">
              Trots de senaste årens problem med sinande vattenmagasin är vattenkraftens
              roll fortfarande central både för vår nuvarande och för vår framtida
              elförsörjning. Den bör effektiviseras och utvecklas.
            </seg>
            <seg n="d3641169">
              I några av de inlämnade motionerna lyfter man fram en oro för
              att den biologiska mångfalden ska ta stryk, medan man i andra
              motioner lyfter fram behovet av att den småskaliga vattenkraften
              ska inventeras, effektiviseras och utvecklas. Självklart är hänsynen
              till den biologiska mångfalden och behovet av ett mer effektivt
              utnyttjande viktiga faktorer, och vi arbetar redan med dem.
            </seg>
            <seg n="546e408d">
              Jag vill framhålla vikten av ett bibehållet högt effektuttag
              när det gäller vattenkraften. Det är viktigt både för de kilowattimmar
              som den i dag levererar in till vårt elsystem och med tanke på
              vattenkraftens viktiga roll när det gäller vindkraftsutbyggnaden
              och behovet av reglerkraft.
            </seg>
            <seg n="93ef2750">
              Herr talman! Framtidens energiförsörjning handlar inte bara om
              vad som värmer våra hus och gör att våra lampor lyser, utan det
              handlar i allra högsta grad även om vad som ska driva våra transporter.
            </seg>
            <seg n="8eecd3a9">
              Före den här debatten i kammaren i dag har jag varit på Svenska
              Petroleuminstitutet och lyssnat på vad oljebolagen tycker att
              vi bör satsa på framöver. Det var mycket spännande, och jag tror
              att både jag och Anders Ygeman från Socialdemokraterna var mycket
              tydliga med att även oljebolagen har en stor roll när det gäller
              omvandlingen från en olje- och fossilberoende fordonsflotta till
              en olje- och fossiloberoende fordonsflotta.
            </seg>
            <seg n="f141247c">
              Under allmänna motionstiden skrevs flera motioner om biogasens
              viktiga roll i transportsektorn, som flera talare tidigare har
              lyft fram. Biogasen kan produceras nära konsumenten. Den kan produceras
              med råvaror från lokalsamhället och är i dag ett av våra renaste
              drivmedel, inte bara när det gäller utsläpp från fordonen utan
              även när det gäller de totala livscykelutsläppen.
            </seg>
            <seg n="e5be4be7">
              Lantbruket producerar redan biogas, och potentialen är stor,
              vilket lyfts fram här. Detsamma gäller våra avloppsreningsverk
              och biologiskt avfall från hushållen.
            </seg>
            <seg n="85ee6e02">
              Vi i Alliansen ser biogasen som en välkommen del av vår energiförsörjning.
              Men vi inser också att biogasen inte ensam kan producera tillräckligt
              med drivmedel för vår framtida fordonsflotta. Men vi satsar på
              biogasen.
            </seg>
            <seg n="d15a97a1">
              Ett mycket bra exempel på detta i dag är Gobigasprojektet i Göteborg
              som är ett samarbetsprojekt mellan kommunen, Energimyndigheten
              och ett privat bolag. Projektet har beviljats 220 miljoner kronor
              i stöd från Energimyndigheten samtidigt som kommunen och det privata
              bolaget har gått in i detta. Jag tycker att detta är mycket bra
              exempel på hur vi kan växla upp våra skattekronor och få ett bra
              resultat på biogasens område. Fördelen med att ha en privat aktör
              med i detta är att denna kan föra vidare den teknik som utvecklas
              i Göteborg och hitta nya investeringsmöjligheter och investeringsprojekt.
            </seg>
            <seg n="3ebd9b6e">
              Just nu remissbehandlas en övergripande biogasstrategi. Remisstiden
              går ut den 4 april. Då har vi remissvaren. Jag är förväntansfull
              och ser fram emot att vi kan få en övergripande biogasstrategi
              för Sverige.
            </seg>
            <seg n="b4534414">
              Herr talman! Vi i Sveriges riksdag kan fatta kloka beslut om
              hur vi ser på utvecklingen mot det hållbara samhället. Men trots
              det är det ute i kommunerna som arbetet ska ske. Att engagemanget
              i Sverige är stort visar motionerna om regional utvecklingspotential.
              Frågan om stöd till teknikupphandling lyfts fram. Det är en viktig
              och aktuell fråga. I vårt energieffektiviseringsprogram som gäller
              för perioden 20102014 finns ett stöd för just teknikupphandling
              och marknadsintroduktion.
            </seg>
            <seg n="d16cf484">
              Herr talman! Alliansens energipolitik syftar till att skapa ett
              hållbart samhälle med tillväxt, arbeten och välfärd. Vi arbetar
              med energipolitiken inom ramen för vår överenskommelse. Men det
              betyder inte att energipolitiken inte utvecklas. Den är i ständig
              rörelse. Vi måste ständigt förbättra våra verktyg för att nå våra
              mål. Dessa mål kräver också att vi drar åt samma håll och att
              vi alla har målen klara framför oss. Det är dessa utmaningar som
              vi varje dag måste arbeta med.
            </seg>
            <seg n="4ec6dfe4">
              Herr talman! Avslutningsvis vill jag tacka alla motionärer för
              deras inspel i denna viktiga debatt. Även om motionerna inte kommer
              att bifallas nu kommer de att ha påverkan på den utveckling som
              vi ser i vår energipolitik framöver.
            </seg>
          </u>
          <note type="speaker" n="15b9c5bb">
            Anf. 127 LISE NORDIN (MP) replik:
          </note>
          <u who="lise_nordin_4160b2" xml:id="i-e815cbd7d119dd1a-5" n="a278e8c1">
            <seg n="62922e21">
              Herr talman! Denna debatt har hittills innehållit många repliker.
              Jag ska därför försöka vara kort och koncis.
            </seg>
            <seg n="d8182c56">
              Jag vill ta upp Cecilie Tenfjord-Toftbys uttalande om att det
              energislag som är mest kostnadseffektivt är det som bör byggas
              ut. När regeringen gör bedömningen av vad som är mest kostnadseffektivt,
              kommer man då att ta hänsyn till de subventioner som kärnkraften
              ges? Jag vill påminna om att regeringen har fått ett uppdrag av
              riksdagen att ta fram en definition av hur stor kärnkraftssubventionen
              är och en plan för hur man ska se till att ny kärnkraft inte ges
              en sådan subvention.
            </seg>
          </u>
          <note type="speaker" n="0a898e10">
            Anf. 128 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_abbfd1" xml:id="i-e5b2baf77c51ba6f-0" n="37235624">
            <seg n="7c59e743">
              Herr talman! Kärnkraften ingår inte i elcertifikatssystemet,
              så det mest kostnadseffektiva energislaget inom elcertifikatssystemet
              är inte kärnkraften. När vi förra våren fattade kärnkraftsbeslutet
              var det väldigt tydligt att inga statliga subventioner skulle
              utgå. Det är ingen ändring i vår politik på det området.
            </seg>
            <seg n="9d151697">
              Fortfarande tycker jag att det, om vi har statliga medel och
              målet är att till år 2020 ha uppnått 50 procent förnybar energi,
              är mycket viktigt att vi använder varje skattekrona så att vi
              får mesta möjliga förnybar energi för våra skattebetalares pengar.
            </seg>
          </u>
          <note type="speaker" n="fbf5ab18">
            Anf. 129 LISE NORDIN (MP) replik:
          </note>
          <u who="lise_nordin_4160b2" xml:id="i-e815cbd7d119dd1a-6" n="a278e8c1">
            <seg n="72505323">
              Herr talman! Jag instämmer fullständigt i att vi ska använda
              skattepengarna så att vi får mesta möjliga förnybar energi för
              dem. Men jag tycker inte att jag fått svar på frågan om vad regeringen
              avser att göra beträffande kärnkraftssubventionerna.
            </seg>
            <seg n="b8284a13">
              Nyligen besökte Vattenfall riksdagens energinätverk och fick
              då en direkt fråga om hur de såg på lönsamheten med att bygga
              ny kärnkraft i Sverige. Svaret vi gavs var: Ja, det beror på vilka
              ekonomiska villkor politiken ger oss.
            </seg>
            <seg n="18690d49">
              Vi har en situation där det redan nu börjar spekuleras i medierna
              kring olika intressenter som vill bygga ny kärnkraft i Sverige.
              Deras beslut beror förstås till stor del på vilka villkoren är.
              Därför är det av yttersta vikt att regeringen tar frågan på allvar
              och återkommer med uppdraget om en definition och en åtgärdsplan
              när det gäller ny kärnkraft.
            </seg>
            <seg n="913f04d5">
              Jag tolkar nuvarande situation, att regeringen inte agerar, som
              att man håller hoppet uppe hos exempelvis Vattenfall om att statliga
              subventioner ska ges.
            </seg>
          </u>
          <note type="speaker" n="12365da0">
            Anf. 130 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_abbfd1" xml:id="i-e5b2baf77c51ba6f-1" n="37235624">
            <seg n="cb759817">
              Herr talman! Det är inte Vattenfall utan Sveriges riksdag som
              avgör hur lagstiftningen i Sverige ska se ut.
            </seg>
            <seg n="89eb292f">
              Nästan varje dag blir jag uppvaktad av olika lobbyorganisationer
              som väldigt gärna ser att vi ändrar villkoren för just dem så
              att de får en bättre förtjänst och så att de kan investera och
              bygga i Sverige. Men när vi fattade kärnkraftsbeslutet skulle
              inga statliga subventioner utgå. Vattenfall kan önska att det
              beslutet inte skulle se ut som det gör, men det ser ut som det
              gör. Fram till den dagen riksdagen fattar ett annat beslut på
              området vi har ju i dag haft diskussioner om att riksdagen är
              fri att fatta de beslut som den vill står beslutet från förra
              våren fast.
            </seg>
            <seg n="0bd22553">
              Som Lise Nordin påpekat har vi gett regeringen i uppdrag att
              återkomma till riksdagen om hur vi konkret, i praktiken, ska tolka
              beslutet. Självklart är jag mycket angelägen om att vi på det
              här området så snart som möjligt får ett svar från regeringen.
              Jag tror att det skulle underlätta. Också våra kärnkraftsproducenter
              efterfrågar tydlighet, långsiktighet och klarhet om vilka förutsättningar
              som ska gälla för just deras energislag. Precis som det är med
              alla andra energislag vill man när man kontaktar oss ha förutsägbarhet
              och långsiktighet i våra beslut.
            </seg>
          </u>
          <note type="speaker" n="6fe7f998">
            Anf. 131 LARS ISOVAARA (SD):
          </note>
          <u who="unknown" xml:id="i-624b1292d006cb67-11" n="ee78c6e3">
            <seg n="e486e1d0">
              Herr talman! Energipolitik är ett av de områden som minst lämpar
              sig för tvära kast och mer eller mindre lynniga beslut. Beslut
              som fattas kan vanligtvis inte verkställas inom de närmaste åren,
              och för att få fullt utslag kan flera decennier hinna förflyta.
            </seg>
            <seg n="fb79984b">
              Det kan handla om nödvändig teknikutveckling eller teknikupphandling.
              Det kan handla om byggande av infrastruktur i form av ledningsnät
              eller produktionsanläggningar. Inte minst kan det, kanske i en
              del fall den viktigaste faktorn, handla om att erhålla olika typer
              av tillstånd för att slutgiltigt så att säga kunna sätta spaden
              i jorden. Det sistnämnda har nu blivit en realitet vad vindkraften
              anbelangar. Jag tänker på diskussionen om det kommunala vetot.
            </seg>
            <seg n="b966aaf1">
              När det gäller tidsaspekten är det värt att i sammanhanget nämna
              att det beträffande den storskaliga utbyggnaden av vattenkraften
              i Luleälven svensk vattenkrafts flaggskepp i stort sett tog 50
              år från byggstart till fullbordande.
            </seg>
            <seg n="f1ce4818">
              Utan att vara någon som helst expert inom miljölagstiftningen
              och därmed förknippade tillståndsprövningar kan jag nog ha modet
              att konstatera att tillståndsprövningarna vid byggstarten av Porjus
              år 1910 knappast kan jämföras med de krav som ställs nu hundra
              år senare.
            </seg>
            <seg n="62c496e8">
              Förra seklet levde vi i ett Sverige där det, hur främmande det
              än kan låta för våra öron, kunde startas storskaliga vattenkraftsbyggen
              mitt i en nationalpark.
            </seg>
            <seg n="8dee556c">
              Herr talman! Om vindkraften finns det sannerligen mycket att
              säga. Jag har inte för avsikt att längre uppehålla mig vid just
              den punkten men vill delge kammaren en del reflexioner.
            </seg>
            <seg n="aad1b1f8">
              Vissa lyfter fram att kärnkraften kan ersättas av vindkraft.
              Vi sverigedemokrater är positiva till vindkraften, men den kan
              inte ersätta kärnkraften till rimliga kostnader. En orsak till
              detta är att elnätet är uppbyggt för en situation där vattenkraft
              i norr står för cirka hälften av landets effektbehov. Samtidigt
              är den andra hälften av elproduktionen i form av kärnkraft placerad
              nära konsumenterna.
            </seg>
            <seg n="abad6523">
              Att helt ersätta kärnkraften med vindkraft skulle medföra stora
              tekniska problem. Till detta kommer att vindkraften fluktuerar
              i produktion. Kort sagt kan man säga att det svenska elnätet rent
              tekniskt inte är uppbyggt för vindkraft.
            </seg>
            <seg n="185a9389">
              Kärnkraften är en baskraft som är nödvändig för elnätets stabilitet
              och uppbyggnad och för konsumenternas geografiska placering. Vindkraften
              bör ses som ett nyttigt komplement, inte som en ersättning.
            </seg>
            <seg n="de289cdb">
              För att förstärka elnätet och för att kunna ta hand om denna
              vindel kommer det onekligen att krävas stora resurser. Hur dessa
              kostnader kommer att belasta slutkonsumenten i form av framtida
              nätavgifter kan man verkligen fundera över.
            </seg>
            <seg n="071ea0a7">
              Herr talman! Vi lider sannerligen ännu av det olyckliga beslut
              som fattades i början av 1980-talet där en avveckling av kärnkraften
              till år 2010 sattes som mål. En del kompletterande olyckliga beslut
              har dessutom fattats under resans gång. Jag tänker på nedläggningen
              av Barsebäck. Återigen hävdar jag: Energiförsörjningen är sannerligen
              inget lämpligt ämne för kortsiktig populism. Långsiktighet och
              ansvar måste och, förutsätter jag, ska vara ledord vid besluten.
            </seg>
            <seg n="f88824b9">
              Vi kan också se hur beslutet om kärnkraften i praktiken även
              påverkat utbildningen av elkraftsingenjörer och eltekniker. Behovet
              av dessa yrkesgrupper är just nu stort, för att inte säga mycket
              stort.
            </seg>
            <seg n="a3293e30">
              Enligt Svensk Energi behöver ca 7 000 elkraftsingenjörer och
              tekniker utbildas till år 2014. Ett tag ansåg man att det helt
              enkelt inte fanns någon framtid för dessa yrkesgrupper. Kärnkraften
              skulle ju ändå läggas ned. Dessutom rådde mer eller mindre ett
              lagstadgat tankeförbud.
            </seg>
            <seg n="cc6740d7">
              Jag vill dessutom hävda att vi nu till viss del kan avläsa en
              av konsekvenserna av kärnkraftsbeslutet i våra allt dyrare elräkningar.
              Vilken ägare av kärnkraftsanläggningar ville investera i förbättringar
              av aggregaten om kärnkraften ändå skulle läggas ned? Detta avspeglas
              direkt på drifttillgängligheten inom kärnkraftsproduktionen.
            </seg>
            <seg n="d8bb09a1">
              Finsk kärnkraftsindustri har enligt uppgift år efter år en drifttillgänglighet
              på 95 procent. Vattenfalls Forsmark 1 och 2 hade en drifttillgänglighet
              på 9091 procent i snitt åren 19842007.
            </seg>
            <seg n="bddd37e0">
              Är det någonting som är förödande för ett gott företagsklimat
              så är det just osäkerhet. Det gäller även för elproduktionsindustrin.
            </seg>
            <seg n="43da9c69">
              Herr talman! Jag kommer bara att som hastigast beröra biodrivmedlen
              som egentligen inte direkt berör betänkandet som sådant. Men efter
              att ha tagit del av Riksrevisionens nyligen utgivna rapport Biodrivmedel
              för bättre klimat Hur används skattebefrielsen? finns det verkligen
              anledning att fundera på hur effektiv en skattestyrning av energimarknaden
              egentligen är.
            </seg>
            <seg n="a4bc58ba">
              Jag ska citera några meningar i rapporten: Granskningen visar
              att skattebefrielsen är ett dyrt och trubbigt sätt att minska
              utsläppen av växthusgaser. Vidare: Det skattebortfall som uppstår
              till följd av skattebefrielsen har ökat stadigt sedan 2000 och
              uppgår i dag till omkring 2 miljarder kronor per år. De utsläppsreduktioner
              som användningen av biodrivmedel gett upphov till innebär därmed
              en kostnad för staten på omkring 3 kronor per kg/koldioxidminskning.
              I jämförelse med till exempel koldioxidskatten på 1,05 kronor
              per kg/koldioxid är en fullständig skattebefrielse för biodrivmedel
              därmed en relativt dyr åtgärd för att minska utsläppen av växthusgaser.
              Slutligen: Eftersom skattebefrielsen framför allt bidragit till
              låginblandning av biodrivmedel har den heller inte haft någon
              större teknikdrivande effekt.
            </seg>
          </u>
          <note n="dd50b5e9">
            Med dessa avslutande ord yrkar jag bifall till utskottets förslag
            i betänkandet.
          </note>
          <note type="speaker" n="0e828d97">
            Anf. 132 OLA JOHANSSON (C):
          </note>
          <u who="ola_johansson_34dd4e" xml:id="i-5c7ec3655e62a83a-0" n="e6f08356">
            <seg n="f9a38dd8">
              Herr talman! Biogas har en potential att utvecklas. Det var redan
              klockan tre i dag som Ann-Kristine Johansson konstaterade detta,
              och det gläder mig speciellt att hon är kvar ännu denna sena timme.
              Det kommer att bli en viktig komponent i den framtida energiförsörjningen,
              framför allt inom transportsektorn.
            </seg>
            <seg n="49ee4c97">
              En av fördelarna med biogas utöver den uppenbara klimatnyttan
              är att det går att framställa högvärdigt bränsle från restprodukter
              och avfall. Det sluter kretsloppet. Att sluta cirkeln, att bruka
              utan att förbruka det är inte längre någon våt dröm hos en radikal
              ungdomsförbundare, utan som 50-årig centerpartist får jag nu vara
              med i en tid då visioner blir till handling.
            </seg>
            <seg n="f42c7d26">
              Mycket händer av sig självt genom lokala initiativ från kommunpolitiker,
              lantbruksföretag och energibolag. Kommuner har gått före och ställt
              höga miljökrav när de har handlat upp transporter och kollektivtrafik.
              De fordonstillverkare som tidigt tog fram gasbilar för fossilgas
              har sett till att det i dag finns en teknik som går att utveckla
              vidare. Alliansen har lyckats ganska bra med att skapa en miljövänligare
              fordonsflotta. Det måste faktiskt erkännas. Utöver det finns det
              stöd till forskning och stöd till investeringar. Landsbygdsstödet
              finns. Det finns också beskattningsfördelar kring biogasen.
            </seg>
            <seg n="6fdadd27">
              Nu har regeringen gett Energimyndigheten, Jordbruksverket och
              Naturvårdsverket i uppdrag att ta fram en biogasstrategi som jag
              hoppas ska utgöra avstampet för att kunna nå ännu längre i min
              visions riktning. Biogasstrategin anger att det finns en potential
              på 16 terawattimmar, och då handlar det bara om den rötade delen.
              Utöver det kommer förgasad biomassa, alltså skogsprodukter, som
              kan leverera så mycket som 40 terawattimmar bioenergi.
            </seg>
            <seg n="f89ff1e1">
              Herr talman! Biogasstrategin är framtagen nu. Den ligger här
              på mitt bord och är på 185 sidor. Efter remissomgången i vår ska
              den leda fram till ett, som jag tror och hoppas, offensivt ställningstagande
              för biogasen som en del av det tredje benet, som Cecilie Tenfjord-Toftby
              talade om här tidigare. Det är ett tredje ben i vår energiproduktion
              som på ett mer miljövänligt sätt kan ta hand om avfall och restprodukter
              och som kan vara ett sätt att skapa bättre utkomstmöjligheter
              för hårt pressade lantbruksföretag. De gröna näringarna blir en
              del av lösningen på klimatkrisen.
            </seg>
            <seg n="9ded6630">
              Eftersom jag själv hade en motion som avslogs här i kammaren
              strax före jul vill jag här slå ett slag för några saker som finns
              med i biogasstrategin.
            </seg>
            <seg n="2a70024d">
              Ett av förslagen är att vi ska ha ett metanreduceringsstöd på
              20 öre per producerad kilowattimme energi från stallgödseln. Jag
              vet av egen erfarenhet att det här är någonting som behövs för
              att många av de biogasprojekt som redan har kommit långt i planeringen
              ska känna sig fria att gå vidare med sin investering.
            </seg>
            <seg n="32ba6570">
              Ett annat förslag är att miljöersättningen för vallodling även
              ska kunna omfatta sådan vall som används för energiproduktion,
              alltså att man ska kunna få ett miljöersättningsstöd även för
              vall som används för energiproduktion.
            </seg>
            <seg n="5ddd6c67">
              Man säger att olika aktörer behöver samverka och att det behövs
              ett regelverk som gör det möjligt att ansluta sig till befintlig
              infrastruktur för gas. Det är också angeläget att säkerställa
              att det finns effektiva rutiner för miljöprövning och tillståndsprocesser.
            </seg>
            <seg n="74f91db0">
              Herr talman! De motioner som har väckts har jag ingenting emot.
              De understryker och bekräftar snarare de ambitioner som vi nu
              lever upp till. Biogasstrategin, som är omfattande, på 185 sidor,
              innehåller ett fyrtiotal konkreta förslag. Den ska ut på remiss
              till ett hundratal instanser, och den är tillbaka igen om en månad.
              Mycket av det som föreslås här finns med i strategin.
            </seg>
          </u>
          <note n="1d26830c">
            Jag känner mig trygg med att yrka bifall till förslaget i betänkandet
            och avslag på reservation nr 4.
          </note>
          <note n="2e902ccd">
            Överläggningen var härmed avslutad.
          </note>
          <note n="8712a59c">
            14 § Tingsrättsorganisationen
          </note>
          <note n="8d14c8b3">
            Föredrogs
          </note>
          <note type="speaker" n="344d3949">
            Anf. 133 KRISTER HAMMARBERGH (M):
          </note>
          <u who="krister_hammarbergh_57af36" xml:id="i-e7998b53fd9369b6-0" n="e5351be6">
            <seg n="8d2e6f49">
              Herr talman! Vi befinner oss i demokratins finrum, svenska riksdagens
              kammare. Här för vi samtal, och här debatterar vi, mestadels sakfrågor
              men ibland också formfrågor, vilket är fallet i dag. I dag ska
              vi nämligen diskutera ett initiativ från Socialdemokraterna, någonting
              som kallas utskottsinitiativ.
            </seg>
            <seg n="40423f17">
              Sverige har ibland en lite ovanlig lösning för hur vi styr vårt
              land jämfört med många länder. Vi har självständiga myndigheter.
              I många andra länder kan exempelvis polisen sortera direkt under
              ett så kallat ministerium, politiskt styrt. Så fungerar det inte
              i vårt land. Vi har en riksdag, vi stiftar lag och vi beställer
              lagstiftning. Vi kontrollerar det regeringen gör, och vi har ett
              antal verktyg för det som vi har arbetat fram under lång tid,
              under en lång historia. Jag tror att vi som svenskar och svenska
              riksdagsledamöter kan vara relativt stolta i den bemärkelsen att
              vi anses ha en stabil, välutvecklad och genom praxis och breda
              överenskommelser under många år rättsordning och demokrati som
              många har respekt för.
            </seg>
            <seg n="6e938ecf">
              Därför tror jag att det är väldigt viktigt att vi när vi gör
              förändringar och byter praxis gör det ganska övervägt och genomtänkt.
            </seg>
            <seg n="ef7b4f27">
              Vår regering styr landet bland annat genom att styra myndigheter
              med så kallade regleringsbrev. Myndigheterna ska agera självständigt
              i enlighet med de direktiv de får, den budget och de förutsättningar
              som vi ger och med de regleringsbrev som regeringen ger. Vi i
              vår tur har möjlighet att påverka politiken, har initiativrätt
              och har motionsrätt under den allmänna motionsperioden. Vi har
              rätt att motionera med följdmotioner när propositioner kommer.
              Men det finns också möjlighet till så kallat utskottsinitiativ.
              Därtill har vi naturligtvis kontrollmakten med frågeinstitutet
              och KU:s roll.
            </seg>
            <seg n="54bbeb74">
              Att Sverige har självständiga myndigheter innebär bland annat
              att statsråden inte får ingripa i myndigheternas pågående ärenden.
              Det är väldigt viktigt. Det kallas populärt ministerstyre, och
              har vi en vaken opposition brukar det snabbt leda till en KU-anmälan
              och en utredning inom konstitutionsutskottets ramar. Regeringen
              måste helt enkelt lugnt avvakta till dess att en myndighet har
              lagt fram och färdigbehandlat ett förslag innan ett statsråd går
              ut och agerar.
            </seg>
            <seg n="0a234b82">
              De här arbetsformerna har vi som sagt utvecklat under en väldigt
              lång tid, och det har vi gjort genom breda överenskommelser. Jag
              tror att vi har velat ha de breda överenskommelserna just därför
              att vi respekterar demokratin.
            </seg>
            <seg n="bd3b4463">
              Nu får vi dock en debatt i dag som handlar om just ett så kallat
              utskottsinitiativ. Och jag må säga att det är förvånande, för
              det är väldigt ovanligt till sin karaktär. Bakgrunden är följande.
            </seg>
            <seg n="8af0beae">
              En av våra myndigheter vi har många har arbetat fram en promemoria
              med datum den 25 januari där man har förslag om förändring på
              vissa av landets tingsrätter. Man gör det här på ett vanligt svenskt
              rättssäkert sätt, helt enkelt genom att remittera och låta de
              berörda få lämna in synpunkter. De synpunkterna är inte färdiginlämnade
              ännu därför att man har tid på sig till i morgon. Sedan vet vi
              inte vad som händer. Det kan vara så att Domstolsverket lämnar
              in propåer till regeringen, kanske, eller också gör man det inte.
              Det är inte upp till ansvarigt statsråd att gå in i den diskussionen,
              och egentligen kanske vi inte heller borde göra det utan avvakta
              och se om det kommer ett förslag. När förslaget har kommit tar
              regeringen ställning till det, och där kommer också vår möjlighet
              att påverka.
            </seg>
            <seg n="14132a8f">
              Skulle det vara på det sättet vilket vi inte vet att Domstolsverket
              kommer med en rapport, då kommer ärendet med all säkerhet att
              hamna här, i Sveriges riksdags kammare. Vi vet som sagt inte.
            </seg>
            <seg n="764423b4">
              Vad är då ett utskottsinitiativ? Jo, när Sverige fick en enkammarriksdag
              1970 beslutades det att det skulle ges en möjlighet för ett utskott
              att ta egna, självständiga initiativ. Man uttalade rätt tydligt
              att det gällde att vara restriktiv. Man skulle vara varsam. Och
              man skulle eftersträva politisk enighet. Konstitutionsutskottet
              har vid ett flertal gånger uttalat sig om just detta, senast mig
              veterligt riksdagsåret 2006/07, då man upprepade detta.
            </seg>
            <seg n="58187430">
              Det finns en anledning till att konstitutionsutskottet står fast
              vid detta år efter år. Det är helt enkelt så att man vill att
              detta instrument, denna initiativrätt, inte ska missbrukas så
              att den leder till politiskt käbbel eller används som ett instrument
              för grundlösa anklagelser mot politiska motståndare eller för
              att försöka ge sken av att motståndaren skulle ha någon särskild
              politisk uppfattning.
            </seg>
            <seg n="7ad031e4">
              I själva verket har man gjort en uppdelning i litteraturen. Normalt
              ska det handla om frågor som rör riksdagen och myndigheterna,
              eller så korrigerar man eller kompletterar felaktigheter och förbiseenden
              för att vinna tid, i stället för att skicka tillbaka ärendet till
              regeringen. Oftast sker det i samråd med regeringen. Det kan vara
              konsekvensändringar eller kompletteringsbeslut, oftast i fråga
              om lagstiftning. Det kan också vara en fråga utanför riksdagen.
            </seg>
            <seg n="1c10bc8f">
              Är detta vanligt, kan man fråga sig. Vi kan nöja oss med att
              titta tillbaka tio år man kan gå längre tillbaka och ser då att
              justitieutskottet har gjort detta sex gånger. Vad har man då gjort?
            </seg>
            <seg n="3cb5c898">
              Korrigeringar har skett vid tre tillfällen. År 2000/01 var det
              en ändring i brottsbalken. Sedan tog det ett tag. Vi fick vänta
              ända till 2005/06 innan nästa förändring gjordes. Även då var
              det en ändring i brottsbalken. Sedan kommer vi till 2007/08, och
              då var det en ändring i rättegångsbalken.
            </seg>
            <seg n="5cbc264d">
              De övriga korrigeringarna har skett vid ett antal tillfällen.
              Det skedde faktiskt vid två tillfällen föregående riksdagsår,
              då det egentligen gällde samma fråga.
            </seg>
            <seg n="e4e28b97">
              Allt detta har skett med eniga utskott, i politisk enighet och
              därför att man behövde korrigera något.
            </seg>
            <seg n="4bafc202">
              En enda gång under dessa tio år har det skett i fråga om en fråga
              som väckts utifrån. Då handlade det om ett initiativ då man ville
              att regeringen skulle ta fram statistik, rapporter och en skrivelse
              beträffande narkotikan i samhället. Det handlade alltså inte om
              att påverka myndigheters arbetssituation och de förslag som de
              arbetar med.
            </seg>
            <seg n="e8776da4">
              När vi jobbar med våra demokratiska instrument det finns nu en
              utredning som heter Eumotutredningen som diskuteras är det viktigt
              att vi gör det i brett samförstånd och vårdar och är rädda om
              de demokratiska instrument som vi har.
            </seg>
            <seg n="3a548815">
              Jag skulle gärna diskutera domstolsfrågor i dag. Men frågan är
              inte mogen. För vår del handlar det om att vi med förvåning ser
              att det här initiativet har tagits innan saker är färdigberedda.
            </seg>
            <seg n="e7068bfe">
              Jag konstaterar att jag vid senare tillfälle gärna tar upp debatten
              om hur Socialdemokraterna har gjort med domstolarna tidigare och
              hur vi räddade Haparanda tingsrätt. Men den debatten tar vi vid
              senare tillfälle.
            </seg>
          </u>
          <note n="57b1b29c">
            Jag yrkar bifall till reservationen i utskottet.
          </note>
          <note type="speaker" n="53d5dba8">
            Anf. 134 JOHAN PEHRSON (FP):
          </note>
          <u who="johan_pehrson_35cd8a" xml:id="i-3d244b613d0f1ce0-0" n="3c0b4b5f">
            <seg n="e77a91b9">
              Herr talman! Detta är ett litet udda ärende. Vi har en situation
              där Sverigedemokraterna, Socialdemokraterna, Vänsterpartiet och
              Miljöpartiet har gjort en ringdans där man har funnit varandra
              och känner: Nu är det dags att agera.
            </seg>
            <seg n="a699dbba">
              Jag tillhör dem som, när jag uppfostrar mina barn, nogsamt säger:
              Allt man kan göra, det ska man inte göra eller bör man inte göra.
            </seg>
            <seg n="69a64b0f">
              Det ni håller på med nu är fullt möjligt att göra. Men det är
              extremt olämpligt. Ni ställer den svenska förvaltningsprocessen
              på ända. Jag har mycket svårt att förstå syftet med detta, annat
              än att det är ett gemensamt intresse från fyra partier i opposition,
              i er iver att krama varandra och dela ut nålstick till regeringen.
            </seg>
            <seg n="e20cac8e">
              Med detta sagt kan man konstatera att frågan är väckt med anledning
              av att Domstolsverket har ett uppdrag att ständigt se över sin
              inre och yttre organisation, vilket är ett rimligt uppdrag till
              en myndighet, i det här fallet just till Domstolsverket när det
              gäller våra domstolar.
            </seg>
            <seg n="1a0a5700">
              Ser man det historiskt kan man se att vi har genomgått en hel
              del renodling av verksamheten som det har rått bred enighet om.
              Däremot har det varit en hel del diskussion om den yttre organisationen.
            </seg>
            <seg n="2c25ac84">
              Man kan konstatera att det också tidigare har varit debatter
              när vi har haft den här ordningen. Även om vi från tidigare opposition
              aldrig har kommit på att ta några utskottsinitiativ så har vi
              diskuterat lämpligheten. I rask takt slogs det ju svenskt rekord
              i domstolsnedläggningar. De låg som på pärlband och avskaffades
              och lades ned av Socialdemokraterna, Miljöpartiet och Vänsterpartiet.
            </seg>
            <seg n="ac065af8">
              Jag är dock lite glad att man nu vad jag förstår av förslaget
              i betänkandet har insett att det kanske inte alltid var det bästa.
              Det är ingen slump att de domstolar som nu diskuteras i en promemoria
              från Domstolsverket är kvar. Det var därför att vi då lyckades
              rädda dem undan nedläggningarna. Socialdemokraterna hade säkert
              velat gå längre.
            </seg>
            <seg n="e6d1b175">
              Under detta ligger en stor utmaning: att utveckla svenska domstolar.
              Jag vill hålla med föregående talare om att vi får diskutera det
              vid ett annat, lämpligare tillfälle. Det är ju klart att vi måste
              ta upp frågan med rekrytering, autonomi och hur vi oavsett den
              yttre organisationen långsiktigt försörjer våra domstolar med
              de absolut bästa juristerna, för att känna att vi har en rättsstat
              i den toppklass som vi alla är överens om att vi ska ha även framgent.
            </seg>
            <seg n="313147e9">
              Just nu är det förvånande att se hur fyra oppositionspartier
              gör det man kan, fast man inte borde, i sin vilja att välta upp
              och ned på svensk förvaltningstradition. Det är inte särskilt
              imponerande.
            </seg>
          </u>
          <note n="7847faf4">
            Bifall till reservationen!
          </note>
          <note type="speaker" n="61cb5b63">
            Anf. 135 JOHAN LINANDER (C):
          </note>
          <u who="johan_linander_6c27ef" xml:id="i-831e4f436380a54a-0" n="e701077f" next="i-ebb1022a2d301406-0">
            <seg n="a6696312">
              Herr talman! Precis som har nämnts var det under åren 19992006
              som nästan hälften av landets tingsrätter lades ned. Den socialdemokratiska
              regeringen med stöd av Vänsterpartiet och Miljöpartiet gick igenom
              län för län och lade i princip ned alla tingsrätter utom en i
              varje län.
            </seg>
            <seg n="54e0dbdc">
              Vi hade hårda debatter om de nedläggningarna här i kammaren.
              Jag och Centerpartiet bekämpade dåvarande justitieminister Thomas
              Bodströms centralisering av rättsväsendet. Men den rödgröna majoriteten
              hade bestämt sig för att det var stora enheter som gällde. Det
              var det sätt som man skulle organisera svenskt domstolsväsen på.
            </seg>
            <seg n="873d665d">
              Jag letade faktiskt fram ett gammalt kammarprotokoll från november
              2004 för att se vad Socialdemokraterna sade i debatten. Jag tänkte
              citera lite av vad Socialdemokraternas dåvarande talesperson i
              justitieutskottet för domstolsfrågor, Göran Norlander, sade. Han
              uttryckte sig så här:
            </seg>
            <seg n="d687308f">
              Medborgarna har rätt att ställa krav på snabbhet och kvalitet
              på domstolsväsendet. Det är därför viktigt att vi har tillräckligt
              stora domstolar som har underlag för att bedriva verksamhet på
              ett rättssäkert sätt.
            </seg>
            <seg n="df34b8b5">
              På många håll är domstolarna för små för att bedriva en effektiv
              verksamhet. Det är också viktigt att domstolarna har en personal
              som är tillräckligt stor för att ej vara för sårbar vid till exempel
              sjukdomar. Renodling av verksamheten gör att den dömande verksamheten
              blir kvalitetshöjande. En större domstol ges också möjlighet till
              specialisering och en bättre beredningsorganisation.
            </seg>
            <seg n="e5912aba">
              Under 2005 lades till exempel Västerviks, Oskarshamns, Arvika,
              Värnamo, Bollnäs, Enköping och Trelleborgs tingsrätter ned. Med
              andra ord: Flera tingsrätter lades ned som var lika stora eller
              till och med större än vad några av de fyra nu aktuella i Domstolsverkets
              förslag.
            </seg>
            <seg n="135bb419">
              Då kan man fundera. Tingsrätter som då var för små för att överleva
              var alltså större än vad några av de nu fyra aktuella är. Det
              är uppenbart att Socialdemokraterna, Vänsterpartiet och Miljöpartiet
              har ändrat uppfattning i frågan om vilken storlek en tingsrätt
              ska ha för att vara välfungerande. Jag tycker att det är jättebra.
              Nu har ni närmat er den hållning som vi i Centerpartiet har haft
              under många år. Men man tycker att ni skulle ha kunnat komma fram
              till den här insikten lite tidigare. Då hade ni inte behövt lägga
              ned alla dessa tingsrätter som ni lade ned under första halvan
              av 2000-talet.
            </seg>
            <seg n="4986dead">
              Men samtidigt är det något som inte stämmer, för ni har faktiskt
              inte ångrat tidigare nedläggningar. Man kan läsa den text i utskottets
              betänkande som Socialdemokraterna, Miljöpartiet, Sverigedemokraterna
              och Vänsterpartiet står bakom. Där står det:
            </seg>
            <seg n="1d91dbf4">
              Tingsrättsorganisationen genomgick stora förändringar mellan
              åren 1999 och 2006. De förändringar som då genomfördes medförde
              att kraven på en effektiv tingsrättsorganisation med hög kvalitet
              i dömandet samt tillgänglighet, servicenivå och säkerhet uppnåddes.
            </seg>
            <seg n="1d19e218">
              Man kan fundera på vad ni egentligen menar när ni då lade ned
              tingsrätter som i vissa fall var större än dem som vi nu diskuterar.
              Då var det för att uppnå tillgänglighet, servicenivå och kvalitet.
              Men nu gäller tydligen inte det längre. Kan ni förklara vad ni
              menar, mer än att ni nu sitter i opposition och då satt i regeringsställning?
            </seg>
            <seg n="a8717ea3">
              Man kan, fru talman, snabbt konstatera att det här med en tydlig
              linje i politiken inte är Socialdemokraternas starkaste gren.
              Det här är inte första gången som frågan om riksdagens eller regeringens
              behandling av ofärdiga förslag från Domstolsverket är uppe för
              diskussion här i kammaren.
            </seg>
            <seg n="230501d2">
              Redan 1999 hade justitieutskottet uppe en liknande fråga. Då
              fanns det en motion om dåvarande Falköpings tingsrätt. I utskottet
              var till exempel nuvarande föräldralediga utskottsordföranden
              Morgan Johansson ledamot. Utskottets majoritet uttalade: När det
              gäller Falköpings tingsrätt finns ännu inget förslag, och utskottet
              anser att riksdagen inte bör uttala sig i frågan nu.
            </seg>
            <seg n="ac98615d">
              Då skulle justitieutskottet inte uttala sig eftersom det inte
              fanns något färdigt förslag. Men nu ska vi alltså göra det.
            </seg>
            <seg n="af4a224a">
              Några år senare, 2005, höll Domstolsverket på att utreda om Alingsås
              tingsrätt skulle läggas samman med Göteborgs tingsrätt. Den kristdemokratiska
              riksdagsledamoten Ingemar Vänerlöv ställde en muntlig fråga till
              dåvarande justitieminister Thomas Bodström om hans åsikt, om utredningen
              skulle komma fram till att Alingsås tingsrätt skulle läggas ned
              det här skedde under frågestunden här i riksdagen. Då svarade
              Thomas Bodström att det skulle vara konstitutionellt olämpligt
              att lova någonting. Han fortsatte vidare:
            </seg>
            <seg n="884fc859">
              Utredningsarbetet inom Domstolsverket måste få fortgå. Man måste
              få prova olika möjligheter för att sedan kunna komma med förslag.
            </seg>
          </u>
          <note n="552b8fde">
            Detta sade Thomas Bodström 2005.
          </note>
          <u who="johan_linander_6c27ef" xml:id="i-ebb1022a2d301406-0" n="e701077f" prev="i-831e4f436380a54a-0">
            <seg n="f5ceaaae">
              Det är uppenbart att någonting har hänt med Socialdemokraternas
              rättspolitik sedan Thomas Bodström for till USA. Det är nästan
              så att man börjar sakna honom.
            </seg>
            <seg n="2fa4ee02">
              Fru talman! Jag och Centerpartiet står bakom en decentraliserad
              tingsrättsorganisation, precis som vi har gjort sedan den dåvarande
              socialdemokratiska regeringen påbörjade tingsrättsnedläggningarna
              1999. Men nu röstar vi inte om tingsrätternas vara eller inte
              vara. Vi röstar om hur utskottsinitiativ ska användas.
            </seg>
            <seg n="c90ff820">
              Det är konstitutionellt mycket tveksamt om riksdagen ska kräva
              att regeringen ska ta avstånd från en myndighets förslag innan
              förslaget ens har kommit. Jag tycker att oppositionen borde förstå
              detta. Men tyvärr är det inte så. Då tvingas vi i Centerpartiet
              tillsammans med våra vänner i Alliansen att reservera oss mot
              det här sättet att använda utskottsinitiativ.
            </seg>
            <seg n="45473f95">
              Reservationen innehåller inte någonting i själva sakfrågan om
              tingsrätternas vara eller inte vara. Det får vi återkomma till
              när det faktiskt finns ett förslag att diskutera och ta ställning
              till.
            </seg>
            <seg n="34c8530b">
              Med detta vill jag önska Håkan Juholt lycka till med att styra
              upp det socialdemokratiska partiet och också yrka bifall till
              reservationen.
            </seg>
          </u>
          <note type="speaker" n="5264defe">
            Anf. 136 CAROLINE SZYBER (KD):
          </note>
          <u who="unknown" xml:id="i-624b1292d006cb67-12" n="ee78c6e3">
            <seg n="f7612946">
              Fru talman! Jag vill redan från början klargöra en sak: Det finns
              inget färdigt förslag som lämnats till riksdag eller regering.
              Det föreligger ännu inget politiskt förslag. Så för mig kan debatten
              i dag inte handla om ja eller nej till nedläggningar.
            </seg>
            <seg n="7cd8edb0">
              Om jag ska tolka tanken hos några här i dag så verkar oppositionspartierna
              vilja gå in och styra en myndighet. Man vill alltså säga nej till
              en rapport som ännu inte lagts fram för regeringen eller riksdagen.
              Enligt mig är detta ett anmärkningsvärt förhållningssätt.
            </seg>
            <seg n="ff0b2311">
              Ett rättssamhälle kräver fungerande domstolar. Alla tingsrätter,
              även de små, är betydelsefulla. Den lokala tingsrätten är en viktig
              del av rättssamhället och är ett led i att upprätthålla förtroendet
              för rättsväsendet. Ett levande tingshus påminner invånarna om
              rättssamhällets närvaro. Det är viktigt med närhet i samband med
              rättegångar, inte minst för vittnen och nämndemän.
            </seg>
            <seg n="d01755df">
              Kristdemokraternas mål under den förra mandatperioden, med den
              nya domstolsorganisationen, var att det skulle vara ett livaktigt,
              kompetent och lokalt förankrat rättsväsen med hög kvalitet. Vi
              uteslöt då inte en förändring av tingsrättsorganisationen som
              helhet. En viss specialisering kan vara nödvändig för att möta
              de krav som samhällsutvecklingen medför. Detta gäller än i dag.
              Men en förändring får aldrig göras utan hänsyn till ett helhetsperspektiv.
            </seg>
            <seg n="d2d77704">
              Därför måste jag vara ärlig. Det här utskottsinitiativet och
              den här debatten vad gäller det? Vi har inget att yttra oss om.
              Tanken med ett utskottsinitiativ är inte att man ska kommentera
              en rapport som inte är färdig. Det pågår en process. Nu vill man
              föregå en process, och det gör att processen inte får ro.
            </seg>
            <seg n="da53a244">
              Vad hände med myndigheternas oberoende? Vad hände med lyhörda
              politiker? Vad hände med att vi i Sverige inte har ministerstyre
              och därför bör invänta vad remissinstanserna säger?
            </seg>
            <seg n="d2cdac10">
              Det publiceras rapporter från myndigheter varje dag. Beredningen
              vid Domstolsverket är inte avslutad. Remisstiden har inte gått
              ut. Det är en oroande utveckling att man från riksdagens sida
              går in innan det har blivit politik av rapporterna och försöker
              styra en myndighet som ligger under regeringen.
            </seg>
            <seg n="ba7530bb">
              Det är viktigt att värna kvaliteten i den dömande verksamheten.
              Under de senaste tio åren har vi sett hur ärendetillströmningen
              till domstolarna har ökat. Vi i Alliansen satsade under den förra
              mandatperioden och vi gör det även denna på domstolarna för att
              återställa ordningen, så som det ska vara. Socialdemokraterna
              å sin sida valde under förra mandatperioden i sina skuggbudgeter
              att dra ned på landets domstolar. Socialdemokraterna, som själva
              lade ned hälften av Sveriges tingsrätter i början av 2000-talet,
              har helt plötsligt blivit tingsrätternas största beskyddare.
            </seg>
            <seg n="ccc26c4d">
              Besparingarna som gjordes under förrförra mandatperioden, när
              Socialdemokraterna regerade, och i skuggbudgetarna under förra
              mandatperioden gjordes under en tid då antalet inkomna brottmål
              förväntades öka. Det visar återigen den bristande helhetssyn som
              finns hos oppositionen. Socialdemokraternas besparingar på domstolar
              motsvarar 6 000 brottmål per år som inte kan hanteras.
            </seg>
            <seg n="df0c598f">
              Som sagts tidigare i dag jag tycker att det tål att upprepas
              är tanken hos de partier som lagt fram utskottsinitiativet alltså
              att man ska säga till regeringen att avvisa ett förslag från Domstolsverket,
              ett förslag som Domstolsverket inte ens är klar med. Då har man
              inte riktigt förstått processen. Detta initiativ är ett perfekt
              exempel på en myndighetsutövning.
            </seg>
          </u>
          <note n="588b71ac">
            Jag yrkar bifall till reservationen.
          </note>
          <note type="speaker" n="35a7ffa5">
            Anf. 137 MATTIAS JONSSON (S):
          </note>
          <u who="mattias_jonsson_1e696e" xml:id="i-689695edff5a74d2-0" n="3728fe1a">
            <seg n="19303e7c">
              Fru talman! Jag yrkar bifall till förslaget i det betänkande
              vi nu debatterar och avslag på reservationen.
            </seg>
            <seg n="6903175d">
              Föregående talare frågade precis varför vi ska ha den här debatten.
              Jo, vi ska ha den här debatten just därför att Domstolsverket
              har tagit fram ett förslag, och det förslaget innebär att fyra
              tingsrätter föreslås läggas ned. Vi vill förekomma hellre än förekommas
              här i riksdagen, eftersom det är risk att förslaget blir verklighet.
            </seg>
            <seg n="7fefabbd">
              Jag har inte hört någon i Alliansen ta ställning till frågan
              såsom förslaget ser ut. Men det har faktiskt förekommit ställningstaganden
              vid ett antal tillfällen från ett antal alliansledamöter i medierna
              lokalt emot att man ska stänga tingsrätter. I riksdagen verkar
              det dock inte vara aktuellt.
            </seg>
            <seg n="22ae704f">
              Bakgrunden är som sagt att Domstolsverket i en promemoria har
              föreslagit sammanslagna tingsrätter. Det gäller Eksjö, Hässleholm,
              Mora och Norrtälje. Vi socialdemokrater ser allvarligt på förslaget.
              Vi gillar inte att det föreslås att ytterligare tingsrätter läggs
              ned. Därför har vi lagt fram ett utskottsinitiativ i justitieutskottet,
              och jag måste fråga, med anledning av det vi har hört inledningsvis
              i denna debatt, om vi inte skulle ha rätt att lägga fram ett utskottsinitiativ.
              Tycker Alliansen att vi gör fel? Hade vi inte rätt att göra det?
            </seg>
            <seg n="09013f33">
              Vi har givetvis förhoppningen att kammaren ställer sig bakom
              initiativet så att vi får en majoritet i riksdagen. Initiativet
              innebär en tydlig signal från riksdagen till regeringen om att
              ytterligare förändring av tingsrättsorganisationen inte får innebära
              att fler domstolar läggs ned nu. Vi menar att det finns en poäng
              med att redan i ett tidigt skede sända detta budskap till regeringen.
            </seg>
            <seg n="903864c5">
              Vi känner alla till historien. Den borgerliga alliansen hann
              knappt sätta sig i regeringsställning förrän de genomförde nedläggningar
              av ett antal tingsrätter. Sedan följdes detta upp av ytterligare
              nedläggningar när antalet länsrätter halverades.
            </seg>
            <seg n="f41e235c">
              Men nu får det vara stopp på utarmningen av domstolsorganisationen.
              Det är signalen från vår sida, och jag har som sagt goda förhoppningar
              om att en majoritet av riksdagens ledamöter står bakom detta viktiga
              budskap.
            </seg>
            <seg n="2a89c963">
              Vi socialdemokrater har tidigare pekat på de negativa konsekvenserna
              av neddragningar av ett antal domstolar. Servicenivån i landet
              försämras, och medborgarnas avstånd till domstolarna ökar. Den
              lokala förankringen är viktig, inte minst när det gäller ärenden
              som rör Försäkringskassan, kommunen eller socialnämnden. Sådana
              ärenden rör ofta människor som är ganska utsatta.
            </seg>
            <seg n="47712315">
              Neddragningar av antalet domstolar innebär även att kommuner
              förlorar kvalificerade arbetstillfällen. Det minskar möjligheterna
              för att hela landet ska leva.
            </seg>
            <seg n="2fe82133">
              Nu ökar också antalet mål i domstolarna. I samtliga av dessa
              fyra domstolar ökar antalet brottmål, vilket talar emot ytterligare
              nedläggningar. Ytterst handlar alltså detta om att värna förtroendet
              för rättsväsendet.
            </seg>
            <seg n="d12536aa">
              Jag måste även säga att jag är något förvånad över Alliansens
              märkliga kappvändarpolitik. I början av 2000-talet gjordes en
              stor reform av domstolsväsendet. Den var nödvändig. Vi socialdemokrater
              tog ett helhetsgrepp. Då fanns det tingsrätter med en domare,
              och i vissa fall gick det upp till ett par tre veckor innan ett
              ärende kom upp i domsalen.
            </seg>
            <seg n="3d274475">
              Därför gjordes en rad nödvändiga förändringar där små tingsrätter
              slogs ihop. Samtidigt fick flera tingsrätter särskilda kansliorter
              och tingsställen. Efter den reformen nåddes en bra nivå med hänsyn
              till kravet på en effektiv tingsrättsorganisation med hög kvalitet
              i dömandet samt tillgänglighet, servicenivå och säkerhet.
            </seg>
            <seg n="ec514cee">
              Då stod de borgerliga kritiska och reserverade sig emot de nödvändiga
              förändringarna som inte heller gick så långt den gången som förslaget
              från Domstolsverket ursprungligen såg ut. Tanken var att det skulle
              vara ännu hårdare tag.
            </seg>
            <seg n="327c54f0">
              Efter att Alliansen agerat mot förändringar i opposition hann
              ni knappt hamna i regeringsställning förrän ni lade ned ytterligare
              domstolar. Vi agerade i linje med vad vi sagt innan att med den
              förändring vi hade gjort så räckte det med nedläggningar och sammanslagningar
              av tingsrätter.
            </seg>
            <seg n="3658e254">
              Efter att Domstolsverket i januari redovisat sin promemoria om
              ytterligare neddragningar går flera borgerliga företrädare som
              jag nämnde ut lokalt i medierna och kritiserar ytterligare nedläggningar,
              vilket naturligtvis är lovvärt. Men samtidigt reserverar de sig
              i riksdagen mot vår skrivelse om att förhindra ytterligare nedläggningar.
              Kör man ett dubbelspel? Försöker man vinna röster på lokalplanet
              samtidigt som man i riksdagen tycker något annat? Det verkar lite
              märkligt.
            </seg>
            <seg n="5f501c1a">
              Det är inte min sak att döma hur märkligt det är eller om det
              är ett dubbelspel. Det får väljarna avgöra, men jag kan inte låta
              bli att tycka att det känns något konstigt.
            </seg>
          </u>
          <note n="cce13f6f">
            Fru talman! Jag vill återigen yrka bifall till förslaget i utskottsbetänkandet
            och vill även tacka Johan Linander för lyckönskningar angående
            den socialdemokratiska valberedningens förslag till ny partiordförande.
          </note>
          <note n="91589ed6">
            I detta anförande instämde Kerstin Haglö och Elin Lundgren (båda
            S), Maria Ferm (MP) samt Lena Olsson (V).
          </note>
          <note type="speaker" n="832db258">
            Anf. 138 KRISTER HAMMARBERGH (M) replik:
          </note>
          <u who="krister_hammarbergh_57af36" xml:id="i-e7998b53fd9369b6-1" n="e5351be6">
            <seg n="5d9bb3c3">
              Fru talman! Jag tänkte ställa några frågor. Jag ska ta dem i
              tur och ordning så att Mattias Jonsson får en möjlighet att svara.
            </seg>
            <seg n="56efc104">
              Först vill jag fråga om du anser att Domstolsverket har behandlat
              sitt ärende färdigt och att det finns en slutprodukt. Det vill
              jag att du svarar på. Vi ska ju prata om saker som de är.
            </seg>
            <seg n="e224affa">
              Sedan tänkte jag också tacka för den beskrivning som du gjorde
              av Socialdemokraterna och historiken kring nedläggningen av domstolar.
              Den var väldigt belysande. Vi känner väl till den.
            </seg>
            <seg n="0d6cb892">
              Jag ska också påminna om, och det kanske du inte känner till,
              att precis just när vi tog över regeringsmakten och Beatrice Ask
              vandrade in som justitieminister och efterträdde Thomas Bodström
              så tog hon tag i en hel del färdiga utredningar. Det innebär bland
              annat att de opolitiska tjänstemännen gjorde en liten rundtur
              i Norrland, och det innebar att Haparanda tingsrätt inte lades
              ned, vilket hade föreslagits.
            </seg>
            <seg n="369fcabc">
              Historiebeskrivningen var alltså delvis rätt vad gäller Socialdemokraterna
              men haltade lite grann i beskrivningen av oss.
            </seg>
            <seg n="a265a86f">
              Jag skulle nu vilja fråga, förutom den första frågan om du anser
              att det här är färdigbehandlat, om du tycker att vi ska ha självständiga
              myndigheter som ska kunna arbeta på utan att statsråd eller någon
              annan ska gå in i deras ärendehantering.
            </seg>
            <seg n="648b4591">
              Det var två frågor.
            </seg>
            <seg n="2fd0612e">
              Så har jag en tredje fråga, och det är vad du anser om konstitutionsutskottets
              uttalande om hur man ska använda sig av utskottsinitiativ. Man
              har ju sagt att man ska vara varsam och att man ska eftersträva
              politisk enighet. Anser du att konstitutionsutskottet genom alla
              dessa år har haft fel? Anser du att vi ska införa en nyordning?
            </seg>
            <seg n="3423f334">
              Jag har kvar en fråga till nästa replikomgång.
            </seg>
          </u>
          <note type="speaker" n="fec7dec7">
            Anf. 139 MATTIAS JONSSON (S) replik:
          </note>
          <u who="mattias_jonsson_1e696e" xml:id="i-689695edff5a74d2-1" n="3728fe1a">
            <seg n="12815e1f">
              Fru talman! Jag ställde också en fråga som jag antagligen inte
              får något svar på. Det var om ni i Alliansen anser att vi gör
              fel som lägger fram ett utskottsinitiativ.
            </seg>
            <seg n="f263a254">
              Domstolsverket har lagt fram ett förslag som är ute på remiss.
              Efter remissrundan kommer förslaget antagligen att landa på regeringens
              bord. Vi menar att såsom det ser ut i det förslaget just nu, med
              fyra föreslagna tingsrättsnedläggningar, är det så pass allvarligt
              så vi vill förekomma i den frågan. Vi vill att riksdagen talar
              om sin mening till regeringen.
            </seg>
            <seg n="58c8dbb9">
              Vi kan låta frågan gå och inte göra någonting, och den hamnar
              på regeringens bord. Riksdagen har faktiskt delegerat möjligheten
              för en regering att fatta beslut om nedläggning. Säger inte riksdagen
              sin mening riskerar detta förslag att klubbas igenom, och det
              vill vi förhindra.
            </seg>
            <seg n="ec51acc0">
              Krister Hammarbergh har en partiledare som påstår sig vara en
              resultatinriktad politiker. Vill man ha en förändring eller vill
              man se till att stoppa ytterligare nedläggningar av tingsrätter
              får man använda sig av de möjligheter som finns, i det här fallet
              ett utskottsinitiativ i riksdagen. Det har vi tagit, och vi känner
              att det är helt rätt. Vi hoppas att det blir en majoritet i kammaren
              som gör att det blir bekymmersamt för regeringen att faktiskt
              fatta ett beslut.
            </seg>
            <seg n="fc917150">
              Utöver det skulle jag vilja säga att det kanske är ett antal
              personer också inom Alliansen som är ute och pratar för att inte
              stänga ned ytterligare tingsrätter. Varför går det bra att prata
              i medierna, ställer jag mig frågan, men inte ställa sig bakom
              vårt förslag i kammaren.
            </seg>
          </u>
          <note type="speaker" n="788ec21b">
            Anf. 140 KRISTER HAMMARBERGH (M) replik:
          </note>
          <u who="krister_hammarbergh_57af36" xml:id="i-e7998b53fd9369b6-2" n="e5351be6">
            <seg n="c78f2959">
              Fru talman! Jag ska påminna om att det inte finns några förslag.
              Det vi nu diskuterar är ett utskottsinitiativ.
            </seg>
            <seg n="1d965989">
              Jag ställde tre frågor. Jag fick delvis svar på den första. Men
              frågan var om det fanns en färdigbehandlad produkt från Domstolsverket.
              Det svarade du inte på. Du sade att det fanns en första rapport.
              Du medgav att den är under remissbehandling och att det inte är
              färdigt. Jag antar att du inte kommer att svara på den frågan,
              men jag tror att vi kan vara överens om att den inte är färdigbehandlad.
              Du får gärna bekräfta det.
            </seg>
            <seg n="ccc242ce">
              Däremot svarar du inte på om du anser att Domstolsverket i fortsättningen
              ska vara en självständig myndighet. Använd gärna den sista repliken
              till det.
            </seg>
            <seg n="4d4e332a">
              Använd gärna också den sista repliken till att kommentera lite
              grann vad konstitutionsutskottet har sagt genom åren. Har du respekt
              för det eller vill du ha en nyordning? Det var min fråga.
            </seg>
            <seg n="0d150365">
              Nu har du hunnit grunna lite grann på det där så du kanske är
              redo för ytterligare en fråga också. Ser du någon som helst begränsning
              av hur vi ska använda oss av utskottsinitiativet? Det är det den
              här debatten handlar om.
            </seg>
            <seg n="532321a7">
              Jag vill instämma i Johan Linanders lyckönskning till Håkan Juholt.
              Det är helt uppenbart att han har väldigt mycket att göra.
            </seg>
          </u>
          <note type="speaker" n="bd0ae290">
            Anf. 141 MATTIAS JONSSON (S) replik:
          </note>
          <u who="mattias_jonsson_1e696e" xml:id="i-689695edff5a74d2-2" n="3728fe1a">
            <seg n="c4e9c66e">
              Fru talman! Beatrice Ask stod i talarstolen och sade: Jag är
              inte rätt person att svara på frågan så som läget är just nu när
              det gäller det förslag som ligger ute. Om inte ministern är rätt
              person att svara på frågan får vi i oppositionen faktiskt fråga
              er som sitter i riksdagen hur ni anser att vi ska hantera frågan
              och om vi kan få en majoritet i kammaren som jag var inne på tidigare.
              Det anser vi är rätt.
            </seg>
            <seg n="1ef7b056">
              Jag tror att man vanligtvis ska vara försiktig med att använda
              sig av ett utskottsinitiativ. Men när vi har delegerat den här
              frågan till regeringen för att den faktiskt ska kunna fatta beslut
              är det också en skyldighet från vår sida att agera om vi ser att
              det finns en möjlighet att göra det. Den möjligheten finns.
            </seg>
            <seg n="616dc8cb">
              Det var så här tidigare också när det gällde vem som var ute
              och sade vad. En alliansföreträdare var faktiskt ute i medierna
              lokalt. Det bästa vore, påstår alliansföreträdaren, om Hässleholm
              och Kristianstad agerade gemensamt och framförde värdet av att
              båda tingsrätterna fanns kvar. Det säger alliansföreträdaren,
              att agera gemensamt. Varför agerar inte alliansföreträdarna i
              riksdagen för att se till att stoppa de föreslagna nedläggningarna
              av de här fyra tingsrätterna? Det undrar jag.
            </seg>
          </u>
          <note type="speaker" n="ae00b059">
            Anf. 142 JOHAN LINANDER (C) replik:
          </note>
          <u who="johan_linander_6c27ef" xml:id="i-b3054869f6c5986c-0" n="e701077f">
            <seg n="5bc47e86">
              Fru talman! Det är uppenbart att Socialdemokraternas talesperson
              i de här frågorna, Mattias Jonsson, inte har förstått skillnaden
              mellan att som politiker och som parti tycka och uttrycka saker
              å ena sidan och å andra sidan begära att riksdagen ska fatta beslut
              i frågan i det här läget, innan det ens finns ett förslag att
              ta ställning till. Det är klart att vi som politiker, vilket jag
              har gjort du har till och med redan återgett vad jag har sagt
              kan tycka i både den ena och den andra frågan. Det har vi all
              rätt att göra. Men det är en helt annan sak än om riksdagen ska
              fatta beslut. Det är en helt annan sak att kräva att regeringen
              eller justitieministern ska uttala en ståndpunkt i en fråga som
              ännu inte har kommit på regeringens bord. Skulle justitieministern
              göra det hade ni varit snabba. Då hade det blivit en KU-anmälan
              för ministerstyre direkt. Den skillnaden måste man kunna se.
            </seg>
            <seg n="e2ed2d59">
              Jag ställde ett antal frågor i mitt anförande. Mattias Jonssons
              anförande gick ju ut på att Socialdemokraterna tidigare lade ned
              sisådär 4045 tingsrätter för att de var för små. Det behövdes,
              men de här fyra ska absolut inte läggas ned, för de är inte så
              små. Det stämmer ju inte. Jag kan ta Skåne som exempel eftersom
              jag är skåning. Trelleborgs tingsrätt lade ni ned. Den domsagan
              var större än vad Hässleholms domsaga är nu. Varför var det då
              rätt att lägga ned Trelleborgs tingsrätt? Varför tyckte ni att
              det höjde kvaliteten? Det behövdes verkligen, det var absolut
              nödvändigt, trots att den var större än Hässleholms tingsrätt
              är nu.
            </seg>
          </u>
          <note type="speaker" n="7a0c32b6">
            Anf. 143 MATTIAS JONSSON (S) replik:
          </note>
          <u who="mattias_jonsson_1e696e" xml:id="i-689695edff5a74d2-3" n="3728fe1a">
            <seg n="0be64df9">
              Fru talman! Under den tid som vi hade regeringsmakten motionerade
              Alliansen 2003, 2004 och 2005 tror jag att det var om att den
              här typen av frågor som riksdagen har fattat beslut om att delegera
              till regeringen ska hanteras så att riksdagen får tycka till om
              det är så att man ska göra förändringar i domstolsorganisationen.
              Det var ett återkommande motionerande. Nu när vi har tagit ett
              initiativ för att låta riksdagen ge sitt besked och skapa en uppfattning
              i den här frågan är det inte intressant att ställa sig bakom.
            </seg>
            <seg n="f3939079">
              Jag kan notera, Johan Linander, att du också har varit ute och
              varit kritisk till nedläggning av de här föreslagna tingsrätterna.
              Jag förstår inte, som jag också nämnde i mitt anförande, det här
              dubbelspelet. Vi sade när vi var i regeringsställning att vi tog
              ett helhetsgrepp. Vi gjorde stora förändringar. Det var rejäla
              neddragningar. Vi ansåg att de var väl avvägda, att de var behövliga
              och att de var viktiga. Ni var emot de förändringarna. Sedan kom
              ni till regeringsmakten och gjorde ytterligare förändringar. Men
              vi sade när vi hade gjort våra förändringar: Det räcker nu. Vi
              behöver inte göra fler. Den linjen har vi hållit därefter. Vi
              fortsätter att hålla den. Det är inga fram och tillbakasvängningar
              utan här håller vi det vi sade när vi gjorde de stora förändringarna.
              Det är precis samma linje.
            </seg>
          </u>
          <note type="speaker" n="52291ad4">
            Anf. 144 JOHAN LINANDER (C) replik:
          </note>
          <u who="johan_linander_6c27ef" xml:id="i-b3054869f6c5986c-1" n="e701077f">
            <seg n="506a6cd4">
              Fru talman! Det verkar vara svårt att få fram kommunikationen
              här. Det är självklart att jag har varit ute och tyckt till i
              tingsrättsfrågan. Det har jag gjort under nio år som riksdagsledamot.
              Jag har varit med och kritiserat Socialdemokraternas nedläggningar
              av tingsrätt efter tingsrätt. Jag står kvar vid Centerpartiets
              politik, den decentraliserade politiken att det är viktigt att
              ha samhällsservice nära medborgarna, inklusive rättsväsendet.
            </seg>
            <seg n="a5ce61a1">
              Vi kan till exempel se på polisstationerna. Under Socialdemokraternas
              tid lades polisstation efter polisstation ned. Nu ökar antalet
              polisstationer när Alliansen styr. Men det var ett sidospår.
            </seg>
            <seg n="bb93a58d">
              Det är klart att regeringen ska återkomma till riksdagen med
              förslag om tingsrätterna. Så har det ju varit hur länge som helst.
              Ska förändringar i domstolsorganisationen göras kommer man till
              riksdagen, även om man inte behöver, genom en skrivelse. Den skrivelsen
              kan riksdagsledamöterna motionera på. Det blir ett betänkande
              i justitieutskottet som sedan debatteras här i kammaren. Det är
              precis den ordningen vi säger här att vi vill ha men som ni inte
              godtar längre. Ni har ju inte väntat på att det finns ett förslag
              att debattera.
            </seg>
            <seg n="64934425">
              Det ni vill göra är att styra en myndighet att inte lägga fram
              det förslag som de har tänkt. Ni vill göra det som en minister
              inte skulle få göra, för då är det ministerstyre. Det vill ni
              att riksdagen ska göra i stället. Vad ska man kalla det? Riksdagsstyre
              av myndigheterna. Men vi kan inte KU-anmäla er för det.
            </seg>
            <seg n="b955d6fa">
              Förklara så att eventuella tittare eller lyssnare, eller jag
              till exempel, kan förstå varför det var rätt att 2005 lägga ned
              den större Trelleborgs tingsrätt, för det säger ni. Fortfarande
              säger du det. Det var då rätt att lägga ned den tingsrätten. Men
              nu skulle det vara fel att lägga ned Hässleholms mindre tingsrätt.
              Jag vill inte lägga ned Hässleholms tingsrätt heller, men förklara
              varför ni har ändrat ståndpunkt!
            </seg>
          </u>
          <note type="speaker" n="477b4e5e">
            Anf. 145 MATTIAS JONSSON (S) replik:
          </note>
          <u who="mattias_jonsson_1e696e" xml:id="i-689695edff5a74d2-4" n="3728fe1a">
            <seg n="41d3f8b6">
              Fru talman! Det har påståtts att vi med det här utskottsinitiativet
              hindrar Domstolsverket att lägga fram förslag till regeringen.
              Det stämmer inte. Det är helt fel. Vi lägger fram ett utskottsinitiativ
              för att tala om hur riksdagen anser att regeringen ska agera om
              det färdiga förslaget innebär nedläggningar av ytterligare tingsrätter.
              Det hindrar inte på något sätt Domstolsverket från att lägga fram
              förslag. Så är det inte.
            </seg>
            <seg n="f320181f">
              Det som gör mig förvånad över retoriken är att det hela tiden
              är en diskussion om formalia i fråga om utskottsinitiativet, men
              det finns ingen som säger något om uppfattningen att tingsrätterna
              ska finnas kvar eller om de ska läggas ned förutom tidigare diskussioner.
            </seg>
            <seg n="0f84feb6">
              Det finns ett förslag från Domstolsverket, och det är ute på
              remiss. Hur förslaget exakt kommer att se ut när det hamnar på
              regeringens bord vet vi inte. Men vi vill att riksdagen ska tala
              om sin uppfattning om regeringen får ett färdigt förslag där det
              föreslås ytterligare nedläggningar av tingsrätter. Jag tycker
              att ni kan ställa er bakom detta och inte gömma er bakom formalia
              för att sedan lokalt på orterna säga att ni är emot nedläggningar
              av ytterligare tingsrätter. Det rimmar illa.
            </seg>
          </u>
          <note type="speaker" n="e638aa30">
            Anf. 146 MARIA FERM (MP):
          </note>
          <u who="maria_ferm_5a996c" xml:id="i-6aef07addbf1ba2e-0" n="d64fa926">
            <seg n="b11eb71d">
              Fru talman! Riksdagen är den yttersta beslutsfattaren i landet
              och har i princip rätt att fatta beslut om alla olika saker och
              i alla typer av ärenden. Det finns vissa undantag såsom myndighetsutövning
              mot enskild med mera, men principen är att riksdagen är den yttersta
              beslutsfattaren. Ett exempel på detta är utskottens möjlighet
              att ta egna initiativ i viktiga frågor enligt 3 kap. 7 § i riksdagsordningen.
              Det är en möjlighet som har använts när viktiga frågor har stått
              på spel eller när regeringen av olika skäl inte har kunnat agera.
              Ett annat exempel är den enskilde ledamotens rätt att motionera
              under allmänna motionstiden eller med anledning av en proposition,
              för att på så sätt driva politiken i en viss riktning.
            </seg>
            <seg n="8fc1ea3a">
              Under riksdagsåret 2005/06 medförde detta bland annat att en
              majoritet i riksdagen fattade beslut om ändringar i skollagen
              för ökad frihet för vissa förskoleverksamheter. Det är något som
              visar att riksdagen kan utöva egen makt.
            </seg>
            <seg n="51d90aa2">
              Justitieutskottets majoritet har nu tagit initiativ till ett
              tillkännagivande till regeringen om att förändringar av tingsrättsorganisationen
              inte får innebära nedläggningar av fler domstolar. Jag yrkar bifall
              till utskottets förslag till beslut.
            </seg>
            <seg n="5e367ff2">
              Under åren 19992007 skedde omfattande nedläggningar av tingsrätter
              i Sverige, och antalet minskade från 96 till 55. Statskontoret
              påpekar i rapporten Sammanslagna tingsrätter En utvärdering att
              övervägande skäl talar för att nedläggningarna fått de effekter
              riksdagen och regeringen har avsett. Därefter har beslut fattats
              om att fler nedläggningar inte ska ske i Norrland. Ändå har ytterligare
              tingsrätter lagts ned.
            </seg>
            <seg n="8814766c">
              Antalet tingsrätter har således minskat från 96 till 55. Därefter
              har antalet förvaltningsdomstolar kraftigt minskat, vilket har
              medfört att enskilda parter i exempelvis mål om tvångsomhändertagande
              har fått avsevärt mycket längre att resa än vad som förr var fallet.
              Enskildas avstånd från domstolarna har ökat.
            </seg>
            <seg n="060b5279">
              Domstolsverket har nu på eget initiativ börjat utreda en sammanslagning
              av Eksjö och Jönköpings tingsrätter, Hässleholms och Kristianstads
              tingsrätter, Mora och Falu tingsrätter samt Norrtälje och Attunda
              tingsrätter. Domstolsverket anför som huvudsakliga skäl effektiviseringsskäl
              och till viss del arbetsmiljöskäl. Utredningen har skickats på
              remiss av verket. Om förslagen genomförs kommer de att medföra
              att det i hela Dalarna finns bara en tingsrätt, att det i Jönköpings
              län finns bara en tingsrätt, att det i norra Storstockholm finns
              två tingsrätter och att det i norra Skåne finns bara en tingsrätt.
            </seg>
            <seg n="5ec6044d">
              Om Mora tingsrätt läggs ned får detta en väsentlig innebörd för
              hela Dalarna och särskilt boende i norra Dalarna. Om Norrtälje
              tingsrätt läggs ned innebär detta att hela norra Helsingforss
              län hänvisas till en enda tingsrätt. I min egen region blir innebörden
              att det i hela före detta Kristianstads län finns bara en enda
              tingsrätt. Avstånden till domstolar ökar som sagt väsentligt,
              vilket innebär att allt från parters tillgång till domstolar till
              elevers möjligheter till studiebesök och allmänhetens möjligheter
              till kunskap om rättsväsendet, och hur det faktiskt fungerar,
              kraftigt försämras.
            </seg>
            <seg n="72039405">
              På samma sätt som det kan finnas ett egenvärde i att ha många
              förtroendevalda i en kommun eller ett landsting för att öka befolkningens
              förtroende för systemet, kan det finnas ett behov av att enskilda
              ska veta var deras domstol finns, var de kan få sin rättvisa.
              Det får inte bli så att rättvisan och domstolen blir något illusoriskt,
              något förbehållet välutbildade jurister i storstäder. Sveriges
              domstolar finns till för landets befolkning.
            </seg>
            <seg n="5d7b5973">
              Jag vill avsluta mitt anförande med att säga att det är positivt
              att vara med och skicka ett budskap om att stoppa nedläggningen
              av fler tingsrätter i Sverige. Om det är så att Mora tingsrätt
              har en sårbar arbetssituation med befintlig bemanning se då till
              att ändra bemanningen. Brist på arbete finns ju enligt Domstolsverkets
              statistik över inkomna och avgjorda mål inte. Jag är stolt över
              att kunna bidra till att stoppa nedläggningen av fler tingsrätter.
            </seg>
          </u>
          <note n="2df47398">
            I detta anförande instämde Kerstin Haglö, Mattias Jonsson och
            Elin Lundgren (alla S) samt Lena Olsson (V).
          </note>
          <note type="speaker" n="f170b517">
            Anf. 147 JOHAN LINANDER (C) replik:
          </note>
          <u who="johan_linander_6c27ef" xml:id="i-b3054869f6c5986c-2" n="e701077f">
            <seg n="21937eb8">
              Fru talman! Jag hade inte tänkt att begära replik på Maria Ferms
              anförande, men eftersom jag inte fick något som helst svar från
              Mattias Jonsson på mina frågor tänkte jag ställa dem till Maria
              Ferm också.
            </seg>
            <seg n="9a5545e7">
              Först tänkte jag ge en bild av tingsrättsnedläggningarna. Du
              nämnde tidsspannet 19992007. Jag lät riksdagens utredningstjänst
              ta fram en lista på alla tingsrätter som har lagts ned. Jag ska
              inte läsa upp alla, men jag kan nämna att 2007 lades två tingsrätter
              ned. Det hände faktiskt lite. År 2006 lades en tingsrätt ned,
              och år 2005 var det 13 tingsrätter. Det här var bara för att få
              en bild av hur det såg ut innan Alliansen tog över och efter.
            </seg>
            <seg n="62ba7667">
              Låt mig gå över till frågan. Eftersom Maria Ferm också representerar
              Skåne, Malmö valkrets, tänkte jag att vi kunde prata lite om de
              skånska tingsrätterna. Från Centerpartiets sida har vi motsatt
              oss nedläggningen av till exempel Trelleborgs tingsrätt. Vi menar
              att det blev betydligt sämre tillgänglighet för medborgarna. Det
              har inte ökat effektiviteten att tvinga trelleborgarna att åka
              till Ystad. Det var en centraliseringsiver som den socialdemokratiska
              regeringen stödd av Miljöpartiet och Vänsterpartiet stod för.
            </seg>
            <seg n="0830a50e">
              Trelleborgs domsaga har fler invånare än vad nuvarande Hässleholms
              domsaga har. Då var argumentet att Trelleborgs tingsrätt var för
              liten. De argumenten använde Miljöpartiet också. Men de gäller
              tydligen inte nu. Kan du förklara skillnaden eller vad som har
              hänt däremellan, varför tingsrätten då var för liten för att fungera
              men att i dag är en mindre tingsrätt, en domsaga med färre invånare,
              stor nog, enligt er syn och vår syn, att fungera på ett effektivt
              sätt?
            </seg>
          </u>
          <note type="speaker" n="9ac150fd">
            Anf. 148 MARIA FERM (MP) replik:
          </note>
          <u who="maria_ferm_5a996c" xml:id="i-6aef07addbf1ba2e-1" n="d64fa926">
            <seg n="9113139e">
              Fru talman! Jag noterar att Johan Linander bara pratar om och
              kritiserar nedläggningar av tidigare tingsrätter. Det är nedläggningar
              som är genomförda, men det är ingenting som säger att vi ska lägga
              ned fler. Någonstans måste det finnas en bortre gräns för hur
              många tingsrätter som kan läggas ned. Det här är en så pass tydlig
              gräns. Annars blir det för stora avstånd, och den lokala förankringen
              kommer att gå förlorad.
            </seg>
            <seg n="d067d063">
              Det är symtomatiskt för hela debatten att det är många diskussioner
              om tidigare nedläggningar snarare än om dagens sakfråga. Det stämmer
              att det har skett många nedläggningar tidigare, och nu vill vi
              förhindra att ännu fler läggs ned. Vad jag kan se finns ingen
              från Alliansen som över huvud taget uttrycker att man är emot
              att fler tingsrätter läggs ned. Det är lätt att säga att man är
              motståndare i lokala medier, men det är otroligt svårt att säga
              det i riksdagen.
            </seg>
            <seg n="2e11b8ae">
              Jag tycker att det är märkligt om man inte kan rösta för ett
              utskottsinitiativ där man skickar ett budskap om att riksdagen
              inte vill att fler tingsrätter ska läggas ned men samtidigt kan
              säga det i lokala medier.
            </seg>
            <seg n="44a0e3be">
              Jag har funderat på om det är så att man inte vill göra det för
              att man är rädd att det skulle se lite hycklande ut om man sedan
              röstar för ett förslag om att lägga ned tingsrätterna när det
              väl kommer hit till riksdagen.
            </seg>
          </u>
          <note type="speaker" n="f1ff5067">
            Anf. 149 JOHAN LINANDER (C) replik:
          </note>
          <u who="johan_linander_6c27ef" xml:id="i-b3054869f6c5986c-3" n="e701077f">
            <seg n="3ad671b4">
              Fru talman! Maria Ferm kan nog läsa i protokollet sedan, men
              jag kan säga det en gång till: Från Centerpartiets sida har vi
              inga som helst problem att säga att vi står fast vid den politik
              vi har drivit ända sedan tingsrättsslakten påbörjades 1999. Vi
              vill ha ett decentraliserat rättsväsen, inklusive Domstolsverket.
              Det är inga problem för mig att säga det; det har jag gjort många
              gånger i denna kammare.
            </seg>
            <seg n="ef1e3851">
              Man måste dock kunna se skillnaden mellan att vi som partier
              och politiker säger och tycker saker, vilket är en sak, och att
              riksdagen fattar beslut. Då har riksdagen nämligen sagt att det
              ska vara på ett visst sätt innan det ens finns ett förslag att
              ta ställning till. Det är en mycket märklig ordning ni nu inför
              i och med detta.
            </seg>
            <seg n="aa0386a4">
              Sedan måste jag konstatera att Maria Ferm inte kan svara. Jag
              går tillbaka till gamla beslut och vad ni har sagt i tidigare
              debatter för att försöka få fram någon slags stringens i politiken.
              Vad är det som gör att en sak var rätt då men inte är det nu?
              Vad är det som har hänt under tiden? Jag har inte fått något svar
              från Mattias Jonsson, och jag har inte fått något svar från Maria
              Ferm heller. Hon har dock en replikchans till.
            </seg>
            <seg n="bc5e4e0c">
              Jag skulle också vilja ta upp det du sade om en tingsrätt i varje
              län, Maria Ferm. Jag håller med om att det var ett väldigt fyrkantigt
              sätt att se på rättsväsendet, men det var precis det ni höll på
              med 19992006. Man lade ned varenda tingsrätt i Värmland förutom
              en, och man lade ned varenda tingsrätt i Blekinge förutom en.
              I Västmanland lade man ned varenda tingsrätt förutom en, och så
              vidare.
            </seg>
            <seg n="90aa53d9">
              Det är dock lätt att nu stå i opposition och tycka något helt
              annat. Jag är i varje fall glad att vi står fast vid den politik
              vi har drivit hela tiden. Det känns tryggast så.
            </seg>
          </u>
          <note type="speaker" n="fd29dc41">
            Anf. 150 MARIA FERM (MP) replik:
          </note>
          <u who="maria_ferm_5a996c" xml:id="i-6aef07addbf1ba2e-2" n="d64fa926">
            <seg n="bbc549b8">
              Fru talman! Jag förstår att du mycket hellre vill diskutera tidigare
              nedläggningar av tingsrätter än det faktum att det finns förslag
              om att fler ska läggas ned, Johan Linander.
            </seg>
            <seg n="1f4a24f5">
              Jag har hört flera gånger i denna debatt att det inte finns något
              förslag. Det finns faktiskt ett förslag från Domstolsverket som
              är ute och remissbehandlas. Det finns heller ingenting som säger
              att vi från riksdagen inte skulle kunna uttala oss om att vi inte
              vill att fler tingsrätter ska läggas ned. Skulle det vara så att
              vi inte kunde göra det skulle vi inte heller ha denna debatt.
              Vi skulle inte ha den möjligheten.
            </seg>
            <seg n="47d7b009">
              Även om ni har diskuterat mycket formalia tycker jag att kritiken
              har varit väldigt svag. Den handlar om att vi kanske borde avvakta,
              vilket jag har hört från Moderaternas håll, eller att man ska
              behandla detta varsamt och eftersträva en stor enighet. Det kan
              vi absolut tycka, men när man säger att man inte borde göra detta
              eftersom vi borde eftersträva en stor enighet innebär det att
              det finns en oenighet i sakfrågan. Annars skulle det väl inte
              vara något problem. Ett utskottsinitiativ kräver en stor enighet.
              Om det är så att vi är eniga i frågan borde ni inte heller vara
              emot utskottsinitiativet.
            </seg>
            <seg n="54ada22b">
              Å andra sidan har det kommit fram kritik om att detta kanske
              inte är en tillräckligt stor fråga. Det tycker jag också är ganska
              märkligt när ni har varit ute i lokala medier och just visat att
              det är en jätteviktig fråga och att det är viktigt att vi inte
              lägger ned tingsrätter. Sedan lyckas ni inte göra något så enkelt
              som att skicka ett budskap till regeringen i frågan.
            </seg>
            <seg n="6aa38c95">
              Ni har också jämfört detta med ministerstyre, till exempel. Vi
              är dock inte ministrar. Vi är riksdagsledamöter. Vi har all möjlighet
              att ta detta initiativ, men ni väljer medvetet att inte göra det.
              Det tycker jag är beklagligt, och jag hoppas ändå att det går
              igenom i riksdagen.
            </seg>
            <seg n="5e559673">
              (Applåder)
            </seg>
          </u>
          <note type="speaker" n="10fcdaac">
            Anf. 151 KENT EKEROTH (SD):
          </note>
          <u who="kent_ekeroth_fa6033" xml:id="i-31eb10bd25b7f7af-0" n="ac35fe28">
            <seg n="96d3bd27">
              Fru talman! Jag ska verkligen inte vara långrandig. Vi har väl
              hört det mesta vid det här laget.
            </seg>
            <seg n="0763e7b0">
              Vi ställer oss bakom betänkandet som det ser ut, och vi menar
              att tingsrätterna ska vara kvar i nuvarande form. Sedan får vi
              se vad det blir för förslag från Domstolsverket. Blir det inget
              sådant förslag är det bra, och blir det ett sådant förslag tycker
              jag att det kan vara bra att skicka signalen redan nu att vi inte
              vill att några nya tingsrätter ska läggas ned.
            </seg>
          </u>
          <note type="speaker" n="64e4444b">
            Anf. 152 LENA OLSSON (V):
          </note>
          <u who="lena_olsson_fc0610" xml:id="i-4352662bf797e728-0" n="1d06d91a">
            <seg n="470e4d93">
              Fru talman! Som siste man på talarlistan är det väldigt intressant
              att lyssna på debatten om vad vi får och inte får när det gäller
              utskottsinitiativet, som man ser som en formsak.
            </seg>
            <seg n="f12babb1">
              Jag läste en artikel, Värna Mora tingsrätt, som jag i stort sett
              kan ställa mig bakom. Där kommer det upp vad denna fråga handlar
              om: Vad tycker man i sak om detta? Här i riksdagen får vi inget
              svar på den frågan i dag, konstigt nog. I medierna har vi dock
              fått svar om vad man tycker i sakfrågan. Jag betraktar mig själv
              som lika mycket politiker i medierna som här i riksdagen, och
              jag vill faktiskt ha svar på frågan: Får vi inte ta detta initiativ?
              Den frågan vill jag ställa till Alliansen.
            </seg>
            <seg n="081efc30">
              När man tittar på utskottets övervägande ser man att det längst
              ned, sammanfattningsvis, står vad vi i majoriteten tycker. Sedan
              finns det en reservation där man kör mycket formalia. Sammanfattningsvis,
              avslutar man i reservationen, anser vi att riksdagen bör avslå
              förslaget. Det sitter ju ihop. Ni säger att detta är en formsak,
              men ni säger ingenting i sakfrågan.
            </seg>
            <seg n="29bdcb5e">
              Jag har också hört från talarstolen att det var en reformering
              av tingsrätterna. Under min tid här i riksdagen under förra mandatperioden
              hade vi dock 21 länsrätter som blev 12 förvaltningsrätter. Det
              har jag inte hört att ni har kommenterat så mycket. Johan Linander
              hakar upp sig på att man gjorde en reformering av tingsrätterna.
              Det är väl ingen ursäkt för att inte nu ta detta initiativ och
              säga: Stopp, nu går vi inte längre. Nu är det nog; nu har vi lagt
              ned nog.
            </seg>
            <seg n="ab9263da">
              Det är inget förslag, säger man. Men Domstolsverket har faktiskt
              ett förslag ute. Det är ett förslag. Jag förstår inte hur ni resonerar
              över huvud taget. Som sagt, frågan är: Får vi göra detta? I riksdagen
              måste man väl kunna ta initiativ. Det är ju här politiken ska
              bedrivas. Verkligheten förändras, dessutom. Gör alltså inte detta
              bara till en formfråga, utan stå för sakfrågan om ni gör det även
              i medierna!
            </seg>
            <seg n="6eaa4aef">
              När det gäller att myndigheter ska vara självständiga har jag
              haft många olika debatter i denna kammare för att få myndigheter
              att samverka så att vi ska ha någon slags service på landsbygden.
              Detta är ytterligare ett steg mot att vi på landsbygden snart
              kommer att bo i våra bilar. Vi ska nämligen åka hur långt som
              helst för att träffa till exempel Försäkringskassan, där det också
              är förändringar på gång. Det blir medborgarna som får sitta och
              betala sina resor för att ha kontakt med myndigheterna.
            </seg>
            <seg n="d6efc9e0">
              Detta initiativ går ut på att det nu får vara nog. Vi måste sätta
              ned fötterna. Landsbygdens befolkning behöver också service. Att
              styra sina myndigheter kan man visst göra utan att för den skull
              bedriva ministerstyre och så vidare. Det kan man göra genom regleringsbrev
              etcetera.
            </seg>
            <seg n="f16de115">
              Jag vill också påminna om att revisorerna har kritiserat regeringen
              för dess dåliga styrning av sina myndigheter.
            </seg>
            <seg n="05e70e11">
              Frågorna kvarstår: Får vi tycka i den här frågan? Också sakfrågan
              kvarstår. Läs i utskottsbetänkandets sammanfattning vad majoriteten
              tycker, och läs er sista mening!
            </seg>
          </u>
          <note n="059743d5">
            Jag yrkar bifall till förslaget till beslut i betänkandet och
            avslag på reservationen.
          </note>
          <note n="fc6f3393">
            I detta anförande instämde Kerstin Haglö och Mattias Jonsson
            (båda S) samt Maria Ferm (MP).
          </note>
          <note type="speaker" n="b3163494">
            Anf. 153 JOHAN PEHRSON (FP) replik:
          </note>
          <u who="johan_pehrson_35cd8a" xml:id="i-3d244b613d0f1ce0-1" n="3c0b4b5f">
            <seg n="96cd5368">
              Fru talman! Ja, det går jättebra att Lena Olsson tar utskottsinitiativ.
              Hon kan ta 200 olika utskottsinitiativ. Det finns alla möjliga
              saker som myndigheter hittar på som vi bör utreda och kontrollera.
            </seg>
            <seg n="9ddee7b7">
              Vi kan ju stå här hela nätterna och debattera. Känns det bra
              för dig ställer jag upp. Men vi kanske kan be några andra att
              göra det, för det finns annat här i livet än detta. Och det finns
              ju inget färdigt förslag.
            </seg>
            <seg n="435514ac">
              Jag tillhör dem som på fullt allvar menar att Domstolsverket
              och andra myndigheter har ett löpande uppdrag att se över sin
              verksamhet. De lägger fram den här promemorian, och jag kan säga
              att jag tycker att den har klara brister och att deras förslag
              verkar konstigt. Men man måste åtminstone ha respekt för och lyssna
              på andra. Det kan ju komma fram intressanta fakta som inte du
              och jag har, eller hur? Därför tycker jag att det är viktigt att
              man följer den ordningen. Sedan kan det ändå landa i att vi i
              den här riksdagen kommer fram till att vi absolut inte ska lägga
              ned till exempel Mora tingsrätt. Det verkar dumt. Jag delar den
              uppfattningen. Du undrade om jag inte kunde säga det, och det
              kan jag väl göra. Men så fort det tas ett initiativ och en myndighet
              som vi är överens om ska vara självstyrande ska utreda något,
              måste man åtminstone låta dem få jobba. Sedan kan man tycka och
              kommentera saker. Men att agera och stoppa varje gång det är något
              som vi initialt inte tycker verkar vettigt är en väldigt udda
              arbetsordning för Sveriges parlament. Det ställer liksom hela
              vår förvaltningstradition på ända.
            </seg>
            <seg n="9cef8cc1">
              Det här sker bara för att du har möjlighet, därför att du har
              så otroligt bra handlag med Sverigedemokraterna. Ni vill förena
              er med Miljöpartiet och sossarna i detta sätt att stifta lagar,
              utveckla våra myndigheter och förbättra Sverige. Jag tycker bara
              att det är ett förvånande sätt. Du får gärna redovisa vilka nästa
              utskottsinitiativ är som du tänker ta med Sverigedemokraterna
              och varför.
            </seg>
          </u>
          <note type="speaker" n="9de21e15">
            Anf. 154 LENA OLSSON (V) replik:
          </note>
          <u who="lena_olsson_fc0610" xml:id="i-4352662bf797e728-1" n="1d06d91a">
            <seg n="ab139b6b">
              Fru talman! Jag hör att Johan Pehrson är väldigt upprörd och
              överdriver lite. Han kan stå här hela natten, och vi kan ta 200
              utskottsinitiativ. Nu har vi tagit ett, som jag har varit med
              om under min tid. När ska vi i oppositionen få tycka till om saker
              och ting som riksdagsledamöter?
            </seg>
            <seg n="d134b9df">
              Det här ligger inom justitieutskottets område. Det är Domstolsverket
              som har skickat ut ett förslag som är ett förslag. Sedan har du
              synpunkter på det, och det var väl rätt okej synpunkter. Men läs
              sista meningen i majoritetens text i utskottsbetänkandet, för
              det är ju precis det ni avslår, Johan Pehrson.
            </seg>
            <seg n="17d7654a">
              Jag tycker att det är ganska raljant. Det låter precis som om
              vi skulle ha tagit hundratals utskottsinitiativ. Så är det ju
              inte. För oss är den här frågan väldigt angelägen.
            </seg>
            <seg n="ad6ca516">
              Jag har inte varit ute i pressen, som en del alliansföreträdare,
              och tyckt i sakfrågan. Jag har fått frågan på senare tid och har
              då sagt vad jag tycker i sakfrågan. I pressen vågar vi diskutera
              sakfrågan, men när vi kommer till Sveriges parlament får vi inte
              tycka i frågan. Det är en väldigt konstig ordning.
            </seg>
          </u>
          <note type="speaker" n="399a1d1b">
            Anf. 155 JOHAN PEHRSON (FP) replik:
          </note>
          <u who="johan_pehrson_35cd8a" xml:id="i-3d244b613d0f1ce0-2" n="3c0b4b5f">
            <seg n="14cadc9b">
              Fru talman! Vi får ju tycka saker hela tiden. Jag har uppfattat
              att Lena Olsson har åsikter oavbrutet. Jag har hela tiden hört
              henne tycka saker i riksdagen, så det är väl inga problem. Men
              frågan är bara om man ska ta ett utskottsinitiativ för ett förslag
              som ännu inte är levererat. Eller upplever Lena Olsson att förslaget
              har skickats till justitieutskottet för att vi ska ta tag i det
              nu? I så fall har brevet gått fel. Men det har ju inte kommit
              något sådant brev.
            </seg>
            <seg n="412d1bc9">
              Detta är ute på remiss till andra myndigheter. Sedan kanske de
              lägger fram ett förslag till regeringen som sedan ska fatta ett
              beslut. Då blir det verkligen politik. Om det skulle bli ett förslag
              från regeringen tycker jag verkligen att det ska hit och debatteras.
            </seg>
            <seg n="5440253f">
              Vad gäller Mora tingsrätt kan vi stå sida vid sida och säga att
              förslaget verkar knasigt. Det är väl inte så svårt. Men för den
              skull kan man inte ta ett utskottsinitiativ.
            </seg>
            <seg n="ec15ec6c">
              Arbetsmiljöverket, Jordbruksverket, Trafikverket och alla möjliga
              myndigheter har utredningar som är ute på remiss. Men ska det
              bli utskottsinitiativ av allt detta så fort vi tycker något?
            </seg>
            <seg n="8bc15660">
              Det här handlar om att Vänsterpartiet och Sverigedemokraterna
              har funnit varandra med ledsagare från Miljöpartiet och Socialdemokraterna.
              Ni tillsammans tycker att det här är så viktigt och har då landat
              på att ni ska ge ett nålstick här. Gör det, men om ni ska fortsätta
              med det är det ett kraftfullt brott mot svensk förvaltningstradition.
              Jag menar att det är ett tveksamt sätt att använda möjligheten
              till utskottsinitiativ, åtminstone om man ser det historiskt.
            </seg>
          </u>
          <note type="speaker" n="6e860863">
            Anf. 156 LENA OLSSON (V) replik:
          </note>
          <u who="lena_olsson_fc0610" xml:id="i-4352662bf797e728-2" n="1d06d91a">
            <seg n="b1b9df48">
              Fru talman! Jag hör vad Johan Pehrson säger, och jag skulle inte
              tillåta mig själv att falla så lågt som att påstå att vi står
              här och begår brott, som Johan Pehrson gör. Vi har tagit ett utskottsinitiativ,
              därför att vi tycker att vi ska värna de tingsrätter som vi har
              kvar i dag, att de ska få vara kvar.
            </seg>
            <seg n="a3b324c6">
              Du har ju lite samma åsikt. Det borde inte vara ett så stort
              problem för dig att stödja förslaget i betänkandet, så jag förstår
              faktiskt inte vad du snackar om.
            </seg>
          </u>
          <note type="speaker" n="296473f0">
            Anf. 157 KRISTER HAMMARBERGH (M) replik:
          </note>
          <u who="krister_hammarbergh_57af36" xml:id="i-e7998b53fd9369b6-3" n="e5351be6">
            <seg n="2606fddb">
              Fru talman! Jag ska bara korrigera Lena Olsson. Hon har varit
              med och tagit utskottsinitiativ förut. Om hon hade läst de papper
              som hon har fått från utskottskansliet och från riksdagens utredningstjänst,
              som har gått igenom allt detta med utskottsinitiativ, hade hon
              sett att hon var med och tog initiativ också förra året. Och då
              gjordes det på det sätt som det normalt sett brukar göras. Jag
              redogjorde lite grann för det tidigare. En av punkterna är att
              snabbt kunna korrigera saker som har blivit fel. Men du var med.
            </seg>
            <seg n="5ef8d2ee">
              Jag är inte jätteförvånad, Lena Olsson, över att du tycker om
              det här. Att du och Sverigedemokraterna faller in i det här passar
              liksom in i bilden. Däremot har vi, om jag ska vara riktigt ärlig,
              blivit djupt bekymrade över Socialdemokraterna, eftersom det inte
              var ni som tog initiativet utan Socialdemokraterna. Det bekymrar
              oss.
            </seg>
            <seg n="e9e3bac2">
              Hela diskussionen som har varit i dag, där utskottsinitiativ
              jämförs med vad som skrivs på en insändarsida och vad som slängs
              in i lokala medier som Norrbottens-Kuriren, Ljusnan eller vad
              det nu skulle kunna vara för tidning, förvånar mig inte. Själva
              förvåningen var hur utskottsinitiativet såg ut när vi fick det
              till utskottet den 3 februari. Det såg faktiskt ut som en insändare
              och ingenting annat. Det såg inte ut som ett utskottsinitiativ.
              Som sagt, Håkan Juholt har mycket att göra.
            </seg>
            <seg n="b90c592e">
              Vi vill ta ansvar för Sveriges domstolsväsen, men vi har också
              respekt för riksdagens arbetsformer och för svensk konstitution.
              Och vi tycker att förändringar och praxisförändringar ska ske
              ganska brett.
            </seg>
            <seg n="17ff14a5">
              Mattias Jonsson medgav nu i slutet av sitt inlägg att det inte
              finns något färdigt förslag. Du har fortfarande hävdat motsatsen.
              Eller delar du Mattias Jonssons uppfattning?
            </seg>
            <seg n="54c3e655">
              Jag skulle också vilja att du kommenterar KU:s yttrande om varsamhet
              och politisk enighet, därför att ingen av er har velat göra det
              tidigare. Anser ni att konstitutionsutskottet har haft fel alla
              dessa år?
            </seg>
          </u>
          <note type="speaker" n="55aa67c8">
            Anf. 158 LENA OLSSON (V) replik:
          </note>
          <u who="lena_olsson_fc0610" xml:id="i-4352662bf797e728-3" n="1d06d91a">
            <seg n="c874fab8">
              Fru talman! För att ta det sista först ville väl inte KU alls
              yttra sig i den här frågan, om jag har förstått det rätt, utan
              det var vår kanslipersonal som skulle ta reda på det här den här
              gången. Och det är fullt okej. Vi får absolut ta det här initiativet.
            </seg>
            <seg n="47fac9ef">
              Sedan får jag väl be om ursäkt, Krister Hammarbergh, för att
              jag glömde det utskottsinitiativ som du tog upp. Nu blir det också
              fört till protokollet. Men det kanske var en gång då det passade
              Krister Hammarbergh väldigt bra. Vi tog det initiativet, och det
              var okej. Den ena gången passar det, den andra gången passar det
              inte.
            </seg>
            <seg n="50c88fa7">
              Vad Krister Hammarbergh vill para ihop oss med för folk är också
              olika från gång till gång. Jag tänker inte sänka mig till den
              nivån.
            </seg>
            <seg n="e2a61178">
              Krister Hammarbergh säger att Alliansen tar ansvar. Det gör vi
              i oppositionen också. Det har varit en stor reformering av tingsrätterna.
              Nu tycker vi att det är nog. Det är vi i vår fulla rätt att tala
              om i Sveriges riksdag.
            </seg>
            <seg n="bca881b5">
              Att alliansföreträdare hellre för sakfrågan i debatt i tidningarna
              och inte törs göra det i Sveriges riksdag är beklagligt.
            </seg>
            <seg n="caa03a9f">
              Det här är ett förslag från Domstolsverket.
            </seg>
          </u>
          <note type="speaker" n="7109405e">
            Anf. 159 KRISTER HAMMARBERGH (M) replik:
          </note>
          <u who="krister_hammarbergh_57af36" xml:id="i-e7998b53fd9369b6-4" n="e5351be6">
            <seg n="7e9b9207">
              Fru talman! Jag känner mig lite skolläraraktig när jag nu säger
              att det inte var en gång utan två gånger ni gick med på det hela.
              Det var också ett fall av politisk enighet, och det var något
              vi snabbt behövde korrigera.
            </seg>
            <seg n="837b6890">
              Det finns alla möjligheter att dryfta frågor i Sveriges riksdag.
              Frågeinstitutet är en sådan möjlighet. Man kan ställa skriftliga
              frågor, och vi kan ha interpellationsdebatt på interpellationsdebatt.
              Frågan har redan förekommit i flera interpellationsdebatter, och
              ministern har svarat.
            </seg>
            <seg n="15cf56b0">
              Det är ingen slump att ministern inte uttalar sig om ett pågående
              ärende som Domstolsverket har. Lena Olsson har en replik till,
              och jag undrar lite oroligt: Om Beatrice Ask uttalade sig skulle
              du då KU-anmäla henne eftersom du har möjlighet att göra det?
              Det vore bra att klarlägga det.
            </seg>
            <seg n="531cb928">
              Man ska dock inte jämföra interpellationer med utskottsinitiativ,
              för det är två olika saker.
            </seg>
            <seg n="9e671d0f">
              Det vi med en dåres envishet kommer att hävda tills vi har en
              stor och bred politisk överenskommelse är att vi ska följa KU:s
              yttranden om hur utskottsinitiativ ska användas. Det handlar inte
              om detta ärende, utan konstitutionsutskottet har gjort sådana
              yttranden sedan 1970 och framåt, senast 2006/07. Det står också
              i de papper du har fått, Lena Olsson. Det hade varit bra om du
              hade läst dem.
            </seg>
          </u>
          <note type="speaker" n="480422ed">
            Anf. 160 LENA OLSSON (V) replik:
          </note>
          <u who="lena_olsson_fc0610" xml:id="i-4352662bf797e728-4" n="1d06d91a">
            <seg n="f1aa5863">
              Fru talman! Jag påminner Krister Hammarbergh om att KU inte ville
              bereda detta ärende, utan man överlät åt kanslipersonalen att
              ta reda på hur detta skulle gå till eftersom det är ett område
              där vi får tycka. Det hör till vårt område i rättsväsendet. Domstolsverket
              hör till detta.
            </seg>
            <seg n="3ee7430f">
              Vi är i vår fulla rätt att ta ett initiativ och skicka en hälsning
              till regeringen att vi tycker att det är nog. Man har lagt ned
              tillräckligt många tingsrätter. Låt dem som finns vara kvar, och
              låt oss bland annat värna Mora tingsrätt. Tack för en bra artikel,
              Johan!
            </seg>
          </u>
          <note n="2e902ccd">
            Överläggningen var härmed avslutad.
          </note>
          <note n="4075530a">
            15 § Bordläggning
          </note>
          <note n="400508c9">
            Anmäldes och bordlades
          </note>
          <note n="5e6a30ad">
            16 § Anmälan om frågor för skriftliga svar
          </note>
          <note n="4cdad549">
            Anmäldes att följande frågor för skriftliga svar framställts
          </note>
          <note n="37c629d5">
            den 9 mars
          </note>
          <note n="6b4775bc">
            Maria Stenberg
          </note>
          <note n="92f88203">
            Wiwi-Anne Johansson
          </note>
          <note n="49fe4531">
            Peter Hultqvist
          </note>
          <note n="0d393691">
            Jens Holm
          </note>
          <note n="d31897dd">
            den 10 mars
          </note>
          <note n="94a46ca6">
            Gunvor G Ericson
          </note>
          <note n="8bca31d0">
            Frågorna redovisas i bilaga som fogats till riksdagens snabbprotokoll
            tisdagen den 15 mars.
          </note>
          <note n="9b60b722">
            17 § Kammaren åtskildes kl. 19.03.
          </note>
          <note n="15de927a">
            Förhandlingarna leddes
          </note>
          <note n="7f2c0fe6">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
