<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--121</head>
          <docDate when="2010-06-22">2010-06-22</docDate>
        </div>
      </front>
      <body>
        <div>
          <note n="cb641e6b">
            ﻿
          </note>
          <note n="e963c4fa">
            Riksdagens protokoll
          </note>
          <note n="aa5113c6">
            2010/11:121
          </note>
          <note type="date" n="78fdad0e">
            Onsdagen den 22 juni
          </note>
          <note n="b404161e">
            Kl. 09:00 - 15:43
          </note>
          <note n="b5ed719b">
            1 § Justering av protokoll
          </note>
          <note n="3d41ed4f">
            Justerades protokollet för den 16 juni.
          </note>
          <note n="e262e88d">
            2 § Meddelande om preliminär plan för kammarens sammanträden
          </note>
          <note n="18ab7e84">
            Förste vice talmannen meddelade att en preliminär plan för kammarens
            sammanträden hösten 2011 delats ut till riksdagens ledamöter.
          </note>
          <note n="ed171efc">
            3 § Anmälan om inkommen granskningsrapport från Riksrevisionen
          </note>
          <note n="4fd6bc78">
            Förste vice talmannen anmälde att följande granskningsrapport
            inkommit från Riksrevisionen:
          </note>
          <note n="96b0d217">
            4 § Hänvisning av ärenden till utskott
          </note>
          <note n="24ae7851">
            Föredrogs och hänvisades
          </note>
          <note n="c31f3f65">
            5 § Riktlinjer för den ekonomiska politiken och Redovisning av
            skatteutgifter
          </note>
          <note n="3f2cc441">
            Föredrogs
          </note>
          <note type="speaker" n="e60f3fdd">
            Anf. 1 TOMMY WAIDELICH (S):
          </note>
          <u who="tommy_waidelich_3ddf03" xml:id="i-6f6de6cd6ae18462-0" n="0d402c3b">
            <seg n="d1bbdb73">
              Fru talman! Det går bra för Sverige. Tillväxten är hög. Jobben
              kommer och rikedomarna växer. Men samtidigt ökar klyftorna. Jag
              tänker på långtidsarbetslösheten som biter sig fast och på barnfattigdomen
              som tilltar.
            </seg>
            <seg n="688d50a2">
              Så här berättar en ensamstående mamma med två barn, nio och tio
              år gamla, om sin situation:
            </seg>
            <seg n="21b59220">
              Utflykter, teaterbesök och resor med skolan kostar ju alltid
              extra, och de ska ha egen matsäck med sig. Har jag inga pengar
              försöker jag låna av goda vänner eller så. Då brukar jag skylla
              på en räkning eller annat, jag kan ju inte säga att jag inte har
              råd med barnens utflykter. Någon gång har de faktiskt fått vara
              sjuka, när jag inte har fått ihop det.
            </seg>
            <seg n="62f03f9b">
              Barn som tvingas avstå från fritidsaktiviteter, skolresor eller
              utflykter isoleras. Familjer som inte har råd att åka på semester
              känner sig utanför. Fattigdomen gör sig i de här fallen ständigt
              påmind en ständig påminnelse om att inte räcka till i ett samhälle
              där framgång många gånger mäts i pengar.
            </seg>
            <seg n="fa6b771d">
              Det är något snett när barn måste sjukskrivas därför att de inte
              har råd att följa med sina kompisar på utflykt.
            </seg>
            <seg n="d416dc18">
              Det är något snett när barnfattigdomen växer samtidigt som vi
              har rekordtillväxt i ekonomin. Detta är inte värdigt. Barnfattigdomen
              måste avskaffas. Därför kommer vi socialdemokrater att ta fram
              ett brett program mot barnfattigdomen. En viktig del i detta är
              att fler föräldrar får fotfäste på arbetsmarknaden samt rätt till
              heltid och fast anställning.
            </seg>
            <seg n="9476dc8b">
              Det är också något snett när långtidsarbetslösheten biter sig
              fast samtidigt som svenska företag har svårt att rekrytera personal.
              Denna misslyckade matchning på arbetsmarknaden är ett resultat
              av en kraftig neddragning av antalet platser i yrkes- och komvuxutbildning.
            </seg>
            <seg n="85c3ba71">
              Missmatchningen riskerar att hämma Sveriges goda tillväxt under
              de närmaste åren. Missmatchningen leder också till att allt fler
              får svårare att ta de jobb som finns och de jobb som kommer. Det
              enda som i dag erbjuds är ineffektiva arbetsmarknadsåtgärder.
              Fas 3 är något som riksdagen har debatterat den senaste våren
              och som är ett exempel på denna misslyckade arbetsmarknadspolitik.
              Endast 12 procent av dem som lämnar fas 3 lämnar den åtgärden
              för arbete eller studier.
            </seg>
            <seg n="5c01cbca">
              Den höga arbetslösheten och den mycket höga långtidsarbetslösheten
              bidrar till att fler människor får allt större svårigheter att
              försörja sig. De omfattande nedskärningarna inom arbetslöshetsförsäkringen
              och sjukförsäkringen spär på denna utveckling.
            </seg>
            <seg n="73a9e295">
              Hundratusentals människor har lämnat a-kassan, och tiotusentals
              människor har utförsäkrats. När arbetslöshet och sjukdom slår
              till tvingas många leva på försörjningsstöd det vi tidigare kallade
              för socialbidrag. I tre av fyra kommuner ökar kostnaden för försörjningsstöd,
              för socialbidrag. Så blev arbetslinjen en bidragslinje.
            </seg>
            <seg n="6b88289e">
              För att möta Sveriges utmaningar har vi i vår vårbudget, vårmotion,
              några viktiga initiativ till sådant som kan genomföras här och
              nu för fler jobb och för en minskad arbetslöshet med sikte på
              att klara barnfattigdomen och att se till att fler kan gå i arbete
              och lämna bidragen.
            </seg>
            <seg n="9479101b">
              Vi prioriterar att bryta ungdomsarbetslösheten, pressa tillbaka
              långtidsarbetslösheten och förbättra arbetsmarknadens funktionssätt.
              Vi vill att en kompetenskommission inrättas som ska föreslå åtgärder
              som gör att företag och branscher hittar rätt kompetens vid rätt
              tillfälle, inhandlar utbildningar, ger stöd till arbetsgivare
              och analyserar vad som kan göras för att öka söktrycket till utbildningar
              som bedöms vara strategiska för näringsliv och offentlig sektor.
            </seg>
            <seg n="be485b05">
              Sverige behöver en starkare utbildningslinje för att förbättra
              matchningen på arbetsmarknaden och pressa tillbaka långtidsarbetslösheten.
              I vår budgetmotion presenterar vi förslag till förstärkta möjligheter
              för unga att jobba och utbilda sig. Vi lägger bland annat fram
              förslag om en ökning av antalet sommarkurser på högskolan redan
              nu i sommar. Sammantaget handlar det om 30 000 jobb och utbildningsplatser
              för unga.
            </seg>
            <seg n="b7a84215">
              En väl fungerande kollektivtrafik är en central del för att utvidga
              arbetsregionerna och därmed skapa förutsättningar för en bättre
              fungerande arbetsmarknad. Vi föreslår regeringen att återkomma
              med ett program för att säkerställa att trafiken på järnväg uppfyller
              rimliga kvalitetskrav, såsom att tågen går i tid även på vintern.
            </seg>
            <seg n="15bc486a">
              Vårt mål är full sysselsättning. Den ofrivilliga deltidsarbetslösheten
              kostar samhället mycket stora resurser. I riksdagen lägger vi
              nu fram ett skarpt förslag.
            </seg>
            <seg n="14999d27">
              Vi vill att regeringen tar fram ett konkret förslag till en modell
              där staten ger en bonus till de kommuner som lyckas minska det
              ofrivilliga deltidsarbetet i välfärden.
            </seg>
            <seg n="e2b846b7">
              Vi vill investera i en stärkt svensk konkurrenskraft.
            </seg>
            <seg n="53172fd2">
              Vi vill inleda från och med i år en särskild satsning på att
              främja svensk export. I vår globaliserade värld är det inte bara
              företag som konkurrerar med varandra utan också länder. Vi vill
              bland annat stärka exportstödet gentemot viktiga tillväxtekonomier
              som Vietnam, Malaysia, Angola och Argentina.
            </seg>
            <seg n="15e8329d">
              Alla de här förslagen syftar till ett viktigt mål: målet om full
              sysselsättning. Massarbetslösheten måste brytas. Därför sätter
              vi jobben först. För att klara det måste vi investera för framtiden.
            </seg>
            <seg n="cb7e5bb6">
              Det finns ett växande reformutrymme i statens budget. Det kan
              inte slösas bort på stora skattesänkningar, utan det måste användas
              till att investera för framtiden och till att se till att flaskhalsarna
              byggs bort.
            </seg>
            <seg n="73d101d1">
              Det som i dag förs i Sverige är en räntedrivande politik. Å ena
              sidan har vi de stora skattesänkningar som genomförs i en uppåtgående
              konjunktur och som riskerar att spä på överhettningen och att
              driva på inflation och räntor. Å andra sidan har vi flaskhalsarna
              samt missmatchning och kompetensbrist som leder till löneglidning.
              Vi har brist på bostäder i våra tillväxtregioner. Vi har eftersatt
              underhåll i infrastrukturen.
            </seg>
            <seg n="02bdafce">
              Till detta kommer att vi har en elmarknad som inte fungerar.
              Den senaste vintern har de skenande elpriserna drivit på inflationen
              och i slutändan också räntorna. Det är en tung börda för de människor
              som i dag har investerat i sitt boende. Det handlar om flera tusenlappar
              i månaden för ett normalhushåll här i Helsingforssregionen. Det
              är det räntebärande folket som får betala priset för en politik
              som inte klarar att lösa flaskhalsarna och att vara en finanspolitik
              som inte driver på ekonomin i riktning mot överhettning.
            </seg>
            <seg n="4ad72e95">
              Fru talman! Med detta yrkar jag bifall till Socialdemokraternas
              budgetmotion, vårmotion.
            </seg>
          </u>
          <note type="speaker" n="8f0038b8">
            Anf. 2 JONAS ERIKSSON (MP):
          </note>
          <u who="jonas_eriksson_3e153d" xml:id="i-d8c6e6490a314188-0" n="0a83e409">
            <seg n="8fb688cf">
              Fru talman! Miljöpartiet har en vision för Sverige. Vi vill se
              ett modernt, hållbart Sverige där människor känner sig delaktiga
              och trygga, ett Sverige som är öppet mot omvärlden där alla kan
              utvecklas och ges möjligheter till ett gott liv.
            </seg>
            <seg n="c4d11f5b">
              För att uppnå detta behöver Sverige ha sunda offentliga finanser.
              Sverige behöver en ekonomisk politik som är långsiktig, ansvarstagande
              och utgår från en helhetssyn på människor, resurser och arbete.
              Genom överskott i goda tider förhindrar vi nedskärningar i sämre,
              när välfärden och offentliga satsningar ofta behövs som mest.
              Sunda offentliga finanser är även en fråga om rättvisa mot kommande
              generationer.
            </seg>
            <seg n="e577be0e">
              De budgetpolitiska målen om utgiftstak för staten och överskottsmål
              är centrala grundbultar i statens ekonomi och hushållandet av
              skattebetalarnas medel. En ansvarsfull ekonomisk politik handlar
              dock inte bara om utgiftstak och överskottsmål utan också om människor
              och människors vardag. Det handlar om trygghet i barn- och ungdomsåren
              och möjligheter att utveckla sin fulla potential i skola och arbetsliv.
              Det handlar om förutsättningar för nya jobb.
            </seg>
            <seg n="fee0ff43">
              En ansvarsfull ekonomisk politik innehåller också en strävan
              mot minskade klyftor. Alla ska kunna vara delaktiga i samhället
              på lika villkor, och människor som har svårt att komma in på arbetsmarknaden
              ska ha stöd. Det handlar om tillgänglighet och kvalitet i den
              kommunala omsorgen och hälso- och sjukvården.
            </seg>
            <seg n="679e1945">
              En ansvarsfull ekonomisk politik hushållar med jordens begränsade
              resurser och belastar inte miljön med mer än vad den klarar av
              att hantera och återskapa. Vi vill komplettera bnp och andra befintliga
              ekonomiska indikatorer med mått som tar hänsyn till en långsiktig
              hushållning med de globala naturresurserna. I Miljöpartiets vårbudgetmotion
              föreslår vi strategier för en aktiv och framtidsinriktad politik
              som moderniserar Sverige. Det är strategier för hur Sverige med
              framgång kan möta de miljö- och klimatutmaningar vi står inför
              och behovet av fler nya jobb och välfärd.
            </seg>
            <seg n="f316ea28">
              Fru talman! Det är otroligt viktigt att vi har flera strategier
              för fler och nya jobb. Miljöpartiet ser företagande och entreprenörskap
              som en möjlighet för människor att förverkliga idéer och skapa
              fler jobb. Vi vill förbättra villkoren för småföretagen bland
              annat genom att avskaffa sjuklöneansvaret för företag med färre
              än tio anställda. Sjuklöneansvaret är något som företagen själva
              pekat ut som ett stort hinder för att expandera.
            </seg>
            <seg n="de6d3df8">
              Sänkta arbetsgivaravgifter och fortsatta regelförenklingar är
              andra viktiga åtgärder för att underlätta och göra det billigare
              för små företag. Vi uppskattar regeringens avsikt att genomföra
              ett av Miljöpartiets förslag om sänkt moms i restaurangbranschen.
              Vi vill gå vidare och också sänka momsen i flera delar inom tjänstesektorn,
              exempelvis för frisörer och cykelverkstäder. Vi vill att det ska
              vara billigare att reparera än att köpa nytt.
            </seg>
            <seg n="9be7ff4c">
              Miljö- och klimatomställningen utgör också en grön jobbmotor.
              Samtidigt som vi tar oss an den nödvändiga omställningen till
              ett ekologiskt hållbart samhälle skapas nya gröna jobb inom förnybar
              energiproduktion, industri, hållbara kommunikationer och tjänstesektorn.
            </seg>
            <seg n="863d4229">
              Miljöpartiet vill använda ROT-avdraget till att uppmuntra småhusägare
              att energieffektivisera. Vi vill dessutom utvidga ROT till att
              även omfatta flerfamiljshus och upprustning av miljonprogramsområden
              där renoveringsbehoven är som störst. Miljöpartiet vill tillvarata
              Sveriges unika förutsättningar att bygga ut bioenergi, vindkraft
              och andra förnybara energislag och skapa ett säkert och långsiktigt
              hållbart energisystem.
            </seg>
            <seg n="b375247b">
              Bra kommunikationer och ett väl fungerande transportsystem är
              viktigt för att nya jobb ska växa fram. Det nuvarande transportsystemet
              kräver stora investeringar för att ta igen år av bristande underhåll
              och investeringar. Det behöver också klimatanpassas. En grön modernisering
              av energi- och transportsektorn skapar också många arbetstillfällen.
              Sverige har goda förutsättningar att bli en god förebild för omvärlden
              inom klimat- och miljöomställningen och på det området utveckla
              sina exportmarknader.
            </seg>
            <seg n="c3a3af7e">
              I ett samhälle med ständig utveckling och ett blomstrande näringsliv
              behöver vi nyfikna människor med kompetens och engagemang. För
              det behöver vi ett väl fungerande utbildningssystem. Vi vill se
              en skola som ger våra barn och unga livsglädje, framtidstro och
              förmåga att kliva ut i en global värld och etablera sig på sina
              egna villkor. Våra ungdomar måste ges möjlighet att komma till
              sin rätt i skolan och skaffa sig verktyg för att möta det framtida
              yrkeslivet.
            </seg>
            <seg n="2c63e60a">
              Kvaliteten behöver höjas på högskolorna. Vi vill se fler lärarledda
              undervisningstimmar, fler doktorander, slopade avgifter för utländska
              studenter och en starkare koppling mellan högskolan och arbetsmarknaden.
              Arbetslösheten går åt rätt håll men ligger fortfarande kvar på
              höga nivåer. Speciellt långtidsarbetslösa och ungdomar med låg
              utbildning halkar efter. Satsningar på utbildning hjälper även
              dessa grupper att matcha mot jobb när arbetslösheten sjunker.
              Vi vill införa ett särskilt gymnasielyft för unga med oavslutad
              gymnasieutbildning öka resurserna till komvux, folkhögskolor och
              yrkesutbildningar.
            </seg>
            <seg n="60df3411">
              Fru talman! En ansvarsfull ekonomisk politik med satsningar på
              nya jobb inom den gröna sektorn, entreprenörskap och företagande
              måste gå hand i hand med satsningar på välfärd och ett tryggare
              samhälle. Miljöpartiet menar att reglerna i trygghetssystemen
              behöver anpassas så att fler människor än i dag kan omfattas och
              ges trygghet den dag de behöver det. Vi vill införa ett och samma
              trygghetssystem arbetslivstrygghet för den som är sjuk, arbetslös
              eller söker försörjningsstöd. Människor ska slippa bollas runt
              mellan olika myndigheter och handläggare. Man ska veta vart man
              ska vända sig och vilket stöd man kan förvänta sig när man behöver
              det. Som ett steg på vägen mot arbetslivstrygghet har vi föreslagit
              ett antal förändringar både i vårbudgetmotionen och i andra sammanhang,
              i sjukförsäkringen och a-kassan.
            </seg>
            <seg n="606ec559">
              Fru talman! För någon vecka sedan fick jag en bok från Majblommans
              riksförbund som berörde mig djupt. Boken innehåller några av de
              56 200 ansökningar om bidrag till barn i fattiga familjer som
              Majblomman fick ta emot förra året. Sida upp och sida ner kan
              man läsa hur föräldrar kämpar med att få vardagens ekonomi att
              gå ihop, att kunna köpa vinterkläder till sina barn eller ge dem
              pengar så att de kan följa med sina skolkamrater på en skolutflykt.
              Det här är oavsett definition av fattigdomsbegreppet en verklighet
              i Sverige i dag och ett uttryck för att det fortfarande finns
              mycket att göra för att minska klyftorna i samhället. Barnfattigdomen
              och klyftorna måste bekämpas.
            </seg>
            <seg n="e6c32b8b">
              Fru talman! Miljöpartiets vision om det öppna hållbara samhället
              delas av allt fler för var dag som går. Människor, företag och
              organisationer engagerar sig i sökandet efter en mer hållbar ekonomi
              och samhällsordning. I Miljöpartiets vårbudgetmotion pekar vi
              ut riktningen för hur vi vill modernisera Sverige genom en grön
              klimat- och miljöomställning, en aktiv näringspolitik och satsningar
              på ett tryggare samhälle.
            </seg>
            <seg n="855e9ded">
              Vi har visat hur man på ett ansvarfullt sätt kan möta nutidens
              och framtidens utmaningar, och med det vill jag yrka bifall till
              Miljöpartiets budgetreservation.
            </seg>
          </u>
          <note type="speaker" n="1259ffec">
            Anf. 3 JOHNNY SKALIN (SD):
          </note>
          <u who="johnny_skalin_8b916b" xml:id="i-1cc471876263ba83-0" n="6add8796">
            <seg n="9b8a15a5">
              Fru talman! Vi oppositionspartier står här i dag och presenterar
              våra olika budgetmotioner våra alternativ till regeringens vårproposition.
              Vi skiljer oss åt i både sak och så klart i vissa fall också gällande
              våra bakomliggande värden, varför inga av våra partier heller
              prioriterar lika. Men även om våra heltäckande förslag skiljer
              sig åt har vi ändå en relativt bred samsyn i flera viktiga och
              avgörande frågor.
            </seg>
            <seg n="edf5b419">
              Ett flertal frågor av detta slag är redan, eller delvis, behandlade.
              Det handlar till exempel om besparingen på Regeringskansliet,
              avgiftshöjningar på Öresundsbron, nationella riktlinjer för demensvården,
              djurskyddet och förbud att kastrera grisar utan bedövning. Det
              handlar också om traditionellt mer politiskt tunga frågor som
              att stoppa regeringens mandat att sälja ut Sverige, om hundradagarsregeln
              som gör att arbetslösa har rätt att begränsa sitt sökande till
              sitt närområde under den första tiden av arbetslöshet. Vi har
              givit regeringen i uppdrag att se till att inga fler långtidsarbetslösa
              slussas över till fas 3. Vi byter femte jobbskatteavdraget, i
              alla fall så länge regeringen inte vill närma sig vår betydligt
              mer ansvarsfulla invandringspolitik, mot nödvändiga välfärdsförstärkningar.
              Vi låter, genom att riva upp lex Laval, stoppa en av de mest centrala
              delarna av regeringens lönedumpningspolitik. I dag röstar vi i
              kammaren dessutom om förändringar vad gäller sjukförsäkringen.
            </seg>
            <seg n="c5816e82">
              Vi har alltså redan gjort mycket, men det återstår en rad frågor
              att lösa.
            </seg>
            <seg n="bf14ebe9">
              Frågan om a-kassan och omställningsförsäkringen: Här har vi möjligheten
              att återställa a-kassan till en trygg omställningsförsäkring.
              En trygg omställningsförsäkring är viktig, inte bara för att människor
              ekonomiskt ska kunna säkra sin tillvaro mellan två jobb, utan
              inte minst för att bidra till en ökad matchning genom att vi från
              samhällets sida låter arbetslösa söka arbeten efter kompetens
              och inte efter något slags behov av att till varje pris tillförsäkra
              att arbetssökande söker varje tillgängligt arbete alldeles oavsett
              kvalifikationer till detsamma eller ej.
            </seg>
            <seg n="5f1fd5c8">
              Vi måste våga tro på människors vilja, förmåga och engagemang.
              Låt oss genomföra det vi är överens om höjda ersättningsnivåer
              och ett höjt ersättningstak.
            </seg>
            <seg n="565a0b7d">
              En annan viktig fråga är frågan om pensionärsbeskattningen. Här
              har vi möjligheten att avskaffa pensionsskatten och därmed erkänna
              att pension ska ses som en uppskjuten lön för tidigare utfört
              arbete. Vi är alla i den här kammaren överens om att jobbfrågan
              är en av de viktigaste att lösa. Men för att arbetslinjen ska
              verka fullt ut ska det inte bara löna sig att arbeta, det ska
              också löna sig att ha arbetat.
            </seg>
            <seg n="355bdd3d">
              Just frågan om pensionsbeskattningen var en av våra viktigaste
              prioriteringar inför valet. Det var inte bara tomma ord. Vi står
              fast vid vår ståndpunkt om att pensionsskatten ska bort.
            </seg>
            <seg n="e927e881">
              Också i den här frågan finns en viss samsyn, även om min bild
              är att den övriga oppositionen inte är beredd att gå riktigt lika
              långt som vi. Men låt oss i alla fall gå vidare med det vi är
              överens om, och låt oss så snabbt som möjligt se till att man
              beskattar dem som har arbetat lika som dem som arbetar i dag.
            </seg>
            <seg n="e9fa0b94">
              Dessutom har vi frågan om förstärkt trygghet för barnfamiljer.
              Också på det här området finns en viss samsyn.
            </seg>
            <seg n="61cedd13">
              Låt oss gradvis höja föräldrapenningen upp till 90 procent för
              att förverkliga vår vision om att förstärka en barnvänlig samhällsatmosfär.
            </seg>
            <seg n="239aecb8">
              Låt oss införa en kostnadsfri familjerådgivning för barnfamiljer.
            </seg>
            <seg n="6fef2114">
              Låt oss underlätta för ensamstående genom att höja bostadsbidraget
              för ensamstående föräldrar.
            </seg>
            <seg n="1d7d6278">
              Låt oss höja barntillägget för studerande.
            </seg>
            <seg n="fd0e94a0">
              Låt oss höja den tillfälliga föräldraförsäkringen och havandeskapspenningen.
            </seg>
            <seg n="5f82fff7">
              Och låt oss höja det eftersatta underhållsstödet.
            </seg>
            <seg n="c5686c2a">
              Vi är från oppositionens sida inte överens om allt, men låt oss
              i alla fall genomföra det vi är överens om!
            </seg>
            <seg n="8884c9be">
              Slutligen har vi frågan om breda välfärdssatsningar. En stor
              del av välfärden har sin utgångspunkt i den kommunala verksamheten.
              Här har vi till delar en gemensam syn inom oppositionen. Låt oss
              förstärka den statliga omfördelningen till denna verksamhet.
            </seg>
            <seg n="d2b264dc">
              Utöver dessa viktiga frågor har vi frågan om tillgängligheten
              i vården, rättsväsendet och försvaret. Här finns ännu ingen lika
              utpräglad samsyn som i tidigare nämnda frågor. Låt mig härmed
              passa på att skicka en uppmaning till den övriga oppositionen
              att också på det här området tänka till lite extra.
            </seg>
            <seg n="c8a0deaf">
              Gällande frågan om vården har vi i dag en situation där Sverige
              har lägst antal vårdplatser inom hela OECD. Så kan vi givetvis
              inte ha det. Vi har inte minst en situation där skattebetalare
              och patienter, och då även de som är i behov av intensivvård,
              tvingas sitta i många timmar innan de ges den vård de efterfrågar
              och behöver.
            </seg>
            <seg n="f25b2165">
              Gällande frågan om rättsväsendet har vi i dag en situation med
              mängdrabatt på brott, tröga domstolsprocesser, problem med vittnesskyddet,
              och vi har ett straffsystem som i stor utsträckning sätter gärningsmannen,
              och inte offret, i fokus.
            </seg>
            <seg n="6870367c">
              Gällande frågan om försvaret har de senaste decenniernas besparingar
              lett till att inte ens Helsingfors kan försvaras vid en eventuell
              krigskonflikt.
            </seg>
            <seg n="a3b30fda">
              Som politiker är det vårt ansvar att våga göra de rätta prioriteringarna.
              Men det är också vårt ansvar att se till att vi kan finansiera
              vår politik. För att klara nödvändiga välfärdssatsningar, för
              att klara jobben och för att klara sammanhållningen krävs därför
              påtagliga och konkreta satsningar på framtiden.
            </seg>
            <seg n="90d3a814">
              Vi måste därför fråga oss om jobbskatteavdraget ska vara den
              enda, eller den i huvudsak bärande, delen av arbetslinjen. Vi
              måste fråga oss om integrationsåtgärder är den enda, eller den
              i huvudsak bärande, delen i bekämpandet av det både socialt och
              ekonomiskt betungande utanförskapet. I Sverigedemokraternas vårmotion
              visar vi att det inte måste finnas någon motsättning mellan ekonomisk
              tillväxt och sysselsättningsskapande åtgärder å den ena sidan
              och allmän välfärd, trygghet och socialt ansvarstagande å den
              andra om man bara vågar göra de rätta prioriteringarna.
            </seg>
            <seg n="91c80aae">
              I vår höstbudget presenterade vi en omfattande satsning på förstärkningar
              inom välfärdens kärna. Vi föreslog förstärkningar som förutom
              ökad trygghet och höjd kvalitet inom välfärdssektorn också skulle
              medföra ett stort antal nya arbetstillfällen.
            </seg>
            <seg n="4a3af8b1">
              I detta dokument aviserar vi ytterligare jobbskapande satsningar
              inom den gemensamma sektorn, med särskilt fokus på sjukvården
              och på kulturfrämjande åtgärder. För att människor ska göras anställningsbara
              satsar vi på utbildningsåtgärder, med ett ökat fokus på lärarledda
              lektioner, på att förstärka komvux men också på att utöka satsningen
              på yrkeshögskolan.
            </seg>
            <seg n="d8340540">
              Vi föreslår även en helt arbetsgivaravgiftsbefriad lärlingsanställningsform
              för unga, en i sig billig metod för att låta ungdomar få in en
              fot i arbetslivet samtidigt som de ges en möjlighet att skaffa
              sig den erfarenhet och kunskap som de inte haft, vilket ofta utgjort
              moment 22 och bidragit till att ungdomar har det så mycket svårare
              att komma ut i arbete.
            </seg>
            <seg n="5913e4fd">
              Genom att byta ut regeringens idéfattiga och enkelspåriga utbudspolitik
              mot en politik för aktiva åtgärder med fokus på matchning, med
              fokus på utbildning, en trygg omställning men också satsningar
              på forskning, utveckling, företagande och entreprenörskap använder
              vi de offentliga medlen mer effektivt än enligt regeringsalternativet.
            </seg>
            <seg n="49f5b109">
              Fru talman! Jag vill därför yrka bifall till Sverigedemokraternas
              budgetmotion.
            </seg>
          </u>
          <note type="speaker" n="3360920e">
            Anf. 4 ULLA ANDERSSON (V):
          </note>
          <u who="ulla_andersson_ab2816" xml:id="i-163dd60e00178c6f-0" n="70333d2b">
            <seg n="c6302ab6">
              Fru talman! Nya Moderaternas Nya Sverige växer fram, konturerna
              klarnar. Klassamhället nöjer sig inte längre med att knacka på
              dörren utan har klivit in i köket, i hjärtat av folkhemmet. Klasskillnaderna
              är i dag lika stora som de var vid andra världskrigets slut. Nya
              Moderaternas Nya Sverige har vi sett förr. Det var väldigt många
              som kämpade för att lämna det klassamhället, för de såg konsekvenserna
              hemlöshet, otrygghet, kampen för mat på bordet, kvinnor som inte
              fick arbeta, arbetslösa och sjuka som fick stå med mössan i hand
              och tigga om ett jobb. De visste att jämlika samhällen mår bättre
              och utvecklas bättre, för fattigdom är tärande.
            </seg>
            <seg n="5b4fb701">
              Nya Moderaternas arbetslinje bygger klassamhället starkt, vilket
              också är själva syftet. Nya Moderaternas Nya Sverige är inget
              annat än en modern kopia av det gamla klassamhället. Det nya är
              gammalt och beprövat, och det kostade både mänskligt och ekonomiskt.
            </seg>
            <seg n="7da3aab8">
              Om regeringen ville kunde de utrota barnfattigdomen. I stället
              väljer de att sänka skatt efter skatt för dem som redan har mest.
              I stället tvingas barn leva på ett lagat mål mat om dagen, gå
              utan glasögon, ljuga för sina kompisar om vad de har gjort på
              sommarlovet eftersom de inte har kunnat göra något och skäms för
              det. 20 procent av alla barn i fjol fick avstå från semesterresa
              för man hade inte råd. Man hade inte råd med något mer än att
              vara hemma på gården. Men sänkt skatt får de i Danderyd och Täby,
              så de kan nog ha råd med en segelbåt till.
            </seg>
            <seg n="a3959b6d">
              Barngrupperna i förskola och fritis blir allt större. 20 procent
              av småbarnen går i förskolegrupper med 21 barn eller fler. På
              fritis har varje pedagog hand om 31 barn. Och skattesänkningarna
              är tio gånger större än resurstillskotten till skolan. Det är
              många barn som får betala priset för det.
            </seg>
            <seg n="47a808c7">
              Fru talman! Sjuka och arbetslösa människor i Sverige i dag ska
              veta sin plats, för i det nya Sverige ska de känna otryggheten
              bita sig in i skinnet så att de tar sig i kragen och skärper sig.
              Vissa ska känna piskan för att förstå sitt eget bästa. I det nya
              Sverige ses sjuka och arbetslösa som parasiter medan skattesmitare
              behandlas som guldägg.
            </seg>
            <seg n="bef6b466">
              Alldeles nyligen utsåg regeringen en riskkapitalist som satt
              skattesmitning i system till vice ordförande i Vattenfall med
              argumentet att det är bra att ta till vara sådana erfarenheter
              från en så viktig bransch. Sjuka plågas, skattesmitare premieras.
            </seg>
            <seg n="30ee24c8">
              I det nya Sverige, där inkomstskillnaderna redan är de största
              sedan Statistiska centralbyrån började mäta, tar man nu klivet
              vidare mot större och än mer vidgade inkomstklyftor genom att
              föreslå ett femte jobbskatteavdrag som framför allt ska gå till
              högavlönade män igen, som regeringen själv så lämpligt påtalar
              i vårpropositionen.
            </seg>
            <seg n="5c3d876d">
              Det har blivit 40 000 färre anställda, fru talman, i välfärden
              de senaste två åren, och medelinkomsten för en heltidsanställd
              arbetare i en kommun är så skamligt låg som 20 700 kronor. Så
              mycket är alltså de kvinnor som bär huvudansvaret för den kommunala
              välfärden värda. Men Borg tycker att lönen är för hög och kräver
              att kommunpolitikerna ska hålla tillbaka lönerna.
            </seg>
            <seg n="5905f0a1">
              Sysselsättningsgapet mellan kvinnor och män har ökat med hela
              19 procent under de senaste två åren och motsvarar drygt 200 000
              personer. Kvinnors arbetslöshet har slutat sjunka, enligt Statistiska
              centralbyrån och ligger på 7,6 procent. 240 000 tvingas arbeta
              deltid, fast de inget hellre vill än att få ett heltidsjobb, och
              en majoritet av dem är kvinnor.
            </seg>
            <seg n="517ed3c1">
              Borg påstår att vi under slutet av mandatperioden når 80-talsnivåer
              på sysselsättning och arbetslöshet. Och även om hans mest blomstrande
              siffror kommer att slå in vet Borg precis som jag att det är 300
              000 färre sysselsatta och att arbetslösheten är högre, motsvarande
              130 000 personer. Ineffektiv ekonomisk politik får konsekvenser
              i färre jobb, ökad ojämlikhet, lägre utbildningsnivå och sämre
              framtidsmöjligheter för dig och mig och vårt land.
            </seg>
            <seg n="b8610b97">
              För Vänsterpartiets del ser vi stora behov som måste få sin lösning
              men också stora möjligheter att skapa jobb och framtidstro. Vår
              ekonomiska politik är effektiv och leder till fler jobb, ökad
              jämlikhet och en högre bnp-tillväxt än regeringens.
            </seg>
            <seg n="16d57c2d">
              Vänsterpartiet föreslår ett alternativt ekonomiskt ramverk, ett
              ramverk som ska underlätta en politik för full sysselsättning.
              Arbetslösheten har sedan krisen på 90-talet legat på i genomsnitt
              8 procent. Bara under en månad har arbetslösheten understigit
              4 procent. En fjärdedel av de arbetslösa har i dag en historia
              av långvarig arbetslöshet. Sysselsättningsgraden är i dag fortfarande
              8,8 procentenheter lägre än under 90-talets början, vilket motsvarar
              hela 520 000 människor. Även på sikt ser det mörkt ut. Det är
              ohållbart och borde leda till någon form av politisk insikt om
              att något måste göras. Gårdagens lösningar är inte dagens. Vi
              menar inte att det är dagens ramverk som orsakat massarbetslösheten,
              men de försvårar en politik för full sysselsättning och behöver
              därför justeras.
            </seg>
            <seg n="ce1c9f03">
              Fru talman! Vårt alternativa ramverk är ett ramverk för att understödja
              ett mål om full sysselsättning. Vi vill införa ett krav i budgetlagen
              på sysselsättningsplaner, att regeringen två gånger per år ska
              lägga fram sysselsättningsplaner till riksdagen där de ska redovisa
              hur de ska nå målet full sysselsättning.
            </seg>
            <seg n="6a87fcb5">
              Vi vill komplettera inflationsmålet med ett sysselsättningsmål
              och att det inte ska vara underordnat inflationsmålet. Och inflationsmålet
              bör höjas till 3 procent för att stabilisera ekonomin och motverka
              strukturell arbetslöshet. I stället för ett överskottsmål vill
              vi ha ett mål om budget i balans över en konjunkturcykel, och
              detsamma ska gälla för kommunsektorn.
            </seg>
            <seg n="99e8ea54">
              Vi vill införa samma regler för lån och avskrivningar för investeringar
              i staten som de som finns i kommuner och landsting. Det behövs
              möjligheter till avskrivningar och lånefinansieringar av statliga
              investeringar i vägar, järnvägar, byggnader och bostäder. I dag
              redovisar staten kostnader för infrastrukturinvesteringar i den
              takt de uppstår, vilket innebär att de direktavskrivs. Det är
              inte rimligt att dagens generation ska betala kommande generationers
              investeringar. De senaste årens tågkaos beror på bristande investeringar,
              bland annat orsakade av det stelbenta reglemente som råder.
            </seg>
            <seg n="9a950f73">
              Fru talman! Vi vill också utöka banunderhållet. Det behövs om
              tågen ska komma i tid. 2 miljarder per år skulle det kosta att
              minska förseningarna i gods- och persontrafiken med 50 procent.
              Vinterns tågkaos beräknas kosta 2,4 miljarder, det vill säga att
              det är dyrare att låta bli att vidta åtgärder, att vara passiv
              som regeringen är, än att göra något. Vi föreslår också slopat
              avkastningskrav för SJ så att biljettpriserna kan sänkas för att
              underlätta miljövänliga val för människor. Fler bör åka tåg, inte
              färre.
            </seg>
            <seg n="eaaba99d">
              Vi vill införa ett investeringsstöd så att billiga energisnåla
              hyresrätter kan byggas. I dag hindras människor från att flytta
              dit där jobben finns, för de får ingen bostad. Bostadsbristen
              hindrar människors möjligheter att ta ett jobb. Den försämrar
              den ekonomiska tillväxten, pressar upp bostadspriserna och bidrar
              därmed också till fastighetspekulationer, och väldigt många unga
              människor förhindras att flytta hemifrån.
            </seg>
            <seg n="da79cc5c">
              I stället för RUT vill vi införa 15 000 platser i barnomsorg
              på obekväm arbetstid. Det har skett en ökning av småbarnsföräldrar
              som jobbar på obekväm arbetstid med 25 procent de senaste sex
              åren, och mindre än hälften av kommunerna erbjuder barnomsorg
              på obekväm arbetstid. För samma kostnad som för RUT skulle man
              kunna bygga ut barnomsorgen på obekväm arbetstid med 15 000 platser.
              Det skulle underlätta för väldigt många barnfamiljer, framför
              allt för ensamstående föräldrar.
            </seg>
            <seg n="c8dc5e86">
              Fru talman! Vi satsar också 1 miljard för ökad hälsa. Det är
              det mest humana sättet att bedriva en god sjukvård, det vill säga
              att förhindra att människor blir sjuka. Regeringen väljer i stället
              att privatisera sjukvården, gör sjukvården till en vara till salu
              och låter riskkapitalbolag bygga förmögenheter på sjuka människors
              behov. Om bolag tjänar pengar på sjuka människor sätts det förebyggande
              arbetet på undantag.
            </seg>
            <seg n="4da84e09">
              Vinsterna och riskkapitalbolagen i sjukvården ska tas bort. I
              dag motsvarar vinsterna lönerna för 10 000 sjuksköterskor. Pengarna
              ska i stället gå till fler anställda i sjukvården. Det är till
              det som människor har betalat skatt, inte till riskkapitalisters
              plånböcker och skattesmitning.
            </seg>
            <seg n="8dda596d">
              Vidare föreslår vi att sjuksköterskor ska ges möjlighet att vidareutbilda
              sig till specialistsjuksköterskor med 80 procent av sin tidigare
              lön. I dag får de i stället ta studielån, och det tar 19 år innan
              det lönar sig ekonomiskt. Andelen specialistsjuksköterskor är
              i sjunkande antal och alldeles för få för en högkvalitativ vård.
            </seg>
            <seg n="9d38ec1c">
              Fru talman! Högerns slaveri ska avskaffas, så vi fasar ut fas
              3 och fasar in värdigheten i arbetsmarknadspolitiken och erbjuder
              i stället övergångsjobb byggda på kollektivavtal, praktikplatser,
              yrkesutbildningar, komvux och andra möjligheter. Människor vill
              delta i samhällsbygget och ska få möjligheter att göra det och
              inte kränkas genom att bjudas ut som gratis arbetskraft.
            </seg>
            <seg n="0b84ab45">
              Fru talman! Det behövs samhällsnyttiga investeringar för att
              bygga Sverige starkt för framtiden. Vi behöver en energiomställning,
              en grön närings- och industripolitik. Vi behöver kraftfulla utbildningsinsatser,
              till exempel för alla ungdomar som borde ha rätt till en gymnasieutbildning
              före 25 års ålder. Och vi vill se en ökad ekonomisk jämlikhet.
            </seg>
            <seg n="6d99e45b">
              Sjuka ska ha rätten att vara sjuka och faktiskt kunna känna trygghet
              under sin sjukdom. Därför vill vi stärka sjukförsäkringen och
              sätta stopp för utförsäkringarna.
            </seg>
            <seg n="90571b18">
              Inte minst behöver vi en jämställdhetspolitik som för utvecklingen
              framåt.
            </seg>
            <seg n="53c59d07">
              Kort sagt: Vi behöver riva Nya Moderaternas bakåtsträvande klasssamhälle
              och bygga ett modernt jämlikt land där varje människa ses som
              en resurs och där kvinnor får samma rättigheter som män, ett land
              som skapar och ger människor förutsättningar, trygghet och frihet
              det nya jämlika landet Sverige.
            </seg>
            <seg n="21681f9a">
              Fru talman! Jag yrkar bifall till vår reservation.
            </seg>
          </u>
          <note type="speaker" n="0b854bb7">
            Anf. 5 ANNA KINBERG BATRA (M):
          </note>
          <u who="anna_kinberg_batra_c34f96" xml:id="i-3da73901fe57874e-0" n="05e1545a">
            <seg n="e55fa731">
              Fru talman, ledamöter och åhörare! För några veckor sedan deltog
              jag i en delegationsresa med bland andra talmannen till Turkiet
              och Indonesien som är två av de länder som har högst tillväxt
              i världen just nu. För sådana här stora och relativt fattiga länder
              krävs höga tillväxttal för att bygga upp ekonomier och välfärdssamhällen
              som har möjlighet att erbjuda till exempel fungerande skola och
              sjukvård till breda befolkningsgrupper. Dessa länder har inte
              detta än.
            </seg>
            <seg n="70c5ef47">
              Den indonesiska regeringen berättade stolt för oss att man under
              första kvartalet i år hade en tillväxt på 6 ½ procent. Vi noterade
              detta och berömde dem. Samtidigt konstaterade vi att Sverige under
              samma period hade en tillväxt på 6,4 procent utan att starta på
              den nivån, utan att ha samma uppbyggnadsbehov och trots att vi
              är relativt rika jämfört med dessa länder. Vi låg mer än dubbelt
              så högt som snittet i eurozonen under denna period.
            </seg>
            <seg n="0c6a7f3d">
              Det handlar till stor del om återhämtning. Vi har återhämtat
              oss snabbt och starkt efter krisen. Det kommer vi att ha nytta
              av de närmaste åren, visar inriktningspropositionen. Det är viktigt
              att alla får del av tillväxten och att vi bygger ett starkt samhälle
              som står stadigt i en orolig värld. Enligt de riktlinjer som regeringen
              presenterade i vårpropositionen ser detta ut att vara möjligt.
              Det ser också ut som att statsskulden kan fortsätta gå ned och
              arbetslösheten fortsätta sjunka, till och med ned till nivåer
              som vi inte varit i närheten av på decennier.
            </seg>
            <seg n="9f341b37">
              Bakom alla ord, siffror och aggregat finns människor av kött
              och blod, till exempel de ensamstående mammor som det redan refererats
              till i debatten. Bland de över 200 000 fler som jobbar i år jämfört
              med våren 2006 finns det flera ensamstående mammor som försörjer
              barn.
            </seg>
            <seg n="0be5c45a">
              Ett jobb för en ensamstående mamma som inte hade det förut innebär
              stolthet, självkänsla och framför allt trygghet att kunna köpa
              till exempel nya regnjackor till barnen och åka på utflykt.
            </seg>
            <seg n="cccbd1b5">
              De skatteförändringar som vi har genomfört har tillsammans med
              högre bostadsbidrag för ensamstående föräldrar och så vidare gett
              mamman ett utrymme som i många fall motsvarar uppemot en extra
              månadslön per år. Om några veckor ska hon åka på semester; det
              kunde hon inte förut. Hon är en av dem som haft störst användning
              i sin vardag av den ekonomiska politik som ligger bakom siffrorna
              och aggregaten. Det är därför det är viktigt att fortsätta sänka
              skatten för dem i de lägsta inkomstgrupperna. Det är i hennes
              vardag som de extra hundralapparna verkligen gör skillnad och
              har en effekt på hur livet fungerar.
            </seg>
            <seg n="c30729dc">
              Ett annat exempel är Anette som äger logistikföretaget Fraktkompaniet
              som startade för fyra år sedan. Hon har 27 anställda i flera olika
              länder och expanderar nu när efterfrågan på svenska varor och
              tjänster ökar. När Turkiet, Indonesien och andra länder närmare
              oss reser sig ur krisen efterfrågar de sådant som våra svenska
              företag kan producera.
            </seg>
            <seg n="7fec36fa">
              Ytterligare ett exempel är årets företagare i Helsingfors 2011,
              Karima Tice. Hon är 36 år, kommer från Somalia och är vd för hemtjänstföretaget
              Aman Care. Hon tog för några år sedan över ett företag som var
              nära konkurs. I dag har hon 150 anställda som talar 43 språk.
              Företaget är verksamt i flera svenska städer och i England. Avdraget
              för hushållsnära tjänster har delvis gjort detta möjligt. Det
              har haft betydelse för företagets expansion.
            </seg>
            <seg n="045bcb59">
              Det här var tre bilder, men det finns tusentals fler från ett
              Sverige där vår ekonomiska politik börjar ge effekt i människors
              vardag. Vi vill fortsätta vår ekonomiska politik med inriktning
              på ordning och reda i det stora och större möjligheter och utrymme
              i det lilla, i vardagen.
            </seg>
            <seg n="41e0936a">
              Fru talman! I höstens budgetdebatt kunde finansutskottet konstatera
              att det av rena tidsskäl var skillnad mellan regeringens och utskottets
              förslag. Under den korta tid som förflöt mellan regeringens budgetpresentation
              och utskottets behandling hade omvärlden förändrats till det sämre
              i ett antal avseenden. Den dramatik som regeringen flaggade för
              redan i september hade ökat ännu mer till november och december.
            </seg>
            <seg n="40bc051e">
              Även om tiden mellan förslag och behandling är kortare på våren
              måste vi nog höja varningsflaggan igen. I går kväll och i morse
              talade vi mycket om Grekland. Ytterligare europeiska länder är
              fortfarande i akut krissituation, och vi vet inte vad utfallet
              blir.
            </seg>
            <seg n="bdb8f07d">
              Detta måste vi givetvis gardera oss mot. Det är för sådan här
              oro i vår omvärld som vi behöver ha ordning och reda här hemma
              och marginaler för att klara välfärd med mera även om vi skulle
              se ännu större problem i länderna runt om oss.
            </seg>
            <seg n="05e04168">
              Det är viktigt att ha en ansvarsfull politik här hemma för att
              slippa hamna i den situation som till exempel Grekland är i. Det
              ramverk som vi kom överens om brett över blockgränserna i mitten
              av 90-talet har lagt grunden för dagens välskötta statsfinanser
              som gör nytta.
            </seg>
            <seg n="0dee555d">
              Fru talman! Därför fortsätter vi satsa på jobben. Arbetslinjen
              leder till ett bättre och sammanhållet samhälle där ingen ska
              lämnas efter. Alla som vill och kan jobba ska kunna göra det,
              och vi har ett gemensamt ansvar att skapa förutsättningar för
              de grupper som har allra svårast att komma in på arbetsmarknaden.
              Vi måste fortsätta sänka trösklarna för dem.
            </seg>
            <seg n="1e489ffe">
              Jag vill därför speciellt nämna det som vi har en särskild punkt
              om i betänkandet, nämligen jobbskatteavdragen. Hittills har de
              bidragit till ökat arbetsutbud och ökad sysselsättning och gjort
              nytta för dem som har små inkomster och tidigare saknade några
              hundralappar i månaden. De har fått större incitament att gå från
              bidrag till arbete.
            </seg>
            <seg n="4ad6ff5d">
              Det finns studier från Konjunkturinstitutet, SNS med flera som
              visar att jobbskatteavdraget också har särskild effekt på jämställdheten,
              om inte annat för att det har störst effekt i de inkomstgrupper
              där kvinnor är överrepresenterade, nämligen de lägsta. Ett jämställt
              samhälle går bara att nå om både kvinnor och män deltar på arbetsmarknaden
              och det lönar sig för bägge könen att arbeta.
            </seg>
            <seg n="5d0d6668">
              Jobbskatteavdraget har som sagt varit betydelsefullt för dem
              med lägst inkomster och gjort skillnad mellan att kunna och inte
              kunna åka på semester och köpa nya kläder till barnen. Mycket
              tyder på att ett ytterligare jobbavdrag skulle ge fortsatt god
              effekt på sysselsättningen och minska marginalerna för att gå
              från bidrag till arbete.
            </seg>
            <seg n="315fbad6">
              Det finns som sagt flera studier, och det har efterlysts fler,
              bland annat i en motion från Miljöpartiet. I morse publicerade
              Konjunkturinstitutet siffror som tyder på goda sysselsättningseffekter.
              Det talas positivt om en fortsättning och varnas för negativa
              effekter på jobben om vi skulle sluta med politiken med denna
              inriktning.
            </seg>
            <seg n="cdbf8b5b">
              Självklart är det viktigt och positivt att fortsätta bedöma jobbskatteavdragens
              effekter, att föra en effektiv politik för jobben och att basera
              politiska förslag och beslut på goda underlag.
            </seg>
            <seg n="ec8c4493">
              I den skrivelse om ramverket för finanspolitiken som debatterades
              i går och beslutas i dag refereras det just till vikten av att
              effektberäkna politiken med avseende på bland annat sysselsättning.
              Här skrivs till exempel att prognoser och effektberäkningar ska
              baseras på data av högsta möjliga kvalitet och ta sin utgångspunkt
              i det aktuella forskningsläget där så är möjligt.
            </seg>
            <seg n="ae2d831d">
              Finansutskottet har en bred enighet om ramverket i det betänkande
              som behandlades i går och beslutas i dag. Med bland annat referens
              till det kändes det rimligt att tillmötesgå åtminstone delar av
              miljöpartimotionen, och jag gläds åt att vi fick ett brett stöd
              i utskottet och välkomnar en utvärdering av jobbskatteavdragets
              effekter på sysselsättningen.
            </seg>
            <seg n="22f486b7">
              Mycket tyder hittills på att effekterna har varit goda, men det
              skulle vara svårt för mig och alliansgruppen i utskottet att sätta
              oss emot bästa möjliga beslutsunderlag inför vårt fortsatta arbete
              i höst. Varför ska vi inte ha det? Jag välkomnar därför både förslaget
              och att vi lyckades bli eniga om detta i utskottet.
            </seg>
            <seg n="26b387e2">
              Fru talman! Med fortsatt alliansledd ekonomisk politik ger vi
              Sverige en stark och välskött ekonomi i en osäker omvärld. Vi
              fortsätter att skapa förutsättningar för fler jobb och fler människor
              i arbete. Vi skapar förutsättningar för att fler människor ska
              få större utrymme i sin vardag.
            </seg>
            <seg n="ef6dda86">
              Med det yrkar jag bifall till utskottsbetänkandets förslag.
            </seg>
          </u>
          <note type="speaker" n="b32973d5">
            Anf. 6 ULLA ANDERSSON (V) replik:
          </note>
          <u who="ulla_andersson_ab2816" xml:id="i-163dd60e00178c6f-1" n="70333d2b">
            <seg n="12de3866">
              Fru talman! Man skulle kunna sammanfatta Anna Kinberg Batras
              anförande så här: Blir du bara tillräckligt fattig kommer arbetsviljan
              fram och dessutom blir du så frisk att du kan ta dig samman och
              kliva upp ur sjuksängen.
            </seg>
            <seg n="38c96bd1">
              Blir man bara tillräckligt fattig blir man nog frisk. Om man
              blir tillräckligt fattig tar man nog ett jobb till eller jobbar
              mer i övrigt. Det innebär väl också att om man har låg lön ska
              man ha två jobb. Eller hur tänker Anna Kinberg Batra?
            </seg>
            <seg n="09abdcf0">
              Den ideologiska basen för Moderaternas politik är tydlig. Människor
              med låga inkomster som har turen att ha ett jobb och vara friska
              ska vara glada över en hundralapp till i plånboken. Anna Kinberg
              Batra glömmer att de har vräkt pengar över framför allt män med
              höga inkomster. De har fått stora skattesänkningar. Riksdagens
              talman till exempel har fått 100 000 kronor i månaden i skattesänkning.
              Det är skillnad mot några hundralappar i månaden.
            </seg>
            <seg n="5e6eb52a">
              Hur motiverar du att fattiga människor ska piskas medan rika
              människor ska belönas för att jobba lite mer?
            </seg>
          </u>
          <note type="speaker" n="fab09840">
            Anf. 7 ANNA KINBERG BATRA (M) replik:
          </note>
          <u who="anna_kinberg_batra_c34f96" xml:id="i-3da73901fe57874e-1" n="05e1545a">
            <seg n="036103b9">
              Fru talman! Jag hörde inte mig själv säga vare sig piska eller
              fattigdom. Det får stå för Ulla Andersson.
            </seg>
            <seg n="d34f6d82">
              Jag har med mig beräkningar på vilka effekter den sammanlagda
              allianspolitiken har fått. En ensam trebarnsmamma som jobbar deltid
              i vården uppfyller kraven på maximalt bostadsbidrag. Jag vill
              understryka, vilket jag också gjorde i mitt anförande, att det
              behövs fortsatta skattesänkningar, bättre arbetsmarknad och riktade
              satsningar till hennes typ av familj. Hon har fått närmare 800
              kronor i lägre skatt per månad. För 800 kronor kan man köpa en
              overall till sitt barn eller åka på en utflykt eller också kan
              man lägga undan till semestern. Det är beklagligt att Ulla Andersson
              förringar sådana effekter. Tack vare våra beslut kommer den ensamstående
              mamman att få 600 kronor per månad i högre bostadsbidrag. Sådant
              behövs också.
            </seg>
            <seg n="31c068ee">
              För grupperna med allra lägst marginaler är inte skattesänkningar
              svaret på alla frågor, men jag tycker att det är beklagligt att
              oppositionen förringar den effekt som skattesänkningar faktiskt
              har för låg- och medelinkomsttagare. För dem är hundralapparna
              avgörande för om det funkar eller inte, om det går ihop eller
              inte, om barnen får glasögon, overaller eller utflykter eller
              inte. Det får den här mammans barn nu. Det har Ulla Andersson
              varit emot.
            </seg>
          </u>
          <note type="speaker" n="9c1fc448">
            Anf. 8 ULLA ANDERSSON (V) replik:
          </note>
          <u who="ulla_andersson_ab2816" xml:id="i-163dd60e00178c6f-2" n="70333d2b">
            <seg n="1289bb83">
              Fru talman! I Sverige har de 1 procent rikaste 10 procent av
              de totala inkomsterna. De 10 procent rikaste har 30 procent av
              de totala inkomsterna. De 10 procent rikaste har fått över hälften
              av regeringens inkomstförstärkningar. Så ser er politik ut, Anna
              Kinberg Batra. Mer än 50 procent 56 procent, om jag minns rätt
              har gått till män. Det är en tydlig fördelning ur ett klassperspektiv.
            </seg>
            <seg n="97e61aa1">
              Er politik bygger på att försöka få det att framstå som att människor
              med låga inkomster ska bli glada och hurra över några hundralappar
              mer i månaden. Visst är det många som behöver inkomstförstärkningar.
              Men du glömmer att det framför allt är högavlönade, och framför
              allt män, som har gynnats av er politik.
            </seg>
            <seg n="75a02eea">
              Anna Kinberg Batra glömmer också alla de sjuka som inte har rätt
              till någon ersättning över huvud taget och alla arbetslösa som
              har kraftigt försämrad ekonomi. Hon glömmer också hur hon har
              kränkt många människor med sin politik. Pensionärer ska betala
              mer i skatt, trots att de har jobbat hela sitt liv. Sjuka ska
              betala mest i skatt just för att de är sjuka. Arbetslösa som har
              förlorat sitt arbete till exempel under krisen ska straffas ekonomiskt
              både genom sänkta ersättningar och genom att de ska betala högre
              skatt.
            </seg>
            <seg n="94b408d6">
              Ni gör skillnad på människor. Ni sorterar människor efter närande
              och tärande. Tydligen är män som redan har det gott ställt närande,
              medan människor som är sjuka, arbetslösa eller har låga inkomster
              ses som tärande. Det är er ideologiska bas. Ni bygger klassamhället
              starkt. Jag tror att de 10 procent rikaste smäller champagnekorkar
              varje dag och jublar över den här utvecklingen. Resten av befolkningen
              är nog rätt orolig.
            </seg>
          </u>
          <note type="speaker" n="6eeb0ae7">
            Anf. 9 ANNA KINBERG BATRA (M) replik:
          </note>
          <u who="anna_kinberg_batra_c34f96" xml:id="i-3da73901fe57874e-2" n="05e1545a">
            <seg n="2599522f">
              Fru talman! Jag trodde att Ulla Andersson begärde replik för
              att ta upp den angelägna frågan om de lägsta inkomstgrupperna.
              Det är ju tyvärr kvinnogrupperna. Här är kvinnorna i majoritet.
              Männen är i majoritet i de högsta inkomstgrupperna. För att uttrycka
              det lite tekniskt Ulla Andersson är ju väldigt kunnig vill jag
              säga att det vi riktar in politiken på, och där politiken kan
              göra skillnad, är de två lägsta tiondelarna, decilerna, av inkomsterna.
              Där finns tjejerna som inte får det att gå ihop varje månad. Låt
              oss hålla oss till dem.
            </seg>
            <seg n="baf04b89">
              Varför har du varit emot de skattelättnader som vi ger de grupperna?
              Du talar om kränkningar. Jag skulle vilja att du ger ett besked
              till de kvinnor som har fått till exempel 800 kronor mer i månaden
              mer för dem som jobbar heltid och undrar varför Vänsterpartiet
              har varit emot den här politiken. Jobbskatteavdraget är inte svaret
              på alla frågor, men det gläder mig att det visar sysselsättningseffekter
              och får effekt för de lägsta inkomstgrupperna. Det gör vardagen
              bättre för henne som är ensam med barn att försörja. Var ska hon
              få hundralapparna från om man motsätter sig fortsatta skattesänkningar?
              Vi vill fortsätta att underlätta hennes vardag. Vi vill ge henne
              större utrymme genom att säkra jobben. Vi vill rikta skattesänkningar
              till dem som behöver det mest, nämligen låg- och medelinkomsttagarna.
              Därför tycker vi att det är viktigt att fortsätta med jobbskatteavdrag
              och mycket annat med låg- och medelinkomsttagarna och jobben i
              fokus.
            </seg>
          </u>
          <note type="speaker" n="e141dd97">
            Anf. 10 CARL B HAMILTON (FP):
          </note>
          <u who="unknown" xml:id="i-e89b192e141d6480-0" n="830badbc">
            <seg n="cf2dd8d7">
              Fru talman! Jag ska tala kort om Grekland, riksdagen och budgetreglerna,
              om den aktuella debatten och om Socialdemokraternas många utgiftslöften.
            </seg>
            <seg n="b667eba5">
              Tidningen Fokus har på framsidan av sitt senaste nummer en bild
              på en skadad grekisk staty och rubriken Europas skräck. Tidningen
              Fokus har helt rätt. Den grekiska krisen sprider skräck med sina
              svåröverskådliga och potentiellt allvarliga konsekvenser, inte
              bara för Grekland utan även för övriga Europa.
            </seg>
            <seg n="0f2d56ef">
              Länder som Finland, Nederländerna och Tyskland, som tänker ungefär
              som Sverige i de här frågorna, har tvingats tumma på sina krav
              i samband med räddningsinsatser som ska hindra att avgrunden öppnar
              sig under Europas finansinstitut, ekonomier och medborgare. Även
              vi i Sverige står inför det grekiska avgrundshotet. Sverige står
              dock som bekant utanför eurorummen i vilka för oss viktiga beslut
              nu tas. Som nation kan vi inte tillvarata våra intressen på ett
              effektivt sätt.
            </seg>
            <seg n="399a2d9e">
              I detta läge, med Europas skräck, bör man fundera över den hypotetiska
              möjligheten att det var den oprövade Tommy Waidelich som var finansminister.
              Hur tryggt hade det varit?
            </seg>
            <seg n="bef4571c">
              Fundera hemma vid tv-apparaterna på om du i dag skulle ha velat
              ha en minoritetsregering med Juholt som statsminister och Waidelich
              som finansminister, eller om du föredrar en regering med den erfarne
              krishanteraren Anders Borg vid rodret. Skulle du ha velat att
              Sverige i detta läge, när Europa är i kris och krismöten följer
              på varandra i tät följd, helst skulle styras av de oeniga rödgröna
              partierna, med Vänsterpartiet på viktiga regeringsposter?
            </seg>
            <seg n="5002cb0d">
              Alltså: Vems regeringsalternativ är bäst i kris? Är det Håkan
              Juholts oprövade och oeniga grupp eller Fredrik Reinfeldts sammansvetsade
              alliansregering? Smaka på den frågan, kära tv-tittare!
            </seg>
            <seg n="8903e526">
              Därefter går jag över till den aktuella debatten om budgetreglerna
              och det femte jobbskatteavdraget.
            </seg>
            <seg n="7fd3aee1">
              Bakgrunden till besluten på 1990-talet om dagens regler för budgethantering
              i Sverige, det vill säga budgetlagen för regeringen och riksdagsordningen
              för riksdagen, var de dystra erfarenheterna från minoritetsregeringarna
              under tidigare årtionden.
            </seg>
            <seg n="3a62208a">
              Regeringarna kunde inte kontrollera det ständiga trycket på högre
              utgifter i riksdagen, och regeringen kunde därmed inte heller
              genomdriva ett helhetsperspektiv i budgetpolitiken.
            </seg>
            <seg n="dbc24290">
              Detta ändrades dock i och med den nya budgetlagen och ändringarna
              i riksdagsordningen efter krisåren på 1990-talet. Man införde
              kravet att partierna ska lägga fram alternativa helhetsperspektiv
              och heltäckande budgetförslag.
            </seg>
            <seg n="fd4593bc">
              Vidare ska beslut om statens utgifter och inkomster ska tas i
              ett klubbslag. Det förhindrar att man i riksdagen får parallella
              budgetpåverkande beslutsprocesser, det som förgiftade arbetet
              i riksdagen och i Sveriges politiska system under tidigare årtionden.
            </seg>
            <seg n="3db09922">
              Alla inkomster och alla utgifter ska inkluderas under ett och
              samma tak, tas i en enda beslutsprocess och avgöras i ett enda
              klubbslag. Några budgetpåverkande extraturer bredvid tillåts inte.
            </seg>
            <seg n="fdc76d4f">
              Detta system har tjänat Sverige mycket väl, särskilt under senare
              års internationella kriser. Oppositionen leker med elden om den
              i praktiken vill ändra dessa budgetregler.
            </seg>
            <seg n="7aacaebc">
              Vad är då på gång till hösten? Det har på senare tid kommit propåer
              från oppositionen om att den genom ett utskottsinitiativ under
              budgetbehandlingen skulle stoppa ett eventuellt föreslaget jobbskatteavdrag.
            </seg>
            <seg n="cc808536">
              Någon sådan typ av utskottsinitiativ förutses inte i det ramverk
              för budgetprocessen som man beslöt om på 1990-talet under socialdemokratisk
              ledning. Innebörden av ett sådant initiativ är nämligen att oppositionen
              skulle införa en parallell beslutsprocess i budgetbehandlingen
              i riksdagen, det vill säga precis det som budgetlagen och riksdagsordningen
              är avsedd att förhindra.
            </seg>
            <seg n="f01e399f">
              Gör oppositionen ett sådant utskottsinitiativ uppstår en ny,
              konkurrerande budgetprocess, och besluten om statens alla intäkter
              och alla utgifter tas då inte i ett enda klubbslag.
            </seg>
            <seg n="678c9d07">
              I strid med budgetreformens intentioner skulle vi i riksdagen
              då få två parallella och konkurrerande budgetprocesser, dels den
              vanliga budgetprocessen, dels den som initieras av oppositionens
              hypotetiska utskottsinitiativ.
            </seg>
            <seg n="ea0e2d78">
              Därmed skulle fältet vara upprivet, och grundbulten i 1990-talets
              budgetreformer, om en enda sammanhållen budgetprocess för att
              säkra helhetsperspektivet, vara hotad.
            </seg>
            <seg n="eac48bcb">
              Lägg dessutom märke till följande:
            </seg>
            <seg n="db49bb78">
              Om oppositionen i höst skulle iscensätta det initiativ som man
              nu talar om och hotar med, kan oppositionen ändå inte använda
              de insparade pengarna om oppositionen inte samtidigt också skulle
              besluta sig för att ändra lagen, i detta fall riksdagsordningen.
            </seg>
            <seg n="9ca04310">
              Det går nämligen inte att utan ändring i riksdagsordningen öka
              eller lägga in utgifter som ligger utanför regeringens budget.
              Gamla tiders frispel med ökade utgifter beslutade i riksdagen
              är inte längre möjliga med dagens riksdagsordning.
            </seg>
            <seg n="9c75e26d">
              Detta föranleder två frågor till Socialdemokraterna och Miljöpartiet.
            </seg>
            <seg n="7a5e4a28">
              För det första: Kan ni tänka er att medverka till att använda
              riksdagens finansmakt i höstens budgetarbete till att skapa två
              parallella beslutsprocesser beträffande intäkter och utgifter?
            </seg>
            <seg n="25b1bf6b">
              För det andra: Kan ni tänka er att ändra riksdagsordningen så
              att riksdagen på egen hand, och i strid med dagens budgetregler,
              kan öka statens utgifter?
            </seg>
            <seg n="03432e5a">
              Det är två frågor. Jag hoppas svaren är tydliga och klara nej.
              Om svar anhålles nu!
            </seg>
            <seg n="b93fad51">
              Därefter går jag över till Socialdemokraternas utgiftslöften.
              Alla som har träffat Håkan Juholt någon gång vet att han är en
              skämtare och en lustigkurre. Det bekräftades när han i partiledardebatten
              häromdagen sade: Vi, alltså Socialdemokraterna, kommer inte att
              lägga fram ett enda ofinansierat förslag.
            </seg>
            <seg n="890983f6">
              Sedan, precis som Thomas Östros förra mandatperioden, radade
              han upp en lång rad åtaganden om högre offentliga utgifter utan
              finansiering.
            </seg>
            <seg n="1d64de66">
              Elmarknaden fungerar inte, sade Juholt. Alltså vill han insmickrande
              sänka elpriset för vissa och höja elpriset för andra, det vill
              säga för industrin eller för hushållen eller för båda två. Eller
              också vill han höja skatten för att subventionera elpriset för
              vissa. Men finansiering saknas.
            </seg>
            <seg n="1583782f">
              Men Socialdemokraternas elpolitik är värre än så. Partiet vill
              kraftigt minska utbudet av el genom att stänga av kärnkraften
              som i dag står för nära hälften av all eltillförsel i Sverige.
            </seg>
            <seg n="5c7e623f">
              Man behöver inte vara någon energiekonomisk Albert Einstein för
              att fatta att en så kraftig minskning av billig el innebär kraftigt
              uppdrivna elpriser, tvärtemot Juholts antydningar om att sänka
              elpriset. Dessutom ökar koldioxidutsläppen massivt.
            </seg>
            <seg n="dfd5e857">
              Det finns en påtaglig kontinuitet i Socialdemokraternas utgiftslistor.
              Precis som Östros ställer nu Juholt ut löften om att modernisera
              miljonprogramsområdena, bygga fler bostäder och göra gemensamma
              investeringar. Det kan kosta precis hur mycket som helst, och
              finansiering saknas helt.
            </seg>
            <seg n="b0a11fb1">
              Ungefär som Östros lovar Juholt högre löner till de offentligt
              anställda, högre a-kassa och högre sjukersättning. Fler ska anställas
              i den offentliga sektorn så att antalet arbetskamrater ökar.
            </seg>
            <seg n="2e71c540">
              Ingenting sägs dock om patienterna av Juholt, om bra vård hos
              privata vårdgivare, sjukgymnaster eller om ansvarsfull hushållning
              med offentliga medel. Det är antalet arbetskamrater som är det
              viktiga för Juholt. Finansieringen av dessa gigantiska miljardlöften
              saknas.
            </seg>
            <seg n="68f40fe6">
              Gymnasieskolan ska få ökade resurser av Juholt, liksom studieförbunden,
              komvux, folkhögskolor, högskolor och universitet. Finansiering
              saknas.
            </seg>
            <seg n="d55f1d25">
              Det liknar Grekland det här, eller hur?
            </seg>
            <seg n="fafb06a2">
              Pensionerna vill Juholt höja. Det är innebörden av hans uttalanden
              om att man inte kan leva på dagens pensioner.
            </seg>
            <seg n="dead6ddf">
              Vem ska då betala höjningen? Finns det någon finansiering av
              de högre pensionerna? Ja, det finns det faktiskt. Det finns bara
              en enda grupp i samhället som kan komma i fråga, nämligen de som
              är i arbetsför ålder och som arbetar. De ska beskattas mer, det
              är innebörden, eller också får de sin pensionsålder höjd. Detta
              är de två finansieringssätt som finns.
            </seg>
            <seg n="60c7117f">
              Juholt har faktiskt också flaggat för att pensionsavgiften och
              arbetsgivaravgiften ska höjas för pensionernas skull.
            </seg>
            <seg n="166e47be">
              Det, i sin tur, trycker ned löneökningarna. Facken och de anställda
              kan inte få ut lika mycket när löneutrymmet redan har intecknats
              av Håkan Juholts löften om högre avgifter för pensioner.
            </seg>
            <seg n="5c1c4f46">
              Som framgår av det senaste numret av LO-tidningen, mitt husorgan,
              är en strid om höjd pensionsavgift den konflikt som Juholt ser
              framför sig i 2014 års valrörelse. Pensionsavgiften ska höjas
              så mycket att genomsnittspensionen blir 60 procent av inkomsten.
              Hur mycket det innebär i kronor och miljarder, ja det upplyser
              oss inte Juholt om för det har han inte tagit reda på innan han
              ställde ut löftet om högre pensioner.
            </seg>
            <seg n="63267315">
              Jag tror dock inte att höjda avgifter på det arbetande folket
              är rätt väg att gå. Det är fel väg att gå.
            </seg>
            <seg n="b4b78ea2">
              Inget är mer viktigt för pensionärer än att så många som möjligt
              arbetar och bidrar till bnp och skattebaserna.
            </seg>
            <seg n="f081c960">
              Uppgiften är inte bara att finansiera pensioner, utan viktigare
              är nog för många äldre en bättre utbyggd äldreomsorg, sjukvård
              och annan omsorg.
            </seg>
            <seg n="75c307b2">
              Då ska vi inte straffa arbete genom hårdare beskattning. Det
              är fel väg att gå om man vill att fler yngre ska jobba mer. Det
              måste i stället löna sig bättre att arbeta, till exempel genom
              jobbskatteavdrag och borttagen värnskatt. Men det finns andra
              sätt också andra skattesänkningar.
            </seg>
            <seg n="e6865c7b">
              Dessutom talar Juholt bara om den statliga pensionen i procent
              av tidigare lön. Juholt låtsas inte om att den pensionen bara
              är en del av pensionärers inkomst. Tjänstepensionen är ett mycket
              viktigt inkomsttillskott för de flesta.
            </seg>
            <seg n="d5e0311f">
              Till sist: Tommy Waidelich inför ett nytt begrepp här, nämligen
              det räntebärande folket. Det är måhända Socialdemokraternas nya
              målgrupp. Borta är hyresgäströrelsens perspektiv och de måttliga
              inkomsttagarna. Då ska man lägga märke till att det räntebärande
              folket också behöver inkomster, också behöver jobb.
            </seg>
            <seg n="6ec59cfb">
              Anledningen till att räntorna i Sverige långsamt är på väg upp,
              men historiskt sett ändå är mycket låga, är att det går bra för
              svensk ekonomi. Den vision som Tommy Waidelich tydligen har av
              lägre räntor är lätt att uppfylla. Man kan öka arbetslösheten,
              sänka tillväxttakten, minska inkomsttillväxten, göra Sverige till
              ett sämre land. Då får vi lägre räntor.
            </seg>
            <seg n="63f6eaba">
              Det är inte regeringens förhoppning, och jag tror inte att det
              heller kommer att bli Riksbankens beslut. Sverige går, som Anna
              Kinberg Batra påpekade, väldigt bra. Baksidan av det är att räntorna
              kryper upp. Vi måste ha en ekonomi i balans på lång sikt. Vi vill
              alltså ha ökad tillväxt och fler välbetalda jobb.
            </seg>
            <seg n="3528873f">
              Slutligen vill jag säga att skillnaden mellan Miljöpartiet och
              Socialdemokraterna åter kom fram. I Tommy Waidelichs anförande
              sägs ingenting om företag och företagande. Det gör det däremot
              i Miljöpartiets anförande. I Waidelichs inlägg sägs att Socialdemokraterna
              inte har någonting att säga om den långsiktiga tillväxten i nationalinkomsten
              eller i skattebaserna.
            </seg>
            <seg n="f08e88b7">
              Tankar om ekonomisk tillväxt, företag och företagande ligger
              för fäfot i Socialdemokraternas Sverige.
            </seg>
          </u>
          <note type="speaker" n="5732cc9e">
            Anf. 11 TOMMY WAIDELICH (S) replik:
          </note>
          <u who="tommy_waidelich_3ddf03" xml:id="i-6f6de6cd6ae18462-1" n="0d402c3b">
            <seg n="aceef55d">
              Fru talman! Det är intressant att lyssna på Carl B Hamilton när
              han recenserar oppositionen och spekulerar i förslag som aldrig
              har lagts fram. Jag svarade på frågorna om parallella budgetprocesser
              senast i går kväll, innan vi skildes åt i den förra debatten.
              Det är Carl B Hamilton som målar ut lagändringar och annat.
            </seg>
            <seg n="6dfdc6be">
              Carl B Hamilton undviker de facto det som är hans och hans borgerliga
              vänners grundproblem, nämligen att man har en minoritetsregering.
              Det är minoritetsregeringen som ska se till att säkra stödet för
              sin politik i riksdagen. Ska man recensera de olika regeringsalternativen
              kan jag säga att er regering aldrig hade klarat sig så bra, Carl
              B Hamilton, om ni inte hade haft de överskott som våra regeringar
              lämnade efter sig när ni tog över. Det säger också Finanspolitiska
              rådet i sin senaste rapport.
            </seg>
            <seg n="8ed1ec1e">
              Finanspolitiska rådet varnar även för att regeringen för en alltför
              expansiv politik i en uppåtgående konjunktur. Det bidrar till
              att driva på räntorna, så att det räntebärande folket får tusentals
              kronor extra att betala varje månad, långt utöver vad de får i
              skattesänkningar.
            </seg>
            <seg n="73a8054e">
              Om vi ska fortsätta att recensera varandra kan jag ta upp det
              som skedde under den förra minoritetsregeringen då Carl B Hamilton
              var statssekreterare och ansvarig för budgeten. Då hade vi ett
              ekonomiskt moras. Då hade vi en överhettad ekonomi. Då hade vi
              en orolig omvärld. Då hade vi en minoritetsregering som inte kunde
              säkra ekonomin. Vi hade flaskhalsar.
            </seg>
            <seg n="0c470fc0">
              Känner inte Carl B Hamilton vingslagen från förr? Känner inte
              Carl B Hamilton att det börjar lukta 19911994?
            </seg>
          </u>
          <note type="speaker" n="f87d21fa">
            Anf. 12 CARL B HAMILTON (FP) replik:
          </note>
          <u who="unknown" xml:id="i-e89b192e141d6480-1" n="830badbc">
            <seg n="6bfb1789">
              Fru talman! Jag ställde i går frågan om Socialdemokraterna avser
              att införa en parallell budgetprocess, och jag fick inga tydliga
              svar av Tommy Waidelich. Jag försöker pressa fram tydliga svar
              av honom, men jag får inte de svaren i dag heller.
            </seg>
            <seg n="859278d9">
              Det är en oklarhet i var ni egentligen står, Tommy Waidelich.
              Kan ni tänka er att ändra riksdagsordningen? Kan ni tänka er att
              ändra så att det blir två parallella budgetprocesser i riksdagen?
              Det är de bestämmelser som finns i dag. Det är väl ett ganska
              måttligt krav att ställa, att ni några månader innan budgeten
              läggs fram svarar på om ni avser att avvika från eller ändra de
              bestämmelser som i dag finns. Svara på det, Tommy Waidelich, i
              stället för att blomma ut och börja tala om början av 1990-talet.
              Vi kan i och för sig tala om det också; det har jag gjort många
              gånger med Göran Persson. Svara dock på frågorna som jag har ställt.
              Det är det ena.
            </seg>
            <seg n="64f9b119">
              Det andra är att Tommy Waidelich säger att vi ska vara vaksamma
              så att det inte blir en alltför expansiv politik, och han hänvisar
              till Finanspolitiska rådet. Jag har räknat upp alla de utgiftslöften,
              ofinansierade sådana, som Juholt radade upp i sitt anförande i
              partiledardebatten och dessutom i LO-tidningen. Det är en lista
              på expansiva åtgärder som inte bara skulle skicka räntorna upp
              i himlen utan dessutom skicka underskotten till om inte grekisk
              så i alla fall sydeuropeisk nivå. Det är era utgiftslöften ofinansierade,
              hållningslösa, slarviga som är hotet.
            </seg>
            <seg n="63026a9f">
              Svara nu på frågan hur ni tänker er budgetprocessen i höst, Tommy
              Waidelich.
            </seg>
          </u>
          <note type="speaker" n="d4d5ebaa">
            Anf. 13 TOMMY WAIDELICH (S) replik:
          </note>
          <u who="tommy_waidelich_3ddf03" xml:id="i-6f6de6cd6ae18462-2" n="0d402c3b">
            <seg n="7990a680">
              Fru talman! Jag förstår att Carl B Hamilton hämtar sin inspiration
              från Sydeuropa. Carl B Hamilton framstår närmast som en svensk
              Don Quijote som slåss mot väderkvarnar. Han tillskriver oss en
              massa utgiftsökningar och att vi ska ändra riksdagsordningen.
              Vet Carl B Hamilton vilka regler som gäller i riksdagen? Kan Socialdemokraterna
              ensamma ändra riksdagsordningen? Har vi föreslagit en ändring
              av riksdagsordningen?
            </seg>
            <seg n="60d06359">
              Det är Carl B Hamilton som målar upp alla de problemen. Ta i
              stället ansvar! Ni är i minoritet. Ni har inte majoritet för er
              politik i riksdagen. Ni måste säkra er politik i riksdagen. Det
              är grundproblemet, inte några spekulationer om vad vi tänker och
              inte tänker eller om vad vi över huvud taget skulle kunna göra
              ens om vi tänkte det.
            </seg>
            <seg n="80c32605">
              Välkommen tillbaka till den svenska vardagen, Carl B Hamilton!
              Det kan vara trevligt i Sydeuropa, men spela inte svensk Don Quijote.
              Slåss inte mot väderkvarnar som inte finns!
            </seg>
          </u>
          <note type="speaker" n="5fd86dd8">
            Anf. 14 CARL B HAMILTON (FP) replik:
          </note>
          <u who="unknown" xml:id="i-e89b192e141d6480-2" n="830badbc">
            <seg n="7c249c52">
              Fru talman! Jag vet att Tommy Waidelich har en stor svaghet för
              Spanien och spanjorskorna, men jag tror kanske inte att vi ska
              driva det för långt.
            </seg>
            <seg n="f17e7153">
              Jag ska lämna detta med budgetprocessen, för jag tror inte att
              vi kommer längre just i dag.
            </seg>
            <seg n="d7980d28">
              Tommy Waidelich sade att jag tillskriver Socialdemokraterna utgifter
              som inte skulle finnas. Jag gör ju bara ett referat av din partiledares
              anförande i partiledardebatten och i en intervju som han givit
              i LO-tidningen, Tommy Waidelich. Det är ingenting jag hittar på.
              Allt står där, det är bara att gå till protokollet och läsa. Det
              är hotet mot svensk ekonomi en slarvig, ansvarslös, utgiftsexpansiv
              politik. Den skulle driva räntorna i taket, och underskotten skulle
              öka dramatiskt. Det vill vi inte ha.
            </seg>
            <seg n="ead59abc">
              Jag säger till dem som ser detta på tv: Hade ni velat ha den
              här mannen som finansminister i dag när Greklands ekonomi hotar
              hela Europa? Jag tror inte det. Jag tror att det är mycket bättre
              att ha den erfarne krishanteraren Borg. Det menar jag också ska
              vägas in. Det är inte nyval i dag. Det kommer inte heller att
              bli nyval i morgon. Jag tror inte att det över huvud taget blir
              nyval.
            </seg>
            <seg n="a972c192">
              När man diskuterar i Sveriges riksdag måste man dock agera som
              om det fanns två regeringsalternativ att välja mellan. Det finns
              inte i dag. Det finns bara ett alternativ, och det är alliansregeringen
              som håller ihop ekonomin, pressar ned arbetslösheten och driver
              upp tillväxttakten, inte minst i en europeisk jämförelse.
            </seg>
          </u>
          <note type="speaker" n="6734e52c">
            Anf. 15 ULLA ANDERSSON (V) replik:
          </note>
          <u who="ulla_andersson_ab2816" xml:id="i-163dd60e00178c6f-3" n="70333d2b">
            <seg n="c910bf15">
              Fru talman! Jag vill till att börja med anmärka på Carl B Hamiltons
              debattstil lätt sexistisk, gillar spanjorskor. Dessutom tilltalar
              han Tommy Waidelich som den här mannen. Det behövs lite skärpning.
              Så beter man sig inte i en talarstol.
            </seg>
            <seg n="e2f33ffe">
              Fru talman! Jag begärde replik med anledning av två saker som
              jag tycker att Carl B Hamilton skulle behöva förklara lite närmare.
              Den första gäller sjukförsäkringen. Sju av tio sjukskrivna är
              kvinnor. På dem har regeringen sparat drygt 26 miljarder kronor.
              I inkomster till decil 10 är sju av tio män. De har fått mer än
              det i skattesänkningar. Man skulle kunna säga att genom Carl B
              Hamiltons politik har sjuka kvinnor sett till att högavlönade
              friska män fått bra mycket mer pengar i plånboken. Vi ser hur
              många sjuka människor står utan ersättning och tvingas söka socialbidrag.
              Det är det nya Folkpartiets nya linje. Sjuka människor har inte
              längre rätt att vara sjuka och känna ekonomisk trygghet under
              den tiden.
            </seg>
            <seg n="b6ce127f">
              Den andra linjen som Carl B Hamilton står för är en politik för
              sänkta löner. Om vi går igenom den politik som Carl B Hamilton
              försvarar kan vi tydligt se att det är syftet. Vi har sänkta ersättningsnivåer
              i a-kassan. Vi har kraftigt höjda kvalifikationskrav för att kvala
              in i försäkringen. Vi har höjda avgifter. Regeringen skriver till
              och med i vårpropositionen, på s. 35, att en ersättning på 4 900
              kronor i arbetslöshetsförsäkringen kan vara för hög för att människor
              ska ta ett jobb.
            </seg>
            <seg n="017b64fb">
              Vi har dessutom jobbskatteavdraget, som syftar till sänkta löner,
              och Borg har nyss uppmanat kommunpolitiker att hålla tillbaka
              lågavlönade kvinnors löneutveckling. Det vill säga att kvinnor
              som jobbar i vård, skola och omsorg ska ha lägre löner. Det här
              är tydligen också Folkpartiets nya linje, eller hur, Carl B Hamilton?
            </seg>
          </u>
          <note type="speaker" n="b3504a84">
            Anf. 16 CARL B HAMILTON (FP) replik:
          </note>
          <u who="unknown" xml:id="i-e89b192e141d6480-3" n="830badbc">
            <seg n="53f27d26">
              Fru talman! Jag skulle naturligtvis inte ha sagt det där om spanjorskorna,
              men för mig som har känt Tommy Waidelich ett bra tag är det väl
              bekant att han är gift med en spanjorska. Det var bara detta jag
              syftade på. Jag hoppas att det inte var alltför sexistiskt och
              att man i riksdagens kammare utan att bli åthutad ska kunna nämna
              att någon är gift med någon annan.
            </seg>
            <seg n="864c3afa">
              Ulla Andersson talar om sänkta löner. Det här landet har nu en
              tillväxttakt, en återhämtning, som är rekordartad. Det är naturligtvis
              en tillfällig period där vi har en tillväxttakt av dagens karaktär.
              Den långsiktiga tillväxttakten är dock ganska bra. Detta är grunden
              för att också lönerna, inkomsten och jobben ska växa. Det är en
              blomstrande ekonomi.
            </seg>
            <seg n="b5b67c79">
              Jag förstår att det är svårsmält för Ulla Andersson att ekonomin
              går så bra att jobben växer, sysselsättningen ökar och arbetslösheten
              sjunker. Man kan naturligtvis vilja att arbetslösheten ska sjunka
              ännu snabbare det vill jag och regeringen och att tillväxttakten
              ska vara ännu högre. Jag tror dock att det nog inte är realistiskt.
              Men det som nu är mest påtagligt är att vi har gått igenom en
              kris och har klarat den mycket bra i en internationell jämförelse.
            </seg>
            <seg n="e17a450c">
              Under hela den här perioden har vi emellertid utsatts för en
              kanonad av kritik från Ulla Andersson för att vi har misskött
              ekonomin. I själva verket är utfallet att vi har haft en mycket
              bättre ekonomisk utveckling än i andra länder.
            </seg>
            <seg n="0146d09a">
              Sedan kan jag väl få påpeka jag hoppas att det inte ska uppfattas
              som ett sexistiskt inslag i debatten att de som drabbades mest
              av arbetslöshet under krisen var män i verkstadsindustrin. Det
              var de som drabbades hårdast. Förlåt om det var ett sexistiskt
              inslag, men det är ändå sanningen.
            </seg>
          </u>
          <note type="speaker" n="ace7a8a3">
            Anf. 17 ULLA ANDERSSON (V) replik:
          </note>
          <u who="ulla_andersson_ab2816" xml:id="i-163dd60e00178c6f-4" n="70333d2b">
            <seg n="58265278">
              Fru talman! Det är nog tur att Carl B Hamilton har semester snart,
              så att han kan börja fundera på hur han beter sig.
            </seg>
            <seg n="5eb3c277">
              Jag upptäcker att Carl B Hamilton noga undviker att ta upp frågan
              om att sjuka kvinnor ska finansiera högavlönade mäns skattesänkningar.
              Inte med ett ord berörde Carl B Hamilton detta.
            </seg>
            <seg n="52180df9">
              Jag tycker att det är en avskyvärd politik när man inte tillåts
              vara sjuk och blir ifrågasatt i sin sjukdom, där man faktiskt
              mår väldigt dåligt och behöver alla krafter för att koncentrera
              sig på att bli frisk och få rehabilitering. Det handlar om att
              kunna vara sjuk och därmed satsa på att bli frisk. Det tycker
              inte Carl B Hamilton är viktigt, utan han tycker att det är viktigare
              att högavlönade män får skattesänkningar. Detta kommenterade Carl
              B Hamilton över huvud taget inte.
            </seg>
            <seg n="98f82209">
              Han kommenterade heller inte att regeringen anser att en ersättningsnivå
              i arbetslöshetsförsäkringen på 4 900 kronor kan vara för hög för
              människor så att de inte tar ett jobb.
            </seg>
            <seg n="ee21191f">
              Han kommenterade inte heller de höjda kvalifikationskraven för
              a-kassan, som gör att bara fyra av tio som i dag är inskrivna
              på Arbetsförmedlingen har rätt till ersättning från arbetslöshetsförsäkringen.
              Sex av tio har alltså ingen ersättning alls.
            </seg>
            <seg n="b1aa0422">
              Han kommenterade inte heller de höjda avgifterna, som gör att
              människor inte har råd att vara med i arbetslöshetsförsäkringen,
              och han kommenterade inte heller Borgs krav på sänkta löner för
              kvinnor inom vård, skola och omsorg.
            </seg>
            <seg n="172f5cb8">
              Han kommenterade inte heller jobbskatteavdragets syfte, nämligen
              att hålla tillbaka löneutvecklingen. Det är en tydlig ekonomisk
              politik som syftar till att vi förhoppningsvis ska få något fler
              jobb i Sverige genom att människor får lägre inkomster. Det är
              en tydlig linje i Folkpartiets ekonomiska politik.
            </seg>
            <seg n="99a84c60">
              Jag undrar: Var går gränsen? I kommunerna är ingångslönerna 16
              070 kronor, och de anses vara för höga. Och gränsen i a-kassan
              verkar vara 4 900 kronor, eller är den lägre än så, Carl B Hamilton?
              Allt detta i a-kassan syftar ju till att sätta press nedåt på
              lönerna.
            </seg>
          </u>
          <note type="speaker" n="f17989ea">
            Anf. 18 CARL B HAMILTON (FP) replik:
          </note>
          <u who="unknown" xml:id="i-e89b192e141d6480-4" n="830badbc">
            <seg n="75cca13f">
              Fru talman! Det som har varit en huvudlinje i Sverige är att
              man ska arbeta för full sysselsättning, alltså så låg arbetslöshet
              som möjligt. Det är på den vägen som det här landet nu rör sig.
              Vi har en ganska snabbt växande sysselsättning. Vi har en allt
              lägre arbetslöshet. Vi har en tillväxt i inkomsterna. Detta får
              Ulla Andersson till en avskyvärd politik!
            </seg>
            <seg n="32b1c471">
              Tidigare sade Ulla Andersson till Anna Kinberg Batra att hon
              kränker dem som finns i Sverige genom denna politik som leder
              till en snabb ekonomisk tillväxt, fler jobb och lägre arbetslöshet.
            </seg>
            <seg n="18d6e7bc">
              Man kan ställa sig frågan hur rimliga Ulla Anderssons påståenden
              är när hon säger att Folkpartiets och Alliansens politik syftar
              till att driva ned lönerna. Vi lever i en demokrati. Finns det
              ett parti som skulle ha som dagordning att sänka lönerna för folk?
              Jag kan bara vädja till åhörarna här: Tror ni att det skulle vara
              en framgångsrik strategi i en valrörelse att säga att man ska
              driva ned lönerna? Rösta på oss, så får ni lägre löner! Nej, detta
              är absurt!
            </seg>
            <seg n="e1622cc7">
              I en demokrati har partierna naturligtvis olika åsikter, men
              de har inte som partiprogram i valrörelsen att försämra folk och
              sänka lönerna. Ulla Anderssons uppskruvade retorik faller på sin
              egen orimlighet. Det finns inget parti i Sveriges riksdag som
              skulle kunna vinna ett val om man betedde sig på det sätt som
              Ulla Andersson här beskriver. Det är fria fantasier från hennes
              sida.
            </seg>
          </u>
          <note type="speaker" n="ee45d9ea">
            Anf. 19 ANNIE JOHANSSON (C):
          </note>
          <u who="annie_johansson_b0eb81" xml:id="i-e8d1c6771dac215f-0" n="68d86ef9">
            <seg n="0823e502">
              Fru talman! Vi lever i turbulenta tider. Framför våra ögon utspelar
              sig, bokstavligt talat, ett grekiskt drama. Utöver de mycket svårt
              ansträngda ekonomiska förhållandena finns nu även en kritisk politisk
              dimension. Vi kan bara spekulera i vad som kommer att hända de
              närmaste dagarna, månaderna och åren. Det vi lärde oss av Lehman
              Brothers kollaps hösten 2008 var att vi tyvärr ofta vet mindre
              än vi tror och att sammanflätningarna på de internationella finansiella
              och ekonomiska marknaderna är betydligt mer komplexa och svårförutsägbara
              än för bara ett tiotal år sedan.
            </seg>
            <seg n="480340a8">
              Det grekiska dramat visar tydligt på det ömsesidiga beroendet
              i världsekonomin. Och det visar minst lika tydligt på vikten av
              ansvarstagande och sunda ekonomiska principer för att värna finansiell
              och ekonomisk stabilitet. Efter den svenska hemmasnickrade krisen
              i slutet av 1980- och början av 1990-talet initierade Centerpartiet
              ett finanspolitiskt ramverk med tydliga mål och regler i syfte
              att underlätta arbetet med att nå långsiktig hållbarhet. I dag
              kan vi konstatera att ramverket har fungerat mycket väl och skapat
              förtroende för svensk ekonomi, vilket vi kunde dra särskilt stor
              nytta av under finanskrisen.
            </seg>
            <seg n="1dcb9bfb">
              Ramverket har också lett till att vi i Sverige med våra stabila
              statsfinanser och vår låga statsskuld kommer att stå väl rustade
              när nästa kris inträffar. Det gör att vi då, precis som hösten
              2008, har möjlighet att satsa oss ur kris och lågkonjunktur för
              att på så sätt bygga Sverige starkt för framtiden. Betydelsen
              av detta kan inte nog poängteras.
            </seg>
            <seg n="969851e4">
              Fru talman! Sveriges utgångsläge för att möta framtidens utmaningar
              globaliseringen, klimatet, strukturomvandlingen, att förstärka
              arbetslinjen, att bryta utanförskapet och att hela landet ska
              leva och utvecklas är i huvudsak gott. Vi är ett öppet, företagsamt
              land med en välutbildad befolkning, konkurrenskraftiga företag,
              välfungerade institutioner och god ordning i de offentliga finanserna.
              Vi är dessutom ett rikt land. Men alla har det inte bra i dagens
              Sverige.
            </seg>
            <seg n="84389cd8">
              Många, särskilt invandrare, människor med funktionsnedsättning
              och unga, vill inget hellre än arbeta och försörja sig själva,
              men de får inte chansen alla gånger. 220 000 barn växer upp under
              knappa ekonomiska förhållanden, vilket ger dem en sämre start
              i livet än sina jämnåriga kamrater. 29 procent av svenskarna har
              mindre än 10 000 kronor i ekonomisk buffert och tvingas leva ur
              hand i mun. 20 000 personer är hemlösa och saknar därmed den basala
              trygghet som vi andra tar för given. Det är oacceptabelt i ett
              modernt välfärdssamhälle som Sverige. Låt mig därför visa på några
              möjliga lösningar som gör att vi kan bli ett framtidsland för
              alla som bor här.
            </seg>
            <seg n="a4437a61">
              Det mest grundläggande är: Alla måste få chansen till ett jobb
              och en egen försörjning. Alla jobb behövs och är viktiga i framtidens
              Sverige. För att lyckas med detta måste vi våga ta av skygglapparna
              och vända på alla stenar. För mig står det helt klart att den
              svenska arbetsmarknaden behöver reformeras och bli mer flexibel.
              Det är helt avgörande för att de grupper som nu står utanför ska
              få chansen.
            </seg>
            <seg n="3a5d8b44">
              Studier under senare tid har visat att ingångslönerna är ett
              större problem än vad man tidigare har trott, inte minst inom
              vissa tjänstebranscher. De höga ingångslönerna försvårar för svaga
              grupper att få fotfäste på arbetsmarknaden. Här måste parterna,
              i likhet med IF Metall, ta sitt ansvar så att fler kan få jobb
              och egen försörjning och därmed bidra både till sin och till Sveriges
              utveckling.
            </seg>
            <seg n="2d66d7c8">
              Vidare måste vi stärka Sverige som kunskapsnation från förskolan
              till spjutspetsforskningen och förbättra kopplingen mellan skola
              och arbetsmarknad med praktikplatser och lärlingsjobb. Ju lägre
              utbildning, desto större är risken för arbetslöshet och utanförskap.
              Det är en trend som vi måste bryta för att alla ska få chansen
              på morgondagens arbetsmarknad.
            </seg>
            <seg n="f8f25892">
              Ett stort problem med den strukturomvandling som följer i globaliseringens
              spår är att den tenderar att ge en tudelning på arbetsmarknaden.
              De nya jobb som växer fram blir alltmer specialiserade och har
              högre kunskapsinnehåll, samtidigt som de enklare jobben blir färre
              till följd av nedläggning eller utflyttning. Det gör det än viktigare
              att förstärka drivkrafterna att arbeta för dem med de lägsta inkomsterna
              så att det lönar sig bättre att gå från utanförskap till arbete.
              Även efter de fyra jobbskatteavdragen är trösklarna på den svenska
              arbetsmarknaden mycket höga i ett internationellt perspektiv.
              Eventuella ytterligare jobbskatteavdrag bör därför riktas särskilt
              till dem med de allra lägsta inkomsterna.
            </seg>
            <seg n="b784f375">
              Rädda Barnen rapporterade nyligen att 220 000 barn i Sverige
              kan betraktas som fattiga. Det är verkligen hög tid att vi tar
              utsatta barns situation på allvar även om den absoluta fattigdomen
              bland barn minskat kraftigt det senaste decenniet och till och
              med halverats.
            </seg>
            <seg n="04ec2046">
              När vi i Centerpartiet har analyserat problemen med barnfattigdomen
              har vi funnit att de är intimt förknippade med bristerna i integrationen.
              De fattiga barnen med utländsk bakgrund uppgick till 142 000 år
              2008, medan motsvarande siffra för fattiga barn med svensk bakgrund
              var 78 000.
            </seg>
            <seg n="dc7a653a">
              För att minska antalet barn som växer upp under knappa förhållanden
              är det således oerhört viktigt att människor från andra länder
              som kommer hit kan få arbeta och starta företag så att de kan
              försörja sig själva. Angelägna åtgärder är, förutom sänkta trösklar
              in på arbetsmarknaden, att snabba på prövningen av utländska examina,
              införa en stimulanspeng för lärlingsutbildning och språkundervisning
              på företag samt fortsätta våra ansträngningar för ett bättre företagsklimat
              och minskat regelkrångel.
            </seg>
            <seg n="06dec57d">
              Den svenska inkomstfördelningen är bland de jämnaste i världen.
              Det kan man inte tro när man hör den svenska debatten. Men när
              det gäller förmögenhetsfördelningen förhåller det sig tvärtom.
              Som jag sade tidigare har tre av tio svenskar mindre än 10 000
              kronor i ekonomisk buffert. Även här behöver självkänslan byggas
              upp genom möjligheten till eget sparande. Centerpartiet vill därför
              titta på en modell som gör det enklare och mer lönsamt för låg-
              och medelinkomsttagare att spara och skapa sig den trygghet som
              en buffert ger.
            </seg>
            <seg n="6274633c">
              Fru talman! Ett framgångsrikt Sverige förutsätter livskraftig
              och hållbar tillväxt i hela landet. Det är summan av alla regioners
              tillväxt som bygger Sveriges tillväxt. Genom förbättrade kommunikationer,
              såväl infrastruktur som bredbandsutbyggnad, länkas landsbygd och
              tätorter samman. Att kunna bo och arbeta var man vill ökar handlingsfriheten,
              stärker entreprenörskapet och leder till en bättre miljö. Vi måste
              ta till vara den skaparkraft som finns hos varje människa, företag
              och region för att hela Sverige ska leva och utvecklas.
            </seg>
            <seg n="8fa4c406">
              Till sist: Jag är övertygad om att tillväxt och konkurrenskraft
              kan förenas med god miljö och hållbarhet. Sverige har nu en gyllene
              chans att ställa om samhället till att bli mer resurseffektivt
              samtidigt som fler jobb skapas. Det handlar om att ta till vara
              alla de möjligheter som finns i miljötekniken och de gröna lösningarna.
            </seg>
            <seg n="89b2e976">
              Två miljarder människor har tvättmaskin, men övriga sju miljarder
              vill också ha en. Det kräver grön teknologi om alla på hela jorden
              ska kunna ha kylskåp och tvättmaskin. Så säger professor Hans
              Rosling när han föreläser om hur fattiga länder håller på att
              få en högre levnadsstandard och att människor i dessa länder inte
              efterfrågar vare sig fritidsbåtar eller utlandssemestrar. De vill
              ha vitvaror.
            </seg>
            <seg n="301cb656">
              Precis som Hans Rosling anser jag att innovation är nyckeln till
              en hållbar utveckling. Om alla på hela jorden ska kunna ha kylskåp
              och tvättmaskin måste den gröna teknologin vara redo. För vi vet
              alla att vi kommer att behöva ställa om våra samhällen till att
              bli mer gröna, hållbara och resurseffektiva. Det är det enda som
              långsiktigt kan trygga vår tillvaro, såväl ekonomiskt och ekologiskt
              som socialt.
            </seg>
          </u>
          <note n="c0d9c913">
            Därmed yrkar jag bifall till utskottets förslag i finansutskottets
            betänkande Riktlinjer för den ekonomiska politiken .
          </note>
          <note type="speaker" n="e61b45f1">
            Anf. 20 ANDERS SELLSTRÖM (KD):
          </note>
          <u who="anders_sellstrom_c28c99" xml:id="i-a260cf770949eeac-0" n="624c8a9b">
            <seg n="b7b0b5f4">
              Fru talman! Jag ska börja med att yrka bifall till utskottets
              förslag i finansutskottets betänkande.
            </seg>
            <seg n="1ec7dfbb">
              Hur gick det till? Den frågan ställer sig den ansedda internationella
              tidskriften The Economist. Då syftar de inte på hur det gick till
              när Socialdemokraterna skulle välja partiledare, utan frågan gäller
              den ekonomiska återhämtningen och den starka arbetsmarknaden i
              Sverige. Hur gick det till?
            </seg>
            <seg n="f91a0869">
              Den viktigaste anledningen enligt The Economist är den försiktiga
              och marknadsekonomiskt genomtänkta finanspolitiken. Stärkta budgetregler
              och fungerande tillsyn över bankerna spelade också en mycket viktig
              roll.
            </seg>
            <seg n="c7760640">
              Sverige rankas i dag bland världens mest konkurrenskraftiga ekonomier
              enligt World Economic Forum när man mäter arbetsproduktivitet,
              kunskapsnivåer, ekoeffektivitet, innovationsförmåga och företagsklimat.
            </seg>
            <seg n="750067f2">
              I stället för stora sparpaket och skattehöjningar som flera andra
              europeiska länder i dag ägnar sig åt, kan vi i Sverige se fram
              emot en period av budgetöverskott och sjunkande statsskuld, dock
              med reservation för vad som nu händer i Grekland.
            </seg>
            <seg n="1da4c837">
              Reformutrymmet för innevarande mandatperiod bedöms nu bli något
              högre än de 40 miljarder kronor som prognostiserades i budgetpropositionen
              som lades fram i höstas. Detta är siffror som många andra länder
              i vår närmaste omgivning bara drömmer om.
            </seg>
            <seg n="18cbe89f">
              När Tommy Waidelich och andra nu låter klagosången ljuda om missmatchning
              i den klagosången stämmer inte Finanspolitiska rådet eller Konjunkturinstitutet
              in och andra problem de ser på arbetsmarknaden ska vi inte glömma
              hur prognoserna såg ut. Hösten 2009 sade Riksbankens prognos att
              arbetslösheten skulle nå sin topp i slutet av 2010 och att över
              500 000 människor då skulle vara arbetslösa.
            </seg>
            <seg n="89668e1b">
              Konjunkturinstitutet sade samtidigt att arbetslösheten under
              2011 kommer att vara nästan 12 procent. Ekonomistyrningsverket
              sade samma sak, liksom regeringen i sin statsbudget för 2010.
            </seg>
            <seg n="e4f20bed">
              Men tack vare klok finanspolitik, välriktade satsningar på jobbskapande,
              ROT-avdrag och ökade statsbidrag till kommunerna är situationen
              i dag en helt annan än den som prognostiserades 2009. I stället
              för en arbetslöshet på 12 procent så har vi i dag en arbetslöshet
              på 7,9 procent. Om allt går enligt utstakad väg kommer arbetslöshetsnivåerna
              att vara nere på runt 5 procent vid utgången av mandatperioden.
            </seg>
            <seg n="8f49966d">
              En ekonomisk kris gör också att ekonomin förändras, branscher
              måste förnya sig, gamla företag kanske försvinner och nya kommer
              till. Denna process är på inget sätt färdig den dag som ekonomin
              eller arbetslöshetssiffrorna vänder.
            </seg>
            <seg n="5be28a15">
              Det kräver också att vi fortsätter med en långsiktigt hållbar
              och jobbskapande politik. Vi måste ge ännu bättre förutsättningar
              för nya företag att växa sig starka och för människor att skaffa
              den kompetens som krävs i en förändrad ekonomi.
            </seg>
            <seg n="b5fe7763">
              Fru talman! Den ekonomiska vårpropositionen som vi i dag debatterar
              innehåller en tydlig inriktning på att skapa dessa förutsättningar.
              Med det femte jobbskatteavdraget minskar vi ytterligare de tröskeleffekter
              som finns på den svenska arbetsmarknaden.
            </seg>
            <seg n="8d53f08d">
              Höjd brytpunkt för statlig inkomstskatt är också en viktig reform
              för att möta en förändrad arbetsmarknad. Vill vi ha en arbetsmarknad
              med en hög andel akademiker och stark kompetensutveckling måste
              även marginalskattetrösklarna förskjutas uppåt i skatteskalan
              och på sikt även minska marginalskatterna.
            </seg>
            <seg n="e1d19e57">
              För oss kristdemokrater är den ekonomiska politiken dock mer
              än bara arbetsmarknadsstatistik, tillväxtutveckling och marginaleffekter.
              I den kristdemokratiska idétraditionen talar vi mycket om social
              marknadsekonomi.
            </seg>
            <seg n="c95b2890">
              Det är en marknadsekonomi som bygger på långsiktig hållbarhet,
              förvaltarskap och moral. Målet med den sociala marknadsekonomin
              är en samhällsgemenskap där alla medborgare och invånare genom
              en rättvis fördelning av samhällets resurser har goda möjligheter
              att med hänsyn till andra förverkliga sina grundläggande värden,
              sina rättigheter och sin potential.
            </seg>
            <seg n="7a217a85">
              Pensionärernas ekonomi har under många år varit ett flitigt diskuterat
              ämne. Vid tre tillfällen har skatten sänkts för pensionärerna.
              I vårpropositionen finns förslag om ytterligare en sänkning av
              skatten för pensionärer. För Kristdemokraterna är detta en mycket
              viktig fråga.
            </seg>
            <seg n="bfbcc101">
              Skillnaden i beskattning mellan löntagare och pensionärer ska
              minska steg för steg, anser vi. Men det ska självklart ske genom
              skattesänkningar för pensionärer och inte genom skattehöjningar
              för löntagare. Låt oss vara tydliga med att den skattesänkning
              som nu sker för pensionärerna aldrig skulle ha kommit till stånd
              om vi inte först hade fått jobbskatteavdraget i sjön och dragit
              nytta av dess effekter.
            </seg>
            <seg n="3cdd9bcb">
              Samhället är mycket mer än det offentligfinansierade. Men tyvärr
              har vi i Sverige varit mindre bra eller kanske direkt dåliga ibland
              på att uppmuntra föreningslivet och det civila samhället, som
              gör viktiga insatser i vårt samhälle.
            </seg>
            <seg n="5346a535">
              Därför tycker vi kristdemokrater att det är mycket glädjande
              att regeringen nu kommer med ett förslag om att införa avdragsrätt
              för gåvor till ideella organisationer. Detta är ett viktigt första
              steg för att börja stärka det civila samhället och dess funktionssätt.
            </seg>
            <seg n="9af53f56">
              När man lyssnar på de olika oppositionsföreträdarna slås man
              av ett par saker. Dels är samhörigheten i reservationerna oerhört
              spretig, dels handlar det om fortsatt missmatchning när det gäller
              vilken politik olika företrädare för det största oppositionspartiet
              säger sig vilja föra.
            </seg>
            <seg n="a8436eeb">
              Finansutskottet noterar att Socialdemokraterna har valt att utelämna
              sin egen syn på skattepolitiken i sin motion. Vi vet därför inte
              om, och i så fall hur, förmögenhetsskatten ska återinföras om
              Socialdemokraterna får bestämma. Vi vet inte vad det finns för
              funderingar om fastighetsskatten. Vi vet inte vilka skattehöjningar
              som planeras. Skattesänkningar är i varje fall inget som vi vågar
              hoppas på i deras förslag.
            </seg>
            <seg n="39ca50b9">
              Och om, eller ska vi säga när, den efterfrågade uppföljningen
              av jobbskatteavdraget visar på omfattande jobbskapande effekter
              kommer då Socialdemokraterna att ställa sig bakom införandet av
              det femte steget eller inte?
            </seg>
            <seg n="a55a2e0e">
              Men det man främst slås av är oppositionspartiernas avsaknad
              av helhetsansvar. De skjuter in sig på någon sak här och någon
              sak där och gör ett nålstick här och ett annat där.
            </seg>
            <seg n="5df2f163">
              I kommunpolitiken hemma i Umeå har vi principen att vi inte petar
              i varandras budgetar, utan vi ställer de olika förslagen mot varandra.
              Det förslag som vinner voteringen är det som gäller punkt. Vi
              har under många år aldrig haft en styrande majoritet i Umeå. Den
              situationen gäller även i dag. Men principen för hur vi hanterar
              budgetar finns kvar mellan partierna, och det är någonting vi
              håller heligt. Det skapar respekt för demokratin men också möjlighet
              för dem med mest mandat att styra. Allt annat blir ett kortsiktigt
              populistiskt beteende som inte är särskilt konstruktivt på längre
              sikt.
            </seg>
            <seg n="0fee1516">
              Vidare finns det få eller inga svar i Socialdemokraternas motion
              på hur vi ska få nya företag att starta och ekonomin att växa
              så att vi kan fortsätta att utveckla välfärden. Och om skattesänkningar
              alltid är av ondo är skattehöjningar i så fall alltid av godo?
            </seg>
            <seg n="99ae82b8">
              Om det inte finns några positiva effekter med att sänka skatter
              borde det väl inte finnas några negativa effekter med att höja
              dem? Men inte kommer det några sådana förslag heller. Man undrar
              helt enkelt om det finns någonting som oppositionen, och då särskilt
              Socialdemokraterna, är för? Har de ens en egen politik som de
              är för, eller är affärsidén numera helt enkelt att bara vara emot?
              Missmatchningspolitiken har fått ett nytt ansikte.
            </seg>
            <seg n="a20ecb45">
              Fru talman! Till sist: Barnfattigdomen har det talats mycket
              om under den senaste tiden och även i denna debatt. Det är en
              mycket viktig fråga som också belyser vikten av en välfungerande
              ekonomisk politik. Ett barn som lever i fattigdom gör ju det eftersom
              föräldrarna, eller föräldern, har det knapert ekonomiskt, är arbetslös
              eller lever i utanförskap på annat sätt.
            </seg>
            <seg n="c45df17f">
              Den absolut viktigaste åtgärden för att minska barnfattigdomen
              är därför att sänka trösklarna in på arbetsmarknaden och att minska
              arbetslösheten. Den andra åtgärden är att med riktade stöd just
              nå fram till de föräldrar som har de största behoven.
            </seg>
            <seg n="d1f5b772">
              Förutom sänkt skatt för dem med låga inkomster har vi redan höjt
              flerbarnstillägget i barnbidraget. Nu sker även en höjning av
              flerbarnstillägget i bostadsbidraget. Det är välriktade metoder
              för att minska barnfattigdomen. Alliansregeringen har en bra ordination
              för att komma till rätta med problematiken. Men hur ser den konkreta
              socialdemokratiska ordinationen ut mot barnfattigdomen? Den kan
              vi inte utläsa någonting om i deras motion.
            </seg>
          </u>
          <note type="speaker" n="4f060b36">
            Anf. 21 JONAS ERIKSSON (MP) replik:
          </note>
          <u who="jonas_eriksson_3e153d" xml:id="i-d8c6e6490a314188-1" n="0a83e409">
            <seg n="bdc5ba69">
              Fru talman! Jag gläds med Anders Sellström över utvecklingen
              på arbetsmarknaden och att fler får jobb. Men även med en låg
              arbetslöshet kommer människor att vara arbetslösa. Det kan handla
              om att man är mellan jobb eller att man inte har kommit in på
              arbetsmarknaden ännu. Det kommer också att finnas människor som
              blir sjuka eller drabbas av olyckor. Då är det viktigt med en
              fungerande arbetslöshetsförsäkring och sjukförsäkring.
            </seg>
            <seg n="2d2e0ce6">
              Dagens försäkringssystem är ett lapptäcke av olika regler. Det
              är svårt att veta vad som gäller. Många sjuka och arbetslösa har
              svårt att få ersättning. Många känner sig djupt frustrerade och
              felaktigt behandlade.
            </seg>
            <seg n="e787244c">
              Problemen är inte nya, men de har eskalerat i och med den borgerliga
              regeringens förändringar. De små förbättringar som regeringen
              efter en massiv kritik föreslår är långt ifrån tillräckliga.
            </seg>
            <seg n="5211bda9">
              Det finns ett brett stöd i riksdagen och det finns ett folkligt
              stöd för snabba förändringar av sjukförsäkringen. Det handlar
              om att förbättra ersättningen för dem som i dag kallas för nollklassade.
              Det handlar om arbetsförmågan och hur den ska prövas mot arbete.
            </seg>
            <seg n="118932b1">
              Min fråga till Anders är vad han som kristdemokrat kommer att
              göra för att skynda på regeringen i frågan.
            </seg>
          </u>
          <note type="speaker" n="a26c9ceb">
            Anf. 22 ANDERS SELLSTRÖM (KD) replik:
          </note>
          <u who="anders_sellstrom_c28c99" xml:id="i-a260cf770949eeac-1" n="624c8a9b">
            <seg n="be3bf1c8">
              Fru talman! Jag lyssnade på ditt tal, Jonas Eriksson. Under de
              första minuterna höll jag med dig hela tiden om vad du sade. Det
              var en bild vi gärna ställer upp på.
            </seg>
            <seg n="a751e90e">
              Sedan började det röra till sig i en del frågor. Det handlar
              bland annat om detta med att slå ihop a-kassan, sjukförsäkringskassan
              och försörjningsstödet med varandra. Det skapar ganska stora problem
              i sammanhangen, vill jag påstå.
            </seg>
            <seg n="39de3dbf">
              A-kassan ska vi ha som ett stöd när man går mellan två jobb.
              Jag tror att vi är tämligen överens över partigränserna om att
              det är så det ska fungera. Det är en viktig funktion, och de flesta
              använder den också så. Den fungerar på det sätt som den ska göra.
              Det står vi fullständigt bakom.
            </seg>
            <seg n="31abfd59">
              När arbetslösheten nu går ned i snabb takt och vi under slutet
              av mandatperioden kommer att se att vi har en låg arbetslöshet
              i gamla mått mätt nedåt kanske 3 ½ procent har a-kassan den funktion
              den ska ha. Så ska det också vara.
            </seg>
            <seg n="622bcf87">
              Vi får inte hamna i ett läge där vi bromsar utbudet av arbetskraft,
              speciellt när vi har ett sug efter arbetskraft. Det vore det sämsta
              utgångsläget, anser jag som kristdemokrat. Då ska vi skapa fortsatt
              tryck på jobbskapande åtgärder och se till att företagen har snurr
              och att vi har en matchning av arbetskraften mot den efterfrågan
              som finns.
            </seg>
          </u>
          <note type="speaker" n="9e97c804">
            Anf. 23 JONAS ERIKSSON (MP) replik:
          </note>
          <u who="jonas_eriksson_3e153d" xml:id="i-d8c6e6490a314188-2" n="0a83e409">
            <seg n="e5730031">
              Fru talman! Vi kommer att fortsätta arbeta med vårt förslag om
              en sammanslagen sjuk- och arbetslöshetsförsäkring. Det är inte
              en fråga i dagens budgetdebatt.
            </seg>
            <seg n="d89f033c">
              Däremot tog jag upp frågan om bristerna i sjukförsäkringen, och
              Anders valde att bara kommentera arbetslöshetsförsäkringen. Vi
              menar att bristerna i sjukförsäkringen inte kan vänta med åtgärder.
              Den bortre gräns som den borgerliga regeringen har infört har
              lett till att närmare 50 000 människor har utförsäkrats. En stor
              andel av dem som i dag får försörjningsstöd är sjuka utan ersättning
              från sjukförsäkringen. Många står helt utan stöd.
            </seg>
            <seg n="47afda7e">
              Den omänskliga behandlingen av sjuka människor måste stoppas
              nu. Regeringen måste handla. Allianspartierna, inte minst Kristdemokraterna,
              måste ta ansvar. Det är vårt och verklighetens folks budskap till
              Kristdemokraterna.
            </seg>
          </u>
          <note type="speaker" n="50ae33d5">
            Anf. 24 ANDERS SELLSTRÖM (KD) replik:
          </note>
          <u who="anders_sellstrom_c28c99" xml:id="i-a260cf770949eeac-2" n="624c8a9b">
            <seg n="796b2e7f">
              Fru talman! Debatten angående sjukförsäkringen skedde i går kväll
              under många timmar. Det förslag som vi kristdemokrater har varit
              med och drivit fram är nu ute på remiss från regeringens håll.
              Remissen pågår för fullt.
            </seg>
            <seg n="9e1c45fc">
              Ni har valt en annan väg där ni inte ens vill sända ut era förslag
              på remiss för att få reda på hur det funderar. Låt oss vara överens
              om att sjukförsäkringen var omänsklig tidigare för många människor
              som aldrig fick en chans att komma tillbaka till arbete. Det har
              vi rättat till, men när man rättar till stora reformer finns det
              också risk för att människor hamnar mellan stolarna. Det har också
              skett, och nu är vi ute för att rätta till den problematiken.
              Vi har rått på det stora bekymret, men vi måste också rätta till
              de här fallen mellan stolarna. Därför är det viktigt att göra
              det ordentligt med en rejäl remissrunda där vi kan får veta om
              det här håller och om det är rätt väg för att komma åt den här
              problematiken.
            </seg>
            <seg n="19afd048">
              Det ställer inte Miljöpartiet upp på, hörde vi i den debatt som
              var i går, utan ni vill ha någonting som inte remissas och beaktas
              ordentligt innan man sätter saker och ting i sjön. Som kristdemokrat
              tycker jag tyvärr inte att den inställningen håller.
            </seg>
          </u>
          <note type="speaker" n="175304f5">
            Anf. 25 ULLA ANDERSSON (V) replik:
          </note>
          <u who="ulla_andersson_ab2816" xml:id="i-163dd60e00178c6f-5" n="70333d2b">
            <seg n="44993d6f">
              Fru talman! Jag har en liten kort kommentar. Det var inte sjukförsäkringen
              det var fel på i det förra systemet, utan det var arbetsgivarna
              som inte tog ansvar för rehabiliteringen. Men det var inte därför
              jag begärde ordet.
            </seg>
            <seg n="329cc8f0">
              Kristdemokraterna vill gärna framstå som om man värnar skattebetalarnas
              pengar. Samtidigt kan vi se att alltmer av skattebetalarnas pengar
              går till vinster i stället för till vård, omsorg och utbildning.
              Om vi tittar på vilka dessa vinster går till kan vi se att det
              framför allt är till stora riskkapitalbolag med säte i skatteparadis.
              Deras syfte är att undgå skatt. De lever till 98 procent på skatter
              men vägrar själva att betala skatt. De bildar bolagskedjor med
              sex till sju bolag för att kunna föra pengar mellan bolagen och
              på så vis undgå skatt. De använder de stora vinster de gör till
              att köpa upp allt fler välfärdsverksamheter för att sedan sälja
              av dem med rekordstor avkastning. Det finns avkastningar på 350450
              procent.
            </seg>
            <seg n="7cc020f7">
              Tre av fyra bolag inom äldreomsorgen, fem av fem bolag inom handikappomsorgen
              och två av fyra bolag inom sjukvården ägs av riskkapitalbolag.
            </seg>
            <seg n="639ab68f">
              Om vi tittar på avkastningen på eget insatt kapital kan vi se
              att i elbranschen är den 15 procent, i bankerna, som Borg brukar
              skälla på, 20 procent, i sjukvården 25 procent, i utbildningen
              23 procent och i äldreomsorgen 33 procent. Väldigt mycket av skattebetalarnas
              pengar går till sådant som de absolut inte ska gå till. Dessutom
              kan vi lägga till att direktörerna i de här privata bolagen har
              nästan dubbelt så höga löner som höga tjänstemän inom offentlig
              sektor. Det är väldigt mycket pengar som går dit de absolut inte
              ska gå, det vill säga till vinster, skattesmitning och direktörers
              löner.
            </seg>
            <seg n="18fe5782">
              På vilket sätt är det att värna skattebetalarnas pengar, Anders
              Sellström?
            </seg>
          </u>
          <note type="speaker" n="3a236f16">
            Anf. 26 ANDERS SELLSTRÖM (KD) replik:
          </note>
          <u who="anders_sellstrom_c28c99" xml:id="i-a260cf770949eeac-3" n="624c8a9b">
            <seg n="48beb17e">
              Fru talman! Under Ulla Anderssons anförande satt jag och funderade
              på i vilket parlament jag befann mig. Jag tänkte: Kan det vara
              Nordkorea? Kan det vara det hon beskriver? Eller satt jag i Greklands
              parlament?
            </seg>
            <seg n="974f7c24">
              Inte ens i Grekland har man det så eländigt som det du försökte
              beskriva, Ulla Andersson. Det är lite märkligt att man inte känner
              igen sig när du tycker och påstår en massa saker. Jag tror att
              det var fler än jag som hade den uppfattning.
            </seg>
            <seg n="eaa4de45">
              Sedan frågade du om vinst. Vinst är någonting bra. Det visar
              att företag fungerar bra. Det ska vi inte vara rädda för.
            </seg>
            <seg n="539d6e57">
              Jag vill ställa en fråga till dig, Ulla Andersson. Du påstår
              att skattepengarna är i fara i de företag som bedriver skolverksamhet
              eller annan tjänsteverksamhet. Hur är det med byggbolagen som
              bygger hus åt kommunerna? Får de gå med vinst? Eller ska vi ta
              tillbaka skattepengar från dem också? Hur är det med dem som plogar
              våra vägar, hur är det med dem som bygger våra vägar och hur är
              det med dem som lägger räls på Banverkets order? Det är skattepengar.
              De går med vinst, men det nämner du aldrig. Det är samma skattepengar,
              Ulla Andersson. Är det någon skillnad på de skattepengarna? Du
              fokuserar bara på dem som går med vinst när de levererar tjänster
              till kommunen. Vad är skillnaden, Ulla Andersson? Det är ju samma
              skattepengar. Ska NCC och Skanska inte få tjäna pengar längre?
            </seg>
          </u>
          <note type="speaker" n="8da67006">
            Anf. 27 ULLA ANDERSSON (V) replik:
          </note>
          <u who="ulla_andersson_ab2816" xml:id="i-163dd60e00178c6f-6" n="70333d2b">
            <seg n="3f7987a2">
              Fru talman! Jag ser att Anders Sellström är i samma klass som
              Stefan Fölster och anser att rättigheter som vård, utbildning
              och omsorg kan jämföras med att köpa en resa till Grekland.
            </seg>
            <seg n="a14eaa59">
              Det är ganska stora skillnader mellan att bygga ett hus och att
              få tillgång till vård, omsorg och utbildning, vilket vi har rätt
              till som medborgare i ett land.
            </seg>
            <seg n="2def3745">
              Anders Sellström försöker också blunda för den verklighet som
              finns omkring honom. Vi har 228 000 barn som lever i fattigdom.
              25 procent av ensamstående föräldrar lever i fattigdom. 20 procent
              av alla småbarn går i barngrupper med 21 barn eller fler. Varje
              fritidspedagog tar hand om 31 barn. Det är ditt Sverige, Anders
              Sellström. Jag tycker att du ska våga se det.
            </seg>
            <seg n="ba6f0f19">
              Nu pratade vi om hur vi använder skattepengarna. Man kan göra
              saker med skattepengar som förbättrar så att vi får mindre barngrupper
              i förskolan, fler anställda i äldreomsorgen och att de anställda
              i äldreomsorgen får bättre villkor. Nu går det åt andra hållet.
              När man privatiserar försämras de anställdas villkor väldigt tydligt.
              Jag kan ta ett exempel hemifrån där heltidsanställda i kommunen
              numera har fått gå över till ett privat bolag som tagit över gruppbostäderna
              för utvecklingsstörda. Nu får de jobba 130 procent för att få
              ihop samma lön.
            </seg>
            <seg n="c59b494a">
              När man tar in vinster försämras de anställdas arbetsvillkor
              och man blir färre anställda. Vi besökte en vårdcentral i Uppsala
              där de hade sagt upp hälften av undersköterskorna. Det är rätt
              tydligt att syftet är att gå med vinst. Det får sådana här effekter.
            </seg>
            <seg n="ded11265">
              Dessutom har ni byggt system som gör det mer lönsamt att vårda
              relativt friska människor än svårt multisjuka äldre. Jag tog upp
              ett exempel i går där en äldre multisjuk kvinna numera fick göra
              tre besök på den privata vårdcentralen därför att man fick betalt
              per läkarbesök. Tidigare när den var offentlig räckte det med
              ett besök. Det får konsekvenser när man får in vinstdrivande krafter
              i verksamheterna. Dessutom stannar de goda idéer i varje företag
              som en affärshemlighet i stället för att spridas vidare till allas
              gagn.
            </seg>
          </u>
          <note type="speaker" n="2ecd8362">
            Anf. 28 ANDERS SELLSTRÖM (KD) replik:
          </note>
          <u who="anders_sellstrom_c28c99" xml:id="i-a260cf770949eeac-4" n="624c8a9b">
            <seg n="2b7cf5df">
              Fru talman! Ulla Andersson blandar in ganska många olika saker
              i sitt anförande, men jag fick inte något svar på den fråga jag
              ställde. Jag frågade om det var någon skillnad mellan de skattepengar
              som NCC tjänar och de skattepengar som ett bolag som bedriver
              äldreomsorg tjänar. Det är samma skattepengar, Ulla Andersson.
            </seg>
            <seg n="ab59bcd5">
              Den här debatten hade vi i går. 233 nya vårdcentraler har kommit
              till i vårt land sedan vi införde vårdvalssystemet. Den mätning
              som kom i går från Sveriges Kommuner och Landsting av hur patienterna
              upplever vården visar att siffrorna har förbättrats. De har förbättrats
              stadigt år för år sedan 2006 då Ulla Andersson var med och styrde
              i Sverige. Den upplevda kvaliteten har stadigt ökat hos våra medborgare.
              Det är den vägen vi ska gå.
            </seg>
            <seg n="7e554474">
              Samtidigt finns det stora överskott i kommunerna och landstingen.
              Det visar de siffror som kommer från Sveriges Kommuner och Landsting.
              Där äger lokalpolitikerna förmågan att själva fatta beslut om
              hur många barn det ska vara i barngrupperna, hur hög lön lärarna
              ska ha och hur hög lön sjuksköterskorna ska ha. I vår kommun i
              Umeå styr Vänsterpartiet tillsammans med Socialdemokraterna, och
              inte lägger de fram förslag om att höja lönerna trots att prognosen
              är plus 200 miljoner för kommunen. De lägger inte fram förslag
              om att sänka antalet barn i barngrupperna på ett realistiskt sätt.
              De äger frågan. Det är inte du eller jag som äger den frågan här
              i Sveriges riksdag, Ulla Andersson. Den har vi lagt på den kommunala
              nivån. Sveriges riksdag ser till att det finns resurser, verktyg
              och pengar för att göra detta, men sedan är det den lokala nivån
              som måste driva igenom hur det ska se ut i verksamheten lokalt.
              Det har inte du eller jag ansvaret för, Ulla Andersson, utan det
              har dina lokala politiker i Umeå. Ta dem i hampan i stället!
            </seg>
          </u>
          <note type="speaker" n="f8253f8d">
            Anf. 29 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-0" n="830badbc">
            <seg n="187584fd">
              Fru talman! Det har utspelat sig ett grekiskt drama i Aten i
              natt. En hel värld har stannat för att titta på en parlamentarisk
              omröstning. Fanns det ett förtroende eller fanns det inte ett
              förtroende för den socialdemokratiska regeringen i Grekland? Man
              landade i ett bra beslut med ett fortsatt förtroende, men det
              ändrar inte situationen. Det är ett mycket besvärligt läge.
            </seg>
            <seg n="cf4896a9">
              Vi har en osäkerhet inte bara om den europeiska återhämtningen
              utan om återhämtningen i världsekonomin som är kopplad till det
              som sker i Aten.
            </seg>
            <seg n="54d71bf7">
              Låt oss inte missförstå hur lång väg tillbaka man har. I dag
              ligger en grekisk statsobligationsränta på 16,25 procent, och
              på en tioårig obligation i Sverige ligger motsvarande ränta på
              2,85. När vi genomförde vårt saneringsprogram hade vi 80 procent
              i skuld, och grekerna är på väg mot 160 procent i skuld.
            </seg>
            <seg n="08dd1f38">
              Det är en utomordentligt lång väg tillbaka. Man kan bara beklaga
              att Grekland har en opposition som tycks lida av en patologisk
              ansvarslöshet. I stället för att man samlar landet och tar ansvar
              splittras man, konfronteras och skapar en osäkerhet, trots att
              det i realiteten inte finns några alternativ. Det finns inga andra
              vägar framåt i ett sådant här läge än att man reser sig upp och
              tar ansvar. Det betyder att man får höja skatter. Det betyder
              att man får sänka utgifter. Det betyder att man får leva under
              mycket tuffa politiska och ekonomiska förhållanden under lång
              tid.
            </seg>
            <seg n="e4e6f048">
              Det finns naturligtvis inte ett stöd i den grekiska befolkningen
              för den här politiken, i den meningen att någon politiker i något
              land uppskattar mycket stora skattehöjningar och mycket stora
              utgiftsneddragningar som en samlad politik. Men icke desto mindre
              tror jag att det finns en insikt hos det grekiska folket och hos
              andra att det inte finns något alternativ i meningen att man måste
              återställa ordning och reda.
            </seg>
            <seg n="5671e447">
              Vi kan bara hoppas att oron i Grekland lägger sig. Det är tydligt
              att efter vårpropositionen har det tillkommit nya risker i världsekonomin.
            </seg>
            <seg n="97c392d2">
              Vi har oljepriser som har landat på en hög nivå. Vi har Fukushima
              och kärnkraftsavveckling i Tyskland. Det skapar en osäkerhet inte
              bara om vad det betyder av mänsklig tragedi efter en tsunami och
              en kärnkraftsolycka utan också om energiförsörjningen i ett av
              världens ledande industriländer, det vill säga Japan, som också
              uppenbart får följdverkningar på tysk politik.
            </seg>
            <seg n="0c8323a6">
              Vi har matpriser. Hos oss handlar det om att bönderna kan glädja
              sig åt att vetepriserna äntligen ligger på nivåer som gör att
              en god skörd kan löna sig för dem som sliter med detta. Men för
              många andra länder betyder höjda matpriser kraftigt stigande inflation
              och att miljoner människor har svårigheter att hitta tillräckligt
              med föda för att vara mätta.
            </seg>
            <seg n="215ac848">
              Sammantaget har vi haft en börs och räntor som skapar osäkerhet.
              Läget i världen är i dag mer bekymmersamt och mer oroligt än vad
              det har varit på ett antal månader. Inte minst bidrar utvecklingen
              i USA till detta. Det råder en grundläggande osäkerhet om amerikanerna
              kommer att klara av sin ekonomiska politik stora underskott, stor
              utlandsskuld, stora bekymmer, präglat av en splittrad politisk
              miljö, där demokrater vägrar ta ansvar för nödvändiga beslut på
              utgiftssidan och republikaner vägrar ta ansvar för nödvändiga
              beslut på inkomstsidan.
            </seg>
            <seg n="5cb0d9d3">
              Vi har en återhämtning i världsekonomin. Vi har i dag fått en
              ny konjunkturprognos från KI som räknar med en stark tillväxt
              i Sverige men också en relativt stark världsmarknadstillväxt.
              Sverige har företag som står sig väl i konkurrensen. Vi gynnas
              av att Kina och Asien nu växer snabbt. Man efterfrågar både Volvos
              bilar och Volvos lastbilar i en sådan situation.
            </seg>
            <seg n="92c30107">
              Sverige står också starkare än många andra länder i detta läge.
              Vi har starka offentliga finanser över 1 procents överskott nästa
              år, ser det ut som i dag. Vi är det enda EU-land som klarar sitt
              medelfristiga mål i år, nästa år och året därpå. Vi har ett strukturellt
              sparande justerat på konjunkturer som stiger upp mot 4 procent
              av bnp mot slutet av mandatperioden. Bara för några veckor sedan
              började människor tala om att detta inte längre var viktigt, men
              vi har en skuld som nu gräver sig nedåt mot nivåer som skapar
              stabilitet.
            </seg>
            <seg n="9d3e65d9">
              Helsingfors ligger långt från Aten. Men Helsingfors ligger bara
              långt från Aten om vi ser till att det förblir placerat i den
              stabila miljö vi är.
            </seg>
            <seg n="0b0980cd">
              Sverige har goda förutsättningar därför att vi har en stark konkurrenskraft.
              Vi är en av världens mest konkurrenskraftiga ekonomier.
            </seg>
            <seg n="d273171b">
              Vi har en öppenhet i vårt land, en öppenhet mot ny teknik. Vi
              ska naturligtvis vara världsledande i att utveckla hållbarhet
              i en CO2-omställning som är nödvändig. Vi ska vara precis lika
              ledande i en teknikutveckling som gör att Sandvik och Scania kan
              sälja skärverktyg och lastbilar i en hård konkurrensutsatt värld.
            </seg>
            <seg n="f17375f5">
              Vi ska ha en öppenhet mot människor som behöver komma hit men
              som också ska komma in i vårt samhälle.
            </seg>
            <seg n="3420e65b">
              Vi ska ha en öppenhet mot vår omvärld. Det är bara genom frihandel
              vi kan bygga långsiktig välfärd.
            </seg>
            <seg n="7fae4f3e">
              Vi har också en arbetsmarknad som i dag fungerar bättre än vad
              den gör i många andra länder, med välutbildad arbetskraft, ansvariga
              parter på arbetsmarknaden, en lönebildning som präglas av både
              ansvar och flexibilitet.
            </seg>
            <seg n="56278dfc">
              I dag på morgonen kom AKU-siffran för maj. Sysselsättningen ökar
              med 105 000 jämfört med förra året. Nu har vi inte fått statistiken
              från alla andra länder, men jag är relativt säker på att detta
              är den starkaste sysselsättningsutvecklingen i Europa. För de
              kommande åren räknar KI med en sysselsättningsökning på 250 000,
              bland annat tack vare den politik regeringen har lagt fast. Tittar
              vi på regeringens mandatperiod säger KI:s prognos att vi från
              2006 till 2014 skulle ha en sysselsättningsökning på 400 000 personer.
              Det är det vi ska diskutera i valrörelsen 2014.
            </seg>
            <seg n="65353161">
              KI räknar med att arbetslösheten går ned mot 6 procent och att
              jämviktsarbetslösheten nu ligger på ungefär 6 procent. Det betyder
              att för öppen arbetslöshet kommer vi nu ned till de 4 procent
              som vi strävade efter tidigare. Och vad som är än mer viktigt:
              Vi kommer ned till 4 procent i termer av jämviktsarbetslöshet,
              vilket vi inte upplevt i svensk ekonomi på nästan 20 år. Det är
              alltså en stor förändring.
            </seg>
            <seg n="5ed8315c">
              I en tid av internationell oro är inte vår uppgift att skapa
              motsättningar i Sverige. Vår uppgift är att vårda samförstånd.
              När jag hör Jonas Eriksson och Tommy Waidelich tala här kan jag
              inte se att vi har dramatiska skiljelinjer av grekisk karaktär
              i svensk politik. Jag är tacksam för att vi har en opposition
              i Sverige som inte beter sig som man gör i andra länder. Jag kan
              inte se att det är så milsvida skillnader här att vi inte har
              skäl att när det finns utrymme och möjligheter till det vårda
              en samförståndskultur.
            </seg>
            <seg n="d7125b7d">
              Vi ska naturligtvis också utifrån dessa perspektiv ta oss framåt.
              Det är tre utmaningar, som jag ser det, som är centrala.
            </seg>
            <seg n="3c3b50b2">
              Det första är att vi ska ha kraft att möta en oro: stora och
              starka överskott i offentliga finanser, finansiell stabilitet,
              inte slå oss till ro och luta oss tillbaka, ta bankerna på allvar
              och kräva att det nu vidtas åtgärder för att ha en bra krishanteringsorganisation,
              men också kapitaltäckning som gör att man klarar hårdare tider,
              en finansinspektion med resurser och kraft att hålla bankerna
              i herrans tukt och förmaning.
            </seg>
            <seg n="0dedbaff">
              Stabilitet är vår första utmaning, i offentliga finanser och
              i ekonomin.
            </seg>
            <seg n="6b136280">
              Den andra utmaningen är full sysselsättning. Vi vet vad som krävs
              för det: Det är strukturreformer. KI är osedvanligt tydlig i sin
              rapport. Man konstaterar på s. 82 att jobbskatteavdraget, förändringar
              av arbetslöshetsförsäkringen och sjukförsäkringen bidrar till
              att den potentiella arbetskraften stiger och att jämviktsarbetslösheten
              minskar.
            </seg>
            <seg n="c0615b96">
              Man fortsätter med att på s. 83 konstatera att det är viktigt
              att den här politiken samtidigt stimulerar efterfrågan genom viktiga
              åtgärder som bland annat ROT- och RUT-avdrag och en förstärkt
              kapitalbildning.
            </seg>
            <seg n="2a79fd73">
              Man går vidare till frågeställningen: Vad betyder det att vi
              för en expansiv ekonomisk politik de kommande åren? Man konstaterar
              då att skattesänkningar till hushållens konsumtionsutgifter och
              ökat antal anställda i offentlig sektor blir följden om regeringen
              genomför de åtgärder som aviserades i vårpropositionen. Man skriver:
              Utan de ytterligare finanspolitiska åtgärderna bedöms bnp-tillväxten
              bli knappt 0,4 procentenheter lägre och antalet sysselsatta knappt
              15 000 personer mindre.
            </seg>
            <seg n="f3e69d32">
              I ett läge där vi ser en oro i världsekonomin är det alltså vår
              uppgift att säkra efterfrågan, att säkra en efterfrågan som gör
              att vi också har stigande sysselsättning framöver. Det är de åtgärder
              som aviserades i vårpropositionen som KI skriver om: 15 000 personer
              i ökad sysselsättning.
            </seg>
            <seg n="35db91ca">
              Den tredje uppgiften är naturligtvis att säkra välfärden: utbildning,
              välutbildade, välbetalda lärare, ordning och reda i klassrummen,
              prov och betyg. Vi vet vilka åtgärder som krävs för att vi ska
              skapa en kunskapsskola där alla elever, också de som inte kommer
              från välutbildade hem, har en möjlighet att trygga sin framtid.
            </seg>
            <seg n="daa19642">
              Jag vill inte skapa en överdriven polemik med oppositionen i
              detta läge. Jag tycker inte att det vore ansvarsfullt. Men finns
              det en osäkerhet om de ramverk vi har för budgetprocessen, en
              osäkerhet om de ramverk vi har kring budgetbesluten? Grunderna
              för dem är tydliga: Det är ett beslut för skatter och utgifter.
              Det är en budgetrunda, inte två med ett extravarv i utskotten.
              Finns det en osäkerhet på dessa punkter, låt oss göra vad vi kan
              för att stilla den osäkerheten!
            </seg>
            <seg n="57665e37">
              Jag har varit med och sett svensk politik i många år. Jag deltog,
              då i min roll som journalist, på den presskonferens där Lars Werner
              en gång i tiden ställde till osäkerhet för Ingvar Carlsson. Jag
              följde vad som hände i Sveriges riksdag med Ny demokrati. Jag
              vet att Ian Wachtmeister bjöd Morgan Stanley och andra på öl efter
              beslutet i Sveriges riksdag, och man åkte från Sverige med skräck,
              eftersom det var ett land som hade en osäkerhet i sin grund och
              som man inte kunde ha tilltro till.
            </seg>
            <seg n="68f7a182">
              Vad ska vi vara för land? Ska vi vara ett land som rör oss mot
              Aten eller ska vi vara fast förankrade i nordeuropeisk stabilitet,
              med en väl fungerande arbetsmarknad, samförståndsdemokrati och
              en kultur där parterna på arbetsmarknaden tar ansvar och där vi
              gemensamt säkrar att landet står starkt?
            </seg>
            <seg n="3b41c10b">
              För mig är valet uppenbart. Jag tror på en stark svensk modell
              också för de kommande åren.
            </seg>
          </u>
          <note type="speaker" n="218716d2">
            Anf. 30 ULLA ANDERSSON (V) replik:
          </note>
          <u who="ulla_andersson_ab2816" xml:id="i-163dd60e00178c6f-7" n="70333d2b">
            <seg n="899a1b89">
              Herr talman! Det finns mycket att prata om en dag som denna.
              Jag tänkte prata om en fråga som ligger mig väldigt varmt om hjärtat.
            </seg>
            <seg n="d21706e5">
              Det finns väldigt många kvinnor som sliter och kämpar för att
              ta ansvar för Sverige. Utan dem skulle det här landet stå stilla.
              Det är till dem vi lämnar våra guldklimpar, våra ögonstenar, på
              morgonen när vi går till jobbet, så att de får ansvar för vårt
              allra bästa, det vill säga våra barns omsorg. Vi lämnar det viktigaste
              vi har till andra människor att ta ansvar för.
            </seg>
            <seg n="a662463b">
              Vi lämnar våra far- och morföräldrars omsorg till personalen
              i hemtjänsten, och de gör ett enormt arbete det tror jag att de
              allra flesta är överens om. De har inte alltid resurserna för
              att ta det ansvar som de faktiskt får. Men de gör sitt allra yttersta.
              Däremot är deras plånbok tunn.
            </seg>
            <seg n="eee40d6f">
              Genomsnittsinkomsten för en heltidsarbetande arbetare i kommunerna
              är 20 700 kronor, i landstingen 21 700 kronor. Ingångslönen för
              en outbildad i kommunerna är 16 070 kronor och för en utbildad
              med viss erfarenhet 17 700 kronor. Jag tycker att det är en skamligt
              låg lön för det arbete som de utför och för det ansvar som de
              tar.
            </seg>
            <seg n="c429101d">
              Men finansministern anser att den lönen är för hög och uppmanar
              kommun- och landstingspolitiker att hålla tillbaka lönerna i framtiden.
              Anders Borg vill tvärtom, till skillnad från den stora majoriteten
              av svenska folket, se att kvinnors löner ska sänkas i stället
              för att höjas. Den stora debatten brukar handla om det politiska
              ansvaret för en höjning av kvinnors löner. Anders Borg tycker
              att den ska handla om det politiska ansvaret för att sänka kvinnors
              löner.
            </seg>
            <seg n="e56b5a74">
              Anders Borg! Var har du hamnat i den politiska debatten? Jag
              tycker att din ideologiska bas blir rätt tydlig med detta uttalande.
            </seg>
          </u>
          <note type="speaker" n="32361197">
            Anf. 31 Finansminister ANDERS BORG (M) replik:
          </note>
          <u who="unknown" xml:id="i-64910f2e774a0fe0-1" n="830badbc">
            <seg n="ed3a96dc">
              Herr talman! Låt mig börja med att markera en tydlig skiljelinje
              som jag ser i Sveriges riksdag.
            </seg>
            <seg n="a9d96c0f">
              Jag ser två partier: Ulla Anderssons Vänsterpartiet, som vill
              ha ett annat ramverk, ett ramverk som inte sätter ordning och
              reda, stabilitet och trygghet för människor i centrum utan vill
              återgå till den ordning utan ordning som vi hade, och Sverigedemokraterna,
              som tycks mena att det är en kungstanke att ordning och reda i
              offentliga finanser inte är viktigt utan att varje försök att
              kringgå ramverket ska göras.
            </seg>
            <seg n="08d01c55">
              Å andra sidan har vi Miljöpartiet och Socialdemokraterna, som
              jag uppfattar som partier som står bakom ramverket.
            </seg>
            <seg n="dcb33198">
              Detta är inte någon liten fråga i min föreställningsvärld. När
              jag sitter med mina kolleger jag satt med min avgående grekiska
              kollega så sent som i förra veckan och träffade min nya grekiska
              kollega i början av den här veckan då förstår man vilka krafter
              i samhället som kan släppas lösa och vem det är som drabbas av
              dem. Det är kvinnor som drabbas av nedskärningar. Det är kvinnor
              som drabbas när man måste säga upp människor i den offentliga
              sektorn när lönekostnaderna i Grekland nu ska minskas med 25 procent.
            </seg>
            <seg n="efa918d5">
              Därför är hela frågeställningen om vad vi tror på och vilket
              ramverk vi står för så avgörande.
            </seg>
            <seg n="99d1c25a">
              Kvinnor ska naturligtvis ha bra löner. Lärare och sjuksköterskor
              ska ha bra löner. Kommunalanställda i allmänhet ska ha bra löner.
              Det är en självklarhet. Det är bara att ta fram KI:s prognos och
              titta: Regeringens politik leder till fler offentligt anställda
              de kommande åren och en bra löneutveckling.
            </seg>
            <seg n="560d922b">
              Det jag har pratat om är vad vi ska säga om ingångslönerna. Min
              syn är alldeles glasklar: Det är en fråga för parterna. Metall
              har slutit ett avtal som skapar väsentligt bättre förutsättningar
              för ingångslöner. Varför ska inte Kommunal kunna samtala med Metall?
              Det är ju två LO-förbund. Om Metall gör något som är bra måste
              rimligen Kommunal kunna lyssna till det.
            </seg>
          </u>
          <note type="speaker" n="f2ccabf5">
            Anf. 32 ULLA ANDERSSON (V) replik:
          </note>
          <u who="ulla_andersson_ab2816" xml:id="i-163dd60e00178c6f-8" n="70333d2b">
            <seg n="9ba519e8">
              Herr talman! Vänsterpartiet sanerade statsfinanserna efter dina
              partikamrater förra gången, och vi har samma finansiella sparande
              som regeringen. Sluta med tramset om att vi inte skulle vilja
              ha sunda statsfinanser!
            </seg>
            <seg n="a6444761">
              Med Anders Borgs politik ska sjukskrivna kvinnor betala högavlönade
              mäns skattesänkningar. Sju av tio sjukskrivna är kvinnor. Sju
              av tio högavlönade är män. Och det är män framför allt i de högre
              inkomstklasserna som får skattesänkningarna. Du har sparat lika
              mycket på sjukförsäkringen som de får i skattesänkning.
            </seg>
            <seg n="899425b5">
              Det är kvinnor som du ställer krav på ska ha lägre löner, kvinnor
              som tjänar 16 00017 000 kronor i månaden för ett slit och ett
              ansvarstagande som är helt enormt. Det tycker Anders Borg är för
              hög lön.
            </seg>
            <seg n="049140dc">
              Vi lämnar vårt allra bästa till de här hårt arbetande kvinnorna.
              Vi lämnar våra far- och morföräldrar i deras omsorg. Men de är
              inte värda en lön som går att leva på! 16 00017 000 kronor är
              för Anders Borg en alldeles för hög inkomst.
            </seg>
            <seg n="cdfe6502">
              Jag tycker att det är skamligt att en finansminister kan göra
              sådana uttalanden i vårt land, ett land som säger sig stå för
              jämställdhet. Men det är rätt tydligt: Ni har en politik som framför
              allt gynnar högavlönade män, så det kanske ändå inte är så orimligt
              att du ställer sådana krav.
            </seg>
            <seg n="50702f27">
              Jag tycker att det är ett lågvattenmärke utan dess like, och
              jag är väldigt glad att du inte har något stöd bland svenska folket
              för de kraven. Det är snarare så att nio av tio tycker att kvinnor
              inom vård, skola och omsorg har för låga löner. Det är det vi
              borde göra något åt, det vill säga vi borde höja lönerna och visa
              hur viktigt deras arbete faktiskt är.
            </seg>
            <seg n="41c8130b">
              Det kräver ett politiskt ansvarstagande att kunna sätta en lönepolicy
              där man visar och tar ansvar för att man vill att kvinnor ska
              ha högre löner i praktiken. Jag är besviken, Anders Borg, men
              det är kanske inte helt oväntat.
            </seg>
          </u>
          <note type="speaker" n="90b9a242">
            Anf. 33 Finansminister ANDERS BORG (M) replik:
          </note>
          <u who="unknown" xml:id="i-64910f2e774a0fe0-2" n="830badbc">
            <seg n="d96d1026">
              Herr talman! Ulla Andersson går runt huvudfrågan: överskottsmålet,
              utgiftstaket, beslutsordningen, inflationsmålet, Riksbankens oberoende
              hela den uppsättning av grundpelare som har skapat ekonomisk stabilitet.
            </seg>
            <seg n="de10c583">
              När man läser Vänsterpartiets partimotion blir det alldeles tydligt
              att Vänsterpartiet inte är med här. Man vill ha ett annat ramverk.
              Man vill inte ha det ramverk som är vår yttersta skyddsvall mot
              de marknader som Ulla Andersson så ofta varnar för.
            </seg>
            <seg n="7301a566">
              Jag behöver inte prata om bara Grekland. Jag kan lika gärna prata
              om Portugal, Spanien eller Irland. Det går inte att hantera ekonomisk
              politik så att det blir en källa till problem. Det är därför vi
              måste ha ramverk.
            </seg>
            <seg n="839b984d">
              Det var därför det var så problematiskt när Lars Werner bedrev
              budgetförhandlingar med Ingvar Carlsson i talarstolen och ställde
              krav som till slut tvingade Ingvar Carlsson till en regeringskris.
              Det var helt orimligt precis lika orimligt som det var när Ny
              demokrati skapade kaos, oreda och osäkerhet i svensk ekonomi.
            </seg>
            <seg n="7fcff1fe">
              Det var därför som vi brett över blockgränsen lade fast ramverk.
              Det var därför att vi inte ville ha den situationen.
            </seg>
            <seg n="00b2139d">
              De som drabbas av detta är i allra högsta grad kvinnor. Det är
              kvinnor som nu får lämna skolor, förskolor och ålderdomshem i
              Europa därför att budgetar ska saneras.
            </seg>
            <seg n="e64d65c5">
              Det har ingenting att göra med att kvinnor ska ha låga löner.
              Kvinnor ska ha bra löner när de jobbar i offentlig sektor, om
              de är poliser, jobbar i försvaret, är lärare eller jobbar på ett
              dagis. Det är väl självklart att de ska ha så bra löner som samhällsekonomin
              kan bära!
            </seg>
            <seg n="0d60d1b5">
              Att vi ska kunna diskutera ingångslöner med parterna tycker jag
              är en självklarhet. Varför ska Metall och Kommunal inte kunna
              tala om sina avtalskonstruktioner? Låt oss inte blanda ihop det
              som är centrum och centralt och det som är en fråga för parterna.
              Centrum och centralt är att Vänsterpartiet inte ställer upp bakom
              det som skapar trygghet för Sverige och också för Sveriges kvinnor.
            </seg>
          </u>
          <note type="speaker" n="6a336ab9">
            Anf. 34 TOMMY WAIDELICH (S) replik:
          </note>
          <u who="tommy_waidelich_3ddf03" xml:id="i-6f6de6cd6ae18462-3" n="0d402c3b">
            <seg n="521be6a9">
              Herr talman! I betänkandet från finansutskottet föreslår ett
              enigt utskott att regeringen bör se över jobbskatteavdragets effekter.
            </seg>
            <seg n="e5be7137">
              Tidigare har vi sett att Långtidsutredningen avrått från ytterligare
              jobbskatteavdrag. Finanspolitiska rådet varnar regeringen för
              att föra en alltför expansiv politik med generösa utgiftstak och
              stora budgeteringsmarginaler kombinerat med stora skattesänkningar.
              EU-kommissionen utfärdar samma varningar.
            </seg>
            <seg n="ea3f0361">
              Min första fråga till finansministern är: Har du tagit intryck?
              Har du tagit intryck av de rekommendationer som din egen långtidsutredning
              ger, av Finanspolitiska rådet, av EU-kommissionen och nu senast
              av riksdagen som begär en utredning? Har du tagit intryck?
            </seg>
            <seg n="954d72ee">
              Har du tagit intryck av den verklighet vi lever i? Vi har en
              ekonomi som präglas av begynnande flaskhalsar, missmatchning,
              kompetensbrist, bostadsbrist och eftersatt underhåll i infrastrukturen.
              Det driver på inflationen. Det driver på räntorna. Vi har en elmarknad
              som inte fungerar. Det är också en del av verkligheten. Det är
              en elmarknad som den här vintern har bidragit till inflation.
            </seg>
            <seg n="64463f3b">
              Har finansministern tagit intryck av alla de här sakerna sammantaget,
              den expansiva finanspolitiken i en uppåtgående konjunktur, de
              begynnande flaskhalsarna och verkligheten med en elmarknad där
              prissättningen inte fungerar och som driver på inflationen?
            </seg>
            <seg n="aada2583">
              Kommer finansministern att dra tillbaka förslaget om ett ytterligare
              jobbskatteavdrag, ta intryck av verkligheten, ta intryck av sina
              egna experter och inte lägga på det räntebärande folket ytterligare
              bördor i form av ökade räntor på flera tusentals kronor i månaden?
            </seg>
          </u>
          <note type="speaker" n="562e067b">
            Anf. 35 Finansminister ANDERS BORG (M) replik:
          </note>
          <u who="unknown" xml:id="i-64910f2e774a0fe0-3" n="830badbc">
            <seg n="9944af4d">
              Herr talman! Verkligheten är tydlig. Sysselsättningen är 100
              000 högre än samma månad förra året. KI kom i dag med en prognos
              om 250 000 i sysselsättningsökning de kommande åren. Det är en
              ökning med 400 000 vid valet 2014 jämfört med valet 2006. Det
              är en rätt betydande ökning.
            </seg>
            <seg n="1fd4c3f2">
              Nu har vi fått KI:s, kommissionens och IMF:s rapporter inom loppet
              av någon månad. Alla tre konstaterar att jobbskatteavdraget ökar
              sysselsättningen. Alla tre rekommenderar oss att göra fler skattelättnader
              för att förstärka utbudet i svensk ekonomi. Alla tre är explicita
              med att jobbskatteavdraget är en del av detta.
            </seg>
            <seg n="af65a2b1">
              Det är klart att vi ska utvärdera och titta på det. Det finns
              säkert, i utformningen av jobbskatteavdraget, saker vi kan diskutera.
              Vi har fått en LO-puckel med grundavdraget som ställer till en
              massa komplikationer, som gör att det är svårt för enskilda att
              räkna ut sina jobbskatteavdrag. Man kan säkert diskutera om delar
              av detta behöver ses över, och det finns säkert skäl att titta
              på frågan.
            </seg>
            <seg n="aea237ee">
              Men nu har vi ett läge med en osäkerhet i världsekonomin och
              ett pågående grekiskt drama. Är det då inte rätt läge att säkra
              efterfrågan? KI konstaterar, som sagt, när man utvärderar det
              som vi aviserade i vårpropositionen, att skattesänkningar som
              leder till att hushållens konsumtion ökar och fler offentliganställda
              sammantaget ökar sysselsättningen med 15 000. Det är väl rätt
              uppenbart hur det är om folk är oroliga för matpriser och räntor
              och allt vad det är. Har de lite mer pengar i plånboken blir det
              lite mer efterfrågan. Lite mer efterfrågan i ett osäkert läge
              kanske gör att några tusen ytterligare får jobb. Det borde väl
              vara en bra sak. Det borde väl vara något som socialdemokrater
              kan stödja.
            </seg>
          </u>
          <note type="speaker" n="91ba5e3c">
            Anf. 36 TOMMY WAIDELICH (S) replik:
          </note>
          <u who="tommy_waidelich_3ddf03" xml:id="i-6f6de6cd6ae18462-4" n="0d402c3b">
            <seg n="77e724e1">
              Herr talman! Fler jobb ja, vi har förslag för att komma åt flaskhalsarna
              och se till att tillväxten kan bli ännu högre. Men problemet är
              att er politik med de stora skattesänkningarna eldar på konjunkturen
              och bidrar till att ekonomin överhettas. Ett jobbskatteavdrag
              på en tusenlapp i månaden hjälper inte om du har investerat några
              miljoner i din bostad. Då kommer efterfrågan att dras in, i och
              med de kommande ränteökningarna, mycket mer än den efterfrågestimulans
              som ges via ytterligare ett jobbskatteavdrag.
            </seg>
            <seg n="2a43dbc4">
              Då är min fråga återigen till finansministern: Vad säger du till
              det räntebärande folket, som i dag har investerat i sitt boende?
              Vad är ditt besked till det hårt dubbelarbetande paret, som investerat
              i villadrömmen och som nu plågas av ökade räntor på flera tusen
              kronor varje månad? Jag undrar om det här är ditt besked: Jo,
              ni får visserligen några tusen kronor extra i månaden i höjda
              räntor. Men jag fortsätter min skattepolitik trots alla varningar
              från alla experter, och ni får kanske en tusenlapp i kompensation.
              Är det ditt besked till det räntebärande folket, till det hårt
              dubbelarbetande paret, som har investerat i villadrömmen, i sitt
              boende för framtiden?
            </seg>
          </u>
          <note type="speaker" n="e9e12daa">
            Anf. 37 Finansminister ANDERS BORG (M) replik:
          </note>
          <u who="unknown" xml:id="i-64910f2e774a0fe0-4" n="830badbc">
            <seg n="4df2894d">
              Herr talman! Tommy Waidelich säger att han och Socialdemokraterna
              står för fler jobb och att skattesänkningar inte är någon väg
              framåt. Nej, det förstår man, eftersom Socialdemokraterna föreslår
              kraftiga skattehöjningar.
            </seg>
            <seg n="76c52097">
              I ett läge där vi har osäkerhet och oro i världen ska arbetsgivaravgifter
              för unga höjas, RUT-avdrag avskaffas, inkomstskatterna höjas,
              fastighetsskatter och annat utredas och tjänstemoms avföras. Det
              är klart att det är en väg som är bekymmersam i ett sådant läge.
            </seg>
            <seg n="15a94d80">
              Låt oss i stället samla ihop vad KI, EU-kommissionen, IMF och
              andra bedömare drar för slutsats. Sverige behöver strukturreformer.
              Det är särskilt viktigt att öka arbetsutbudet. Det är det som
              är vägen framåt, att vi i ett läge där andra länder behöver strama
              åt och skära ned kan säga: I Sverige kan vi både trygga utbildning
              och sjukvård och tillföra hushållen en skattelättnad som gör att
              de får en stark ekonomi framåt.
            </seg>
            <seg n="19a26b73">
              Höjda räntor låt mig påpeka att Sverige har lägre räntor än Tyskland.
              Vi har 2,85 i tioårsränta medan Grekland har över 16 procent.
              Det som kan skapa en osäkerhet kring Sverige och svensk ekonomi
              är om vi får en osäkerhet om huruvida vi håller fast vid långsiktigheten
              i vår finanspolitik.
            </seg>
            <seg n="7e3f529c">
              Jag vet att Socialdemokraterna alltid har varit för ordning och
              reda i offentliga finanser. Jag vet att Socialdemokraterna alltid
              har varit för att vi ska ha ett stramt ramverk i Sveriges riksdag
              och i Sveriges regering kring offentliga finanser. Jag ifrågasätter
              inte det. Jag är övertygad om att så är fallet. Det ska vi också
              kunna vara tydliga med, att det är det som gäller långsiktigt.
            </seg>
            <seg n="18e78f47">
              Sedan har Tommy Waidelich och jag olika ideologier, olika utgångspunkter
              och olika grundsyn. Men jag tror att det mest centrala budskap
              som vi kan ge till hushåll, företag, internationella investerare
              och de här marknaderna, med deras relativt begränsade fattningsförmåga,
              är att det i Sverige finns en stabilitet som har ett brett stöd
              långt över blockgränserna, där vi, Socialdemokraterna och Miljöpartiet
              är överens.
            </seg>
          </u>
          <note type="speaker" n="42fd90c5">
            Anf. 38 JONAS ERIKSSON (MP) replik:
          </note>
          <u who="jonas_eriksson_3e153d" xml:id="i-d8c6e6490a314188-3" n="0a83e409">
            <seg n="74a510f6">
              Herr talman! Jag skulle vilja börja med att yrka bifall till
              reservation 2 i utskottets betänkande, vilket jag inte kom ihåg
              att göra i mitt huvudanförande. Men jag tänkte inte ägna mig åt
              den punkten i det här replikskiftet med finansministern, utan
              jag skulle vilja lyfta fram frågan kring järnvägen.
            </seg>
            <seg n="bde2f23a">
              Miljöpartiet vill se ett miljösmart och hållbart transportsystem,
              och ett väl fungerande järnvägsnät är efterfrågat av både industri,
              näringsliv och resenärer. Vår målsättning är en fördubbling av
              andelen resande med kollektivtrafiken till 2020 och en kraftig
              ökning av andelen godstransporter på järnväg.
            </seg>
            <seg n="8d74a304">
              För att klara det här måste vi ha rejäla satsningar på underhåll
              av tågnäten, detta inte minst för att avhjälpa de akuta problem
              som har visat sig under de senaste årens tågkaos. För att skapa
              en attraktiv tågtrafik på längre sikt behöver vi också investera
              i befintliga banor, i nya sträckor och, i Miljöpartiets förslag,
              i höghastighetsbanor.
            </seg>
            <seg n="fb7dc65e">
              I vårpropositionen aviserar regeringen en extra satsning på 800
              miljoner kronor. Det är ett steg i rätt riktning, men ur vårt
              perspektiv är det otillräckligt. Regeringen har inte visat hur
              man ska finansiera denna satsning. Vi är oroliga för att andra
              angelägna investeringar ska skjutas på framtiden. Samtidigt har
              finansministern själv sagt att vi har överinvesterat i järnvägar.
            </seg>
            <seg n="05bf6fd3">
              Vad har regeringen egentligen för ambitioner för den svenska
              järnvägstrafiken? Anser finansministern att det räcker med de
              utlovade 800 miljoner kronorna för att komma till rätta med bristerna
              i det svenska järnvägsnätet och uppnå de transportpolitiska målen?
            </seg>
          </u>
          <note type="speaker" n="93461135">
            Anf. 39 Finansminister ANDERS BORG (M) replik:
          </note>
          <u who="unknown" xml:id="i-64910f2e774a0fe0-5" n="830badbc">
            <seg n="a9771b65">
              Herr talman! Låt mig vara väldigt tydlig. Vi anser naturligtvis
              att de mycket omfattande järnvägsinvesteringar som ligger i de
              500 miljarder vi har i framtida planer ska genomföras. De 800
              miljoner vi talar om är ett kortsiktigt tillskott av nya pengar.
              Givetvis ska vi det kan jag också försäkra Jonas Eriksson om i
              budgeten visa att det är nya pengar som gör att det finns en förutsättning
              för ett bättre järnvägsunderhåll.
            </seg>
            <seg n="06f4fdc0">
              Det är klart att vi i Sverige har en skuld för järnvägsunderhåll
              som vi bör göra någonting åt. Det är alldeles tydligt för oss
              som lever utanför de stora städerna att transportsystemet inte
              riktigt vuxit i kapp. Det gäller naturligtvis både väg och järnväg.
              För oss som i många år tågpendlat är det väl alldeles uppenbart
              att förbättrade tågtransporter, inte minst i storstadsregionerna,
              är en nyckel.
            </seg>
            <seg n="a2eed7ee">
              Det är väl också alldeles självklart efter vad vi upplevt under
              senaste vintern att det finns brister i både vintersäkerhet och
              underhåll som är bekymmersamma. Vid flera tillfällen har jag talat
              med representanter för svensk industri som påpekat att det, inte
              minst för basindustrin, finns rätt betydande bekymmer kopplade
              till järnvägsunderhållet.
            </seg>
            <seg n="956d6809">
              Jag tycker att det är en självklarhet att man kan diskutera och
              fundera på detta och även vrida och vända på saker. Vi ska återkomma
              med en bredare, kan vi säga, uppdatering av en infrastrukturproposition
              under nästkommande riksdagsår. Då ska infrastrukturpropositionen
              komma.
            </seg>
            <seg n="652163dd">
              Det som jag vill påpeka är att det för mig är viktigt att alla
              sådana här diskussioner måste föras inom ramen för det ramverk
              som jag hoppas att vi är överens om när det gäller offentliga
              finanser, beslutsordningar i regeringskansli och riksdag samt
              målen för politik med både utgiftstak och överskottsmål. Det måste
              vara utgångspunkten. Sedan kan man naturligtvis diskutera hur
              mycket av järnvägsinvesteringar som är nödvändigt. Det är så att
              säga en uppenbar del av varje budgetprocess. Men alla sådana processer
              måste ske inom ramen för ordning och reda.
            </seg>
          </u>
          <note type="speaker" n="c5ffa8ff">
            Anf. 40 JONAS ERIKSSON (MP) replik:
          </note>
          <u who="jonas_eriksson_3e153d" xml:id="i-d8c6e6490a314188-4" n="0a83e409">
            <seg n="0f1af8f7">
              Herr talman! Kanske kan jag lugna finansministern genom att säga
              att Miljöpartiet inte kommer att lägga fram några ofinansierade
              förslag i den kommande höstbudgeten.
            </seg>
            <seg n="6c14f9ba">
              Infrastrukturfrågorna är avgörande både för Sveriges konkurrenskraft
              och för att vi ska klara klimatmålen långsiktiga satsningar som
              måste få långsiktiga planeringsförutsättningar.
            </seg>
            <seg n="d155d5f1">
              Regeringens signaler till resenärerna, näringslivet och Trafikverket
              måste vara tydliga om att det här är frågor som prioriteras och
              om att mer pengar kommer. Något annat vore inte en ansvarsfull
              ekonomisk politik.
            </seg>
            <seg n="80a11d30">
              Vi som stått och frusit på perronger i väntan på försenade tåg
              är många. Det är också många som fått sitta på stillastående tåg
              på våra tågsträckor frustrerade över att inte i tid komma fram
              till resmålet. Delar av industrin har känt sig tvingade att i
              stället för att transportera gods på järnväg flytta över gods
              till miljöbelastande lastbilstransporter. Detta är inte acceptabelt.
              Vi ska inte behöva ytterligare en kaosvinter i tågtrafiken för
              att inse de här väsentliga behoven.
            </seg>
          </u>
          <note type="speaker" n="eb767efe">
            Anf. 41 Finansminister ANDERS BORG (M) replik:
          </note>
          <u who="unknown" xml:id="i-64910f2e774a0fe0-6" n="830badbc">
            <seg n="ab6669a9">
              Herr talman! Låt mig till att börja med tacka Jonas Eriksson
              för tydliga besked om inga ofinansierade förslag och om ordning
              och reda i beslutsfattandet kring ekonomisk politik. Det är naturligtvis
              bara att välkomna Miljöpartiets hållning där.
            </seg>
            <seg n="17b9e4b9">
              Även det som är en utgångspunkt för Jonas Erikssons inlägg, nämligen
              hela hållbarhetsdimensionen, är väl en självklar tankegång kring
              hur vi långsiktigt måste bedriva ekonomisk politik i Sverige.
            </seg>
            <seg n="bc07b0a8">
              Själv har jag i många år tågpendlat från både Uppsala och Norrköping
              till Helsingfors. Jag vet att problemet inte är ett problem som
              dykt upp den senaste vintern. Alla har vi suttit fast på tåg och
              tågstationer därför att vi inte klarat av att få ett transportsystem
              som växer ihop med befolkningstillväxten i storstäderna eller
              för delen därför att det faktiskt är fler som av olika skäl, bland
              annat miljöskäl, väljer att resa med SJ.
            </seg>
            <seg n="4296e69d">
              Jag är dock mer bekymrad över den kommande vintern. Jag tror
              att det nästan inte finns några kortsiktiga beslut att fatta som
              säkrar svenskt järnvägssystem om vi får en till riktigt kall vinter.
              Här måste man ta mer långsiktiga grepp. Det går inte att lösa
              detta på två eller tre månader ens i en budgetförhandling, utan
              ett ordentligt program som löper över en längre tid måste läggas
              fast för att klara det här. Jag är övertygad om att vi är överens
              om det.
            </seg>
            <seg n="c8903961">
              Frågan får fortsatt hanteras både i höstens budgetproposition
              och i många kommande budgetpropositioner.
            </seg>
          </u>
          <note n="96dd1a2e">
            Överläggningen var härmed avslutad.
          </note>
          <note n="887649c9">
            6 § Vårändringsbudget för 2011
          </note>
          <note n="3f2cc441">
            Föredrogs
          </note>
          <note type="speaker" n="4a62d735">
            Anf. 42 JONAS ERIKSSON (MP):
          </note>
          <u who="jonas_eriksson_3e153d" xml:id="i-d8c6e6490a314188-5" n="0a83e409">
            <seg n="f880ad06">
              Herr talman! Regeringen har under hela sin regeringsperiod med
              hänvisning till de så kallade Dacreglerna använt biståndsmedel
              för att bekosta flyktingmottagande. Hela 7 procent av biståndsbudgeten
              går till att finansiera just flyktingmottagandet.
            </seg>
            <seg n="9766c1ab">
              Miljöpartiet anser att bistånd i första hand ska användas till
              fattigdomsbekämpning utanför Sveriges gränser. Avräkningen från
              biståndsanslaget måste minska, och Sverige bör aktivt verka för
              att Dacreglerna som möjliggör dessa avräkningar blir tydligare
              och skärps. Det kan mycket väl vara motiverat att, som i regeringens
              ändringsförslag, utöka anslaget avseende ersättningar och bostadskostnader
              utgiftsområde 7 Internationellt bistånd. Men vi motsätter oss
              att en sådan utökning finansieras genom att anslaget till biståndsverksamhet
              minskas.
            </seg>
          </u>
          <note n="90819441">
            Utifrån detta, herr talman, yrkar jag bifall till Miljöpartiets
            reservation i betänkandet Vårändringsbudget för 2011 .
          </note>
          <note type="speaker" n="50390ad7">
            Anf. 43 JOHNNY SKALIN (SD):
          </note>
          <u who="johnny_skalin_8b916b" xml:id="i-1cc471876263ba83-1" n="6add8796">
            <seg n="1868f252">
              Herr talman! Med en budgetperiod på ett år uppstår inte sällan
              behov av extra finansiering eller andra justeringar. De flesta
              justeringar är nödvändiga. Därför ställer vi oss bakom dessa.
            </seg>
            <seg n="552933f5">
              Emellertid finns det några poster där vi önskar omprioritera
              i förhållande till regeringen.
            </seg>
            <seg n="1efb61ac">
              För det första skjuter regeringen till 150 miljoner kronor till
              två stipendieprogram för att stimulera värvningen av så kallade
              tredjelandsstudenter. I ett läge där landet har ett behov av att
              öka lärartätheten och av att stärka lärarnas yrkesposition och
              där kvaliteten i den högre utbildningen behöver stärkas finner
              vi denna prioritering både synnerligen märklig och oansvarig.
              Därför yrkar vi avslag.
            </seg>
            <seg n="966e87d6">
              För det andra väljer regeringen att stärka resurserna till tolktjänster
              och ett utökat tolkregister. Med den ansvarsfulla migrationspolitik
              som vi föreslår riksdagen bland annat byggd på assimilation, anpassning,
              förblir sådana här prioriteringar i hög grad överflödiga och koncentrerade
              till definitionsflyktingar.
            </seg>
            <seg n="b9431daf">
              För det tredje ser vi ett behov av att stärka filmstödet med
              5 miljoner kronor för att mildra det stora och akuta behovet av
              resursstöd. Små landsortsbiografer utgör en viktig del av kulturarvet
              och av det samtida kulturlivet och måste därför ges rimliga förutsättningar
              att fortleva även utan fullgoda kommersiella möjligheter.
            </seg>
            <seg n="54590de5">
              För det fjärde begär vi mandat för en omfördelning av bidrag,
              från kontakttolkar till teckentolkar, eftersom det finns indikationer
              på att det finns ett överskott av kontakttolkar inom vissa språk
              samtidigt som behovet ökar av teckentolkar.
            </seg>
            <seg n="dc7199f0">
              För det femte avser vi att stärka finansieringen av närings-
              och innovationsutvecklingen detta i stället för att, som regeringen
              gör, minska densamma. Likaså gäller det den exportfrämjande verksamheten.
              Om Sverige ska ha som mål att hävda sig i framtiden behövs det
              satsningar här och nu.
            </seg>
            <seg n="faca0ab8">
              För det sjätte och slutligen väljer regeringen att fortsätta
              att bedriva Europas mest långtgående extrema och mycket kostsamma
              massinvandringspolitik. Regeringens ökade anslag på närmare 1
              miljard kronor till utgiftsområde 8, anslaget 1:2, kan med fördel
              bytas ut mot en skärpt och betydligt ansvarsfullare invandringspolitik
              i likhet med vad som är norm ute i Europa.
            </seg>
            <seg n="c93d7c08">
              Vi menar alltså att om Migrationsverkets prognoser över den ökade
              tillströmningen av ensamkommande barn stämmer är det upp till
              regeringen att komma med förslag om en effektivisering av den
              verksamhet som kan härledas till anslaget.
            </seg>
            <seg n="965d4ff8">
              Med detta yrkar jag bifall till SD:s motion Fi14.
            </seg>
          </u>
          <note type="speaker" n="d544bde0">
            Anf. 44 ANNA KINBERG BATRA (M):
          </note>
          <u who="anna_kinberg_batra_c34f96" xml:id="i-e7bcc990a48a5e49-0" n="05e1545a" next="i-e860f5e42bcea9d4-0">
            <seg n="fbfd75f9">
              Herr talman! Jag vill bara i all korthet redogöra för utskottets
              förslag till beslut, särskilt i den enda lilla del där det skiljer
              sig något från regeringens proposition. Ändringsbudgeten är ju
              närmast teknisk i vissa avseenden och det gäller möjligtvis även
              utgiftsområde 22 Kommunikationer. Men där finns en ändring i förhållande
              till regeringens förslag där det ursprungligen var föreslaget
              och även framgick av trafikutskottets yttrande att statens åtagande
              att upprätthålla flygtrafik mellan Östersund och Umeå skulle upphöra.
            </seg>
            <seg n="95e335f5">
              Nu inträffade det under ärendets beredning här att staten samtidigt
              säkrade flygtrafiken mellan Östersund och Umeå. Då tyckte onekligen
              ett till min glädje enigt utskott att det verkade konstigt, alldeles
              oavsett vilken utgångspunkt man hade som parti, att hamna i en
              konflikt i den frågan. Därför har vi i enighet i stället föreslagit
              att eftersom staten genom Trafikverket just har säkrat flyget
              mellan Östersund och Umeå tar vi inte ställning i någon annan
              riktning, i alla fall inte den här gången utan återkommer till
              frågan om det skulle vara möjligt och finnas anledning.
            </seg>
            <seg n="ac826a1f">
              Vi skriver om vikten av goda transportsystem, positiv regional
              utveckling och sådant och avstyrker rent tekniskt punkt 13 i propositionen
              till förmån för att låta trafiken fortsätta så som staten just
              har säkrat att den ska få göra.
            </seg>
          </u>
          <note n="ce6c065a">
            Anf. 45 MARIE NORDÉN (S):
          </note>
          <u who="anna_kinberg_batra_c34f96" xml:id="i-e860f5e42bcea9d4-0" n="05e1545a" prev="i-e7bcc990a48a5e49-0">
            <seg n="e44eedd7">
              Herr talman! Socialdemokraterna har valt att inte väcka någon
              partimotion. Vårändringsbudgeten är som sagt ett tekniskt dokument.
            </seg>
            <seg n="52c57833">
              Regeringens förslag att det statliga åtagandet för flygsträckan
              ÖstersundUmeå skulle upphöra, som tidigare talare nämnde, fick
              de socialdemokratiska norrlänningarna, inklusive mig själv, att
              motionera i frågan. Vi kunde konstatera att vi hade ett brett
              stöd i riksdagen för att flyget mellan Östersund och Umeå även
              i framtiden skulle ha en särställning och att det statliga ansvaret
              skulle finnas kvar.
            </seg>
            <seg n="284e5bfd">
              När jag debatterade frågan med ansvarig minister, Elmsäter-Svärd,
              fick jag klart för mig att ministern inte kunde se att det skulle
              finnas någon orsak till att just denna flygsträcka skulle ha en
              särställning. Grundat på ett väldigt osäkert och framför allt
              undermåligt beslutsunderlag, grundat på en resandeundersökning
              som man gjorde under 15 dagar, lägger regeringen fram ett förslag
              till riksdagen som definitivt skulle riskera det framtida flyget
              mellan just Umeå och Östersund.
            </seg>
            <seg n="7c074a93">
              Ministern hänvisade till att frågan mycket väl kan avgöras i
              Trafikverket. Vi menade att frågan är för viktig för att den ska
              hänvisas till en myndighet.
            </seg>
            <seg n="7eebedbc">
              Orsaken till att just den här flygsträckan har en särställning
              och att den är av speciell betydelse för invånarna i Jämtlands
              län är att vi har vårt regionsjukhus i Umeå. På 80-talet tog man
              det beslutet för att Umeå skulle ha ett underlag av patienter.
              År 1993 beslutade riksdagen att staten skulle trygga en grundläggande
              flygtrafik mellan Östersund och Umeå och också tillskjuta medel
              för att den skulle säkras.
            </seg>
            <seg n="fe535c70">
              Nu fastslår riksdagen igen att det statliga åtagandet ligger
              fast för flygsträckan mellan Östersund och Umeå och att den ska
              upphandlas. Om ett annat beslut ska fattas ska det tas först här
              i riksdagen. Det tycker vi naturligtvis är väldigt positivt.
            </seg>
            <seg n="cf642f99">
              Genom att samtliga partier hittills i finansutskottet, för vi
              har ju inte röstat om detta ännu väljer att stödja vår linje att
              avslå regeringens förslag slipper vi förhoppningsvis gå igenom
              den här rundan igen om fyra år, då vi nu väljer att avslå regeringens
              förslag utan några passusar om att vi eventuellt ska upphandla
              eller att det här inte skulle vara nödvändigt. Vi föreslår kort
              och koncist att riksdagen ska avslå regeringens förslag. Det tycker
              vi är väldigt bra.
            </seg>
            <seg n="141d14f0">
              Med det vill jag passa på att önska alla i kammaren, talmannen
              och kamraterna i utskottet en skön sommar.
            </seg>
          </u>
          <note n="96dd1a2e">
            Överläggningen var härmed avslutad.
          </note>
          <note n="3c52e178">
            7 § Årsredovisning för staten 2010
          </note>
          <note n="3f2cc441">
            Föredrogs
          </note>
          <note n="4f2f8306">
            Talmannen konstaterade att ingen talare var anmäld.
          </note>
          <note n="8275f32f">
            8 § (forts. från prot. 120) Anmälningsplikt vid idrottsarrangemang
            (forts. JuU28)
          </note>
          <note type="speaker" n="e480e5c3">
            Anf. 46 CAROLINE SZYBER (KD):
          </note>
          <u who="unknown" xml:id="i-64910f2e774a0fe0-7" n="830badbc">
            <seg n="2377a9f7">
              Herr talman! För mig som själv är fotbollsintresserad och politiker
              är det viktigt att fokus nu inte sätts på en enskild händelse
              eller att alla skyller på varandra så fort något går fel. Fokus
              ska vara på vad som kan och borde göras för att minska våld på
              våra arenor. Det är skillnad på supportrar och kända våldsverkare.
              Det är de senare debatten ska fokusera på.
            </seg>
            <seg n="be2163cf">
              Det har kommit flera förslag på hur man ska kunna stoppa huliganerna,
              exempelvis upprätta register och förlänga tiden för tillträdesförbud.
              Likaså att tillträdesförbud ska kunna gälla vid andra tillfällen,
              såsom ishockeymatcher, eller på andra platser, såsom krogar där
              risksupportrar brukar träffas. Biljetterna ska kunna göras personliga
              och fotografering ska kunna ske vid entrén.
            </seg>
            <seg n="f388ad0d">
              Andra förslag som diskuterats är anmälningsplikt, sittplatskrav,
              att riskmatcher ska spelas tidigare på dagen och att man ser över
              övervakning och alkoholservering inne på arenorna. Polisen sade
              vid den debatt som anordnades tidigare i våras att personer som
              är så fulla att de nekas inträde till nattklubbar vid Stureplan
              släpps in på fotbollsarenor och Globen. Som ni ser finns det flera
              viktiga förslag som diskuteras.
            </seg>
            <seg n="221a9b2a">
              Några av dessa förslag tror jag mer på, men oppositionen verkar
              ha glömt att det inte är vi som ska tro utan en utredare och de
              parter som ingår i samverkansgruppen. Det behövs en översyn av
              all lagstiftning och det behövs en samsyn på det som presenteras.
              Alliansregeringen gav därför en särskild utredare i uppdrag att
              fungera som nationell samordnare för att motverka brottslighet
              i samband med idrottsevenemang.
            </seg>
            <seg n="243bd325">
              Utredare Per Unckels uppdrag är att med utgångspunkt i dagens
              lagstiftning pröva alla tänkbara åtgärder, förbättra samverkan
              och säkerställa att alla berörda parter tar sitt ansvar för att
              nå framgång. Samtidigt ingår i hans uppdrag att identifiera eventuella
              hinder och problem. Jag har själv varit kritisk till att utredningstiden
              är så lång, men utredaren har själv sagt vid upprepade tillfällen
              att han kommer att lägga fram delbetänkanden så fort det finns
              en samsyn och frågan är ordentligt utredd.
            </seg>
            <seg n="7a3094dc">
              Unckel har fått ett brett utredningsuppdrag, och jag rekommenderar
              verkligen oppositionen att läsa utredningsuppdraget. Oppositionen
              verkar ha hängt upp sig på att anmälningsplikt inte omnämns i
              utredningsdirektivet, men ni slår in öppna dörrar. Vi är flera
              partier som har ställt oss positiva. Utredaren har själv sagt
              att han ska titta på frågan och av direktivet framgår inte att
              det inte skulle utredas. Utredaren ska analysera och vid behov
              lämna förslag till vad som krävs för att idrottsarrangemang ska
              kunna genomföras på ett tryggt och trivsamt sätt.
            </seg>
            <seg n="dd6adad2">
              Socialdemokraterna har fört fram att anmälningsplikt ska ha en
              särställning i denna utredning och att denna ska utredas framför
              alla andra tänkbara lösningar. Man kan inte tolka utskottsinitiativet
              på annat sätt. Ni tittar glatt på England och hänvisar dit i tid
              och otid. Det som Socialdemokraterna och övriga oppositionen,
              som denna gång förutom av Vänstern och Miljöpartiet även består
              av Sverigedemokraterna, inte verkar ha förstått när de hänvisar
              till England är att de har löst problemet genom ombyggnad av sina
              arenor som till stor del finansierats av staten och att de tyvärr
              i dag inte har någon supporterkultur att tala om längre då det
              har blivit så dyrt att gå på fotboll i England.
            </seg>
            <seg n="8c78abf9">
              Det är också viktigt att komma ihåg att frågan om anmälningsplikt
              väcker frågor om grundlagsfästa rättigheter, såsom rörelsefrihet,
              och därför kräver noggranna avvägningar. Därför är det viktigt
              med utredning, därför är det viktigt med en remissomgång och att
              Lagrådet får titta på förslaget.
            </seg>
            <seg n="7749eac3">
              Oppositionen verkar anse att lagstiftning kan ske, jag citerar
              ur utskottsinitiativet, ganska omedelbart. Vad de lägger i detta
              uttryck är dock inte alls klart. De säger att de vill att anmälningsplikt
              ska vara förenlig med grundlag och Europakonvention men verkar
              själva vilja använda den ganska vitt och brett. Återigen ett citat
              från utskottsinitiativet: Inför anmälningsplikt för personer med
              tillträdesförbud eller som dömts för våldsbrott eller ordningsstörningar
              relaterade till idrottsevenemang. Alla dessa personer, alla sporter
              inkluderas om vi nu ska läsa utskottsinitiativet som fan läser
              Bibeln. Det är så oppositionen verkar läsa utredningsdirektivet.
            </seg>
            <seg n="f3121c03">
              Jag tycker att det är viktigt att vi vidgar debatten. Lösningen
              är inte anmälningsplikt enbart. De som tror det har inte förstått
              mycket av problemet. Situationen i Södertälje eller på andra ställen
              i landet visar en ökad gängkriminalitet. Den visar att det finns
              många arga unga män. Det är nog tyvärr så att folk som inte är
              intresserade av fotboll har börjats dras till fotbollen, och de
              är där för att bråka. De har en önskan om att få känna samhörighet
              och att någon ser dem. Jag tror att man måste se fotbollsvåldet
              som ett samhällsproblem och ett uttryck för mer än en matchförlust.
            </seg>
            <seg n="13f04028">
              Djurgården och några andra klubbar har sagt att de vill ha register
              över huliganer. Det är bra när klubbarna själva föreslår detta,
              och jag håller med om att det kan vara bra att stänga av huliganer.
              Malmö FF kommer att sätta upp nät vid sina ståplatser. Det är
              bra att klubbarna tar initiativ och testar olika metoder.
            </seg>
            <seg n="96321e25">
              Den svenska fotbollsrörelsen präglas av ett stort ideellt engagemang,
              och det råder inget tvivel om att fotbollen är vårt lands största
              folkrörelseidrott. Allsvenskan ska vara för alla, och ingen ska
              vara rädd för att gå på en match.
            </seg>
            <seg n="904ca1c2">
              Vi måste ta krafttag för att fotbollskulturen ska leva vidare.
              Det är viktigt att också se att fotbollsvåldet tyvärr signalerar
              otrygghet hos många unga och deras rop på uppmärksamhet. Det är
              inte enbart klubbarnas ansvar, inte bara polisens, utan alla måste
              komma överens. Annars är risken stor för att det blir svartvita
              lösningar, vilket inte gynnar alla oss som vill gå på fotboll
              och se den som en folkfest och ett familjenöje.
            </seg>
            <seg n="18f7b66c">
              För mig är det tydligt att Socialdemokraterna, Miljöpartiet,
              Vänsterpartiet och Sverigedemokraterna mer botar symtomen än sjukdomen.
              Jag vill bota sjukdomen, och jag vill ha en stark supporterkultur
              där alla kan gå på fotboll utan att vara rädda. Då ska man inte
              hasta fram förslag utan ta tag i problemet från grunden.
            </seg>
            <seg n="a16425f6">
              Sverigedemokraterna sade i går att de inte ser någon skillnad
              mellan fotboja och anmälningsplikt. Detta förslag röstar även
              Miljöpartiet och Vänsterpartiet på. Det är tydligt att ni inte
              vet vad ni röstar för. Jag yrkar bifall till reservationen.
            </seg>
          </u>
          <note n="88218c31">
            I detta anförande instämde Pia Hallström och Patrick Reslow (båda
            M).
          </note>
          <note type="speaker" n="d002ca38">
            Anf. 47 KERSTIN HAGLÖ (S):
          </note>
          <u who="kerstin_haglo_41f11a" xml:id="i-b93eb15ade67193d-0" n="84293da8">
            <seg n="0f6cc6f4">
              Herr talman! Det fotbollsrelaterade våldet och den fotbollsrelaterade
              brottsligheten är ett gissel för idrotten. Att några få förstör
              för alla fotbollsälskare är helt oacceptabelt. Framför allt är
              det inom elitfotbollen som det idrottsrelaterade våldet visar
              sig. Det kan röra sig om sammandrabbningar mellan olika falanger
              där våld är inblandat både innanför och utanför arenan. Till detta
              kommer också skadegörelse av olika slag som drabbar omgivningen.
              Lokaltrafiken sätts ur spel och det blir allmänna ordningsstörningar.
              Det har fått till följd att stora resurser måste läggas på polisinsatser
              och olika säkerhetsinsatser från klubbarnas sida.
            </seg>
            <seg n="c5b074dc">
              Jag vill här och nu ge en stor eloge till våra fotbollsklubbar
              som genomfört ett fantastiskt förebyggande jobb dels genom samverkan,
              dels genom att ta ett stort ansvar för säkerheten vid arenorna.
              Nu är det vår tur att ta vårt ansvar. Med hjälp av lagstiftning
              kan vi ta ytterligare ett steg framåt.
            </seg>
            <seg n="f63aa533">
              Trots olika åtgärder och genomförd lagstiftning är det bara att
              konstatera att idrottsrelaterad brottslighet främst inom ishockey
              och fotboll alltjämt är ett stort problem. Tillträdesförbudet
              som den socialdemokratiska regeringen införde 2005 var en viktig
              markering för att visa att våld och huliganism är oacceptabelt.
              Det visade sig snart att lagstiftningen inte var tillräcklig.
              Den borgerliga, moderatledda, regeringen införde förstärkningar
              i lagstiftningen 2009. Men redan 2007 när vi socialdemokrater
              hade insett att tillträdesförbudet inte var tillräckligt började
              vi föra fram frågan om anmälningsplikt. I samband med debatten
              2009 kunde regeringen ha lagt fram förslag på anmälningsplikt
              för att komplettera tillträdesförbudet, men man valde att inte
              göra det.
            </seg>
            <seg n="08ba75d0">
              Bara i år har hittills två allsvenska matcher fått brytas eftersom
              domare och spelare har attackerats på olika sätt. Det kan tyckas
              vara en tidsfråga tills någonting händer som innebär att människor
              blir allvarligt skadade eller ännu värre.
            </seg>
            <seg n="1fa705f1">
              Herr talman! Som entusiastisk älskare av fotboll och före detta
              fotbollsspelare vill jag att fotbollen ska kännetecknas av härlig,
              varm stämning på läktaren och att publiken, fotbollssupportrar,
              spelare och domare ska känna trygghet på våra arenor. Föräldrar
              måste kunna ta med sina barn på en härlig fotbollsmatch utan att
              känna rädsla.
            </seg>
            <seg n="79056c54">
              Nu är det dags att skärpa verktygen mot huliganism och införa
              anmälningsplikt. För oss är det en prioriterad åtgärd. Personer
              med tillträdesförbud eller som har dömts för våldsbrott eller
              ordningsstörning relaterade till idrottsevenemang ska beläggas
              med anmälningsplikt på polisstationer.
            </seg>
            <seg n="83492496">
              I stort sett alla politiska partier utom Moderaterna har tidigare
              efterlyst anmälningsplikt. Svenska Fotbollförbundet och Svensk
              Elitfotboll har tydligt uttalat sig för anmälningsplikt. Rikspolisstyrelsen
              har uttalat sig för anmälningsplikt. Därför tog vi socialdemokrater
              i justitieutskottet ett initiativ till att riksdagen ska göra
              ett tillkännagivande till regeringen om att snarast återkomma
              med förslag till lagstiftning om anmälningsplikt som ska träda
              i kraft 2012. Samtidigt har vi sagt, Caroline Szyber, i vårt initiativ
              att lagen ska utformas på ett rättssäkert sätt. Men Lagrådet kan
              inte titta på en lag som inte finns. Lagen måste fram först. Det
              är därefter Lagrådet tittar på den, innan den kommer till oss
              i riksdagen. Jag trodde att det var väl känt för Alliansen.
            </seg>
            <seg n="31201b66">
              Initiativet kom i och med att jag på frågestunden så sent som
              torsdagen den 19 maj ställde en klar och tydlig fråga till justitieministern.
              Jag frågade om justitieministern är beredd att ta initiativ till
              att anmälningsplikt införs efter de ytterst tragiska händelser
              som har kantat fotbollen. Justitieministern kunde ha svarat ja
              eller nej. Svaret blev att regeringen har utsett en nationell
              samordnare, att det inte är en åtgärd eller ytterligare ett beslut
              i Sveriges riksdag som är det viktiga.
            </seg>
            <seg n="01a47419">
              Är det inte här i Sveriges riksdag vi lagstiftar? Är det inte
              här i Sveriges riksdag vi också kan ta initiativ? Detta visar
              på passivitet från Moderaterna och justitieministern. Justitieministern
              har alla möjligheter i världen att ge utredaren Per Unckel ett
              tilläggsdirektiv att återkomma med ett förslag om en lag om anmälningsplikt
              snarast. Moderaterna vill inte. Vi kan inte vänta. Vi agerar.
            </seg>
            <seg n="6081b27a">
              Vi har möjligheten, rättigheten, att som riksdagsledamöter via
              utskottet ta ett så kallat självständigt initiativ inom ramen
              för vår verksamhet i form av ett betänkande. Det kan handla om
              aktuella frågor i eller utanför riksdagen. Detta är en sådan fråga
              som väckt bestörtning och förtvivlan inom klubbarna, hos fotbollssupportrar
              och hos allmänhet och som massmedierna uppmärksammat stort.
            </seg>
            <seg n="b453f481">
              Vi fick majoritet i utskottet för att lägga fram ett betänkande
              tack vare att jag som ordförande använde min utslagsröst. Med
              vårt initiativ fanns det en möjlighet för Centern eller Folkpartiet,
              som tidigare tydligt tagit ställning för anmälningsplikten, att
              markera vad de tycker och snabba på en process som fullständigt
              avstannat i den moderatledda regeringen. Men varken Centern eller
              Folkpartiet hade orken att stå emot Moderaternas passiva inställning.
              Om betänkandet faller i voteringen i kammaren i dag innebär det
              att en anmälningsplikt inte kommer att införas, kanske aldrig
              under den moderatledda regeringens tid. Förlorarna är fotbollsklubbarna
              och supportrarna. Vem vinnaren är synes mer osäkert.
            </seg>
            <seg n="cf5c6857">
              Helomvändningen för Centern och Folkpartiet får mig att tänka
              på det kristdemokratiska förslaget om en civilkuragelag. Där pekade
              också regeringen med hela handen mot att en lag skulle tas fram
              eftersom ni tycker att det är så märkligt att en lag tas fram.
              Det fanns ett kristdemokratiskt förslag om att införa en lag om
              civilkurage. Att visa civilkurage är starkt även om makten heter
              Moderaterna, Johan Linander.
            </seg>
            <seg n="93fa38f3">
              Herr talman! Jag älskar fotboll, men fotboll ska vara fri från
              huliganism. Anmälningsplikten är inte den enda åtgärden. Vi ser
              fram emot utredningens förslag. Men anmälningsplikten är en viktig
              åtgärd som riksdagen och regeringen kan besluta om. Därför kan
              denna riksdag i dag ta initiativ till att tillkännage för regeringen
              att snarast återkomma med ett förslag om anmälningsplikt som ska
              träda i kraft 2012.
            </seg>
            <seg n="03e665f8">
              Vill vi riksdagsledamöter visa på allvaret att motverka och bekämpa
              den idrottsrelaterade brottsligheten? Det är inte att slå in öppna
              dörrar, Caroline Szyber, det är att visa handlingskraft och att
              öppna dörrarna till trygga arenor, trygghet för supportrar, spelare
              och domare.
            </seg>
          </u>
          <note n="e2ffb130">
            Jag yrkar bifall till förslaget i betänkandet.
          </note>
          <note n="fc8a16a5">
            I detta anförande instämde Christer Adelsbo, Elin Lundgren och
            Anna Wallén (alla S).
          </note>
          <note type="speaker" n="47ee3d89">
            Anf. 48 HELENA BOUVENG (M) replik:
          </note>
          <u who="helena_bouveng_63a0a5" xml:id="i-e096997b4759d9ca-0" n="4fa5c6f4">
            <seg n="846b838e">
              Herr talman! Först, Kerstin Haglö, vill jag vara väldigt tydlig
              att beträffande anmälningsplikten som vi i dag diskuterar säger
              både jag, utredaren och regeringen att det inte går att utesluta
              men att det krävs en väldigt seriös analys innan man lägger fram
              sådana förslag. Det ställer väldigt många frågor. Är det praktiskt
              genomförbart? Men framför allt väcker det också frågan om detta
              är förenligt med grundlagen.
            </seg>
            <seg n="68e9b02f">
              Man skriver i sitt betänkande att frågan bör utredas men att
              en anmälningsplikt ska träda i kraft 2012, detta trots att det
              bedöms vara mycket svårt att förena anmälningsplikt med bland
              annat grundlagsfästa rättigheter såsom rörelsefrihet, Europakonventionen
              och kravet på att åtgärder av detta slag ska vara proportionerliga.
            </seg>
            <seg n="7914fcf4">
              Frågan jag ställer till Kerstin Haglö blir naturligtvis: Vad
              händer om detta inte är förenligt med grundläggande friheter och
              rättigheter, om det strider mot grundlagen? Går det rent praktiskt
              ihop? Är det proportionerligt?
            </seg>
            <seg n="1f462d1e">
              I motsats till vad Kerstin Haglö påstår har Per Unckel ett mycket
              öppet mandat att utreda, analysera och lägga fram förslag på både
              åtgärder och lagstiftning där de olika aktörerna tillsammans arbetar
              fram vad respektive aktör kan bidra med.
            </seg>
            <seg n="701cd71c">
              Jag ställer frågan till Kerstin Haglö: Varför är man inte beredd
              att låta den redan tillsatta samordnaren göra sitt jobb och lägga
              fram förslag som skapar en helhet gentemot huliganismen?
            </seg>
          </u>
          <note type="speaker" n="1c1f5573">
            Anf. 49 KERSTIN HAGLÖ (S) replik:
          </note>
          <u who="kerstin_haglo_41f11a" xml:id="i-b93eb15ade67193d-1" n="84293da8">
            <seg n="6dc68cf4">
              Herr talman! När jag lyssnar på Helena Bouveng låter det som
              att hon redan vet hur lagen ska se ut.
            </seg>
            <seg n="59136d09">
              Jag trodde att det initiativ vi tar nu handlar om att utredaren
              ska komma fram med ett lagförslag. Först därefter kommer Lagrådet
              att pröva just precis det som Helena Bouveng säger, det vill säga
              våra grundläggande lagar och rättssäkerheten. Sedan får vi lagen
              här på riksdagens bord. Jag trodde att Helena Bouveng kände till
              att gången är sådan.
            </seg>
            <seg n="1d54e3fd">
              Vad gäller Per Unckel och hans uppdrag sade han själv i Svenska
              Dagbladet i början på maj att det inte ingår i hans direktiv att
              titta på frågan om anmälningsplikt.
            </seg>
            <seg n="64415a80">
              Däremot sitter Per Unckel nu och tittar på tillträdesförbudet
              och att man kanske ska förlänga tiden där. Det har jag hört att
              han har sagt. Jag har också hört att han vill titta över det här
              med registret.
            </seg>
            <seg n="5c4ff767">
              Det kan säkert vara mycket bra förslag som han kommer fram till,
              men här och nu vill vi se frågan om anmälningsplikt. Helena Bouveng
              glömmer syftet. Hon hamnar i detaljer och ska själv utreda frågan
              om en lagstiftning. Men syftet är att vi så snabbt som möjligt
              ska kunna komma åt dem som är de största bråkmåkarna på våra fotbollsmatcher.
            </seg>
          </u>
          <note n="09c28cc2">
            Helena Bouveng glömmer syftet!
          </note>
          <note type="speaker" n="9c752deb">
            Anf. 50 HELENA BOUVENG (M) replik:
          </note>
          <u who="helena_bouveng_63a0a5" xml:id="i-e096997b4759d9ca-1" n="4fa5c6f4">
            <seg n="81405104">
              Herr talman! Syftet tror jag inte att någon av oss här glömmer.
              Jag tror att vi är väldigt överens i kammaren i dag om att det
              krävs mer än vad som gjorts hittills vad gäller att motarbeta
              huliganism. Jag tror att du och jag, Kerstin Haglö, är helt överens
              om vikten av att du, jag, våra barn och alla människor ska kunna
              känna oss trygga och känna en glädje i att kunna gå på våra fotbolls-
              och hockeymatcher utan att känna annat än trygghet och glädje.
            </seg>
            <seg n="a1b2484a">
              Syftet för oss och för regeringen är att detta är oerhört viktigt
              och att det behövs krafttag här och nu. Per Unckel har som sagt
              fått ett väldigt öppet mandat. Det är inte över huvud taget inte
              specificerat i hans direktiv vilka lagförslag eller åtgärder han
              ska komma fram till, utan han har ett väldigt öppet mandat. Det
              gick att läsa i Svenska Dagbladet i en artikel senast i förra
              veckan.
            </seg>
            <seg n="23ed3c9d">
              Jag ställer mig ändå frågande till Kerstin Haglö, för ni säger
              att det här bör utredas men att det ska träda i kraft. Kan ett
              så stort parti som Socialdemokraterna med någon typ av värdighet,
              om detta faktiskt strider mot grundlagen, säga att det ska kunna
              träda i kraft redan 2012? Det är för mig väldigt naivt. Vet man
              inte om att det krävs rätt mycket om det krävs en grundlagsförändring?
            </seg>
            <seg n="e303ebad">
              Jag ställer fortfarande frågan till Kerstin Haglö: Är det vettigt
              att lägga fram ett sådant förslag om att lagen prompt ska träda
              i kraft 2012?
            </seg>
          </u>
          <note type="speaker" n="5ef18537">
            Anf. 51 KERSTIN HAGLÖ (S) replik:
          </note>
          <u who="kerstin_haglo_41f11a" xml:id="i-b93eb15ade67193d-2" n="84293da8">
            <seg n="c566b490">
              Herr talman! När jag lyssnar på Helena Bouveng förstår jag att
              det är grundinställningen till anmälningsplikt som det här handlar
              om. Moderaterna vill inte ha anmälningsplikt. Din partikollega
              Krister Hammarbergh har tydligt varit ute och sagt att det här
              inte är ett bra förslag.
            </seg>
            <seg n="95536b15">
              Därför förstår jag egentligen inte varför Helena Bouveng står
              här och försöker försvara att visst ska vi kunna ta fram det här
              med anmälningsplikt. Jag förstår inte det, för grundinställningen
              är ändå från moderat håll att ni inte vill ha någon anmälningsplikt.
              Det är det vi har hört hela tiden, Helena Bouveng.
            </seg>
            <seg n="e8316d7e">
              Även om, i din värld, Per Unckel kommer fram med ett sådant förslag
              kanske 2013 som sedan kanske träder i kraft 20142015 är det ju
              inte säkert att den moderatledda regeringen säger ja till det.
              Ni är ju emot anmälningsplikten, och ni har fått med er Centern,
              Folkpartiet och Kristdemokraterna.
            </seg>
          </u>
          <note type="speaker" n="910051c7">
            Anf. 52 JOHAN LINANDER (C) replik:
          </note>
          <u who="johan_linander_d5de22" xml:id="i-b9d56f419332d85a-0" n="01111d91">
            <seg n="ec5d3bad">
              Herr talman! Jag måste säga att Kerstin Haglös anförande var
              en sammanblandning av allt möjligt, och man kan ifrågasätta om
              hon efter nio år i riksdagen känner till hur lagstiftningsprocessen
              går till.
            </seg>
            <seg n="adfb15b8">
              Vi har här i dag inte en debatt om huruvida det ska införas en
              anmälningsplikt eller inte. Vi har en debatt om huruvida regeringen
              ska lägga fram en proposition till riksdagen, oavsett om utredaren
              kommer fram till att det behövs anmälningsplikt eller inte, oavsett
              vad remissinstanserna svarar i remissrundan och oavsett vad Lagrådet
              svarar på lagrådsremissen.
            </seg>
            <seg n="70841ef2">
              Ni tycker inte att regeringen ska lyssna på utredaren. Ni tycker
              inte att regeringen ska lyssna på remissinstanserna. Ni tycker
              inte att regeringen ska lyssna på Lagrådet. Det är ju inte så
              att Lagrådet granskar efter att propositionen har lämnats till
              riksdagen. Lagrådsremissen kommer före propositionen.
            </seg>
            <seg n="550c8fb4">
              Jag skulle vilja ha svar från Kerstin Haglö på en väldigt enkel
              fråga, en så enkel fråga att det inte går att undvika att svara
              på den.
            </seg>
            <seg n="0c78cab7">
              Om Lagrådet i lagrådsremissen, låt oss säga någon gång under
              nästa år, säger att nej, vi tycker inte att det här förslaget
              klarar proportionalitetsprincipen, för behovet uppväger inte de
              inskränkningar som kommer att ske och att Lagrådet därför avråder
              från ett införande av den här typen av lag tycker Socialdemokraterna
              ändå att regeringen ska lägga fram en proposition till riksdagen?
            </seg>
          </u>
          <note type="speaker" n="74a64c4b">
            Anf. 53 KERSTIN HAGLÖ (S) replik:
          </note>
          <u who="kerstin_haglo_41f11a" xml:id="i-b93eb15ade67193d-3" n="84293da8">
            <seg n="cb89c3f7">
              Herr talman! Johan Linander, jag undrar vem som blandar ihop
              vad här. Om Johan Linander hade lyssnat på mitt anförande hade
              han hört att steg ett är att man tar fram en lag. Därefter tittar
              Lagrådet på den innan den kommer till Sveriges riksdag. Det är
              väl då först som Lagrådet kan pröva både våra grundlagar och rättssäkerheten
              utifrån detta.
            </seg>
            <seg n="75ba6c78">
              Jag vet inte vad Johan Linander står och hummar om, men det kan
              han ju svara på sedan.
            </seg>
            <seg n="1c054f8e">
              Nej, Johan Linander, det vi har sagt i vårt initiativ är precis
              att detta ska tas fram på ett rättssäkert sätt. Vi har också sagt
              att vi vill ha en lagstiftning. Det är det uppdrag vi ger till
              utredaren: Ta fram en lagstiftning!
            </seg>
            <seg n="65e10d43">
              Ni målar upp det ena hindret efter det andra, precis som att
              ni redan i era huvuden hade lagstiftningen klar. Jag ser inte
              de hinder ni ser. Jag ser många möjligheter med detta, Johan Linander.
              Jag förstår inte att du sätter upp så mycket hinder innan du har
              sett en lagstiftning, Johan Linander. Det är klart att vi ska
              titta på hur Lagrådet ställer sig till lagstiftningen. Så gör
              vi väl alltid, Johan Linander.
            </seg>
          </u>
          <note type="speaker" n="f8ff419e">
            Anf. 54 JOHAN LINANDER (C) replik:
          </note>
          <u who="johan_linander_d5de22" xml:id="i-b9d56f419332d85a-1" n="01111d91">
            <seg n="214627ad">
              Herr talman! Det Kerstin Haglö nu sade var väldigt klargörande.
              Hon har inte förstått vad hon själv håller på att rösta igenom.
              Det är alldeles tydligt.
            </seg>
            <seg n="237ae79f">
              Lyssna nu! Lagrådet granskar inte någon färdig lag. Lagrådet
              granskar en lagrådsremiss som skickas av regeringen till Lagrådet
              innan propositionen är skriven. Då kommer Lagrådet med sina synpunkter.
              Om man inte har förstått den gången är det klart att jag förstår
              att man kan hamna så snett som ni har gjort i detta utskottsinitiativ.
            </seg>
            <seg n="d1b7aa05">
              Vad ni säger är nämligen att regeringen ska lägga fram ett förslag.
              Ni har alltså redan bestämt er för att det ska komma fram en proposition
              till riksdagen. Det är det direktiv ni ger till regeringen, och
              kommer inte regeringen att följa det kommer ni att anmäla till
              konstitutionsutskottet att regeringen inte gör som riksdagen har
              gett direktiv om.
            </seg>
            <seg n="b0c05717">
              Då är det dock för sent. Då har Lagrådet redan haft frågan hos
              sig, innan propositionen kommer till riksdagen. Vad ni säger är
              inget annat än att oavsett om Lagrådet säger nej eller ja ska
              propositionen till riksdagen. Det är precis det ni säger och tänker
              rösta för i eftermiddag utan att ens ha förstått det själva.
            </seg>
            <seg n="3b7e5c4d">
              Jag skulle vilja vända mig till Christer Adelsbo, som kommer
              senare på talarlistan, och fråga: Kan du i ditt anförande förklara
              jag förstår nämligen att det är svårt på två minuter hur man ska
              kunna lyssna på Lagrådet efter att propositionen har lagts fram
              i riksdagen? Det skulle jag vilja ha svar på.
            </seg>
            <seg n="91aa5021">
              Sedan vill jag, eftersom denna fråga var för svår, ställa en
              annan fråga till Kerstin Haglö. Två allsvenska matcher har brutits
              i år. Hade de inte blivit avbrutna om vi hade haft en anmälningsplikt
              på plats?
            </seg>
          </u>
          <note type="speaker" n="e0c89ae7">
            Anf. 55 KERSTIN HAGLÖ (S) replik:
          </note>
          <u who="kerstin_haglo_41f11a" xml:id="i-b93eb15ade67193d-4" n="84293da8">
            <seg n="302034f6">
              Herr talman! Ditt minspel och de gester du håller på med just
              nu, Johan Linander, och ditt sätt att hamna i detaljer tycker
              jag är ett mycket dåligt försvarstal från den man som varit ute
              i massmedierna och krävt anmälningsplikt och krävt att den snarast
              ska införas. Nu hamnar du i en annan ställning, Johan Linander.
              Du sitter nämligen i knäet på Moderaterna och har ingen handlingskraft.
              Det är sanningen. Därför hamnar du i detaljer.
            </seg>
            <seg n="eb2aa058">
              Jag känner mycket väl till hur ärendet kommer fram till riksdagen.
              Du lyssnar inte på vad jag säger. Du lyssnade inte på vad jag
              sade om när Lagrådet kom in. Jag sade inte att Lagrådet kommer
              in efter att vi har ärendet här i riksdagen. Förminska mig inte,
              Johan Linander! Du står här och håller ett försvarstal därför
              att du säger en sak inne i riksdagen och en helt annan sak till
              massmedierna. Det är sanningen, Johan Linander.
            </seg>
          </u>
          <note type="speaker" n="171a918c">
            Anf. 56 CAROLINE SZYBER (KD) replik:
          </note>
          <u who="unknown" xml:id="i-64910f2e774a0fe0-8" n="830badbc">
            <seg n="1f819d07">
              Herr talman! På Kerstin Haglö låter det som att hur många som
              helst har omhändertagits av polisen. Värt att notera är att det
              under 2010 var endast 0,002 procent av den allsvenska publiken
              som omhändertogs av polisen.
            </seg>
            <seg n="e87b92a3">
              Din retorik, Kerstin Haglö, gör att helt fel personer dras till
              fotbollen. På nätet finns flera upprop just mot denna hets av
              olyckskorpar som finns både i medierna och även tydligt hos flera
              politiker som vill fokusera på ett större problem än vad det är.
              Jag tipsar dig om att gå in och läsa på positivlaktarkultur.se.
              Det är en sajt som flera klubbar ställer sig bakom och som vill
              visa på en bred bild där fotbollen inte bara är en problemidrott.
              Man kan inte heller påvisa att antalet våldsdåd inne på arenorna
              faktiskt har ökat, utan snarare har de minskat under den växande
              läktarkultur som har vuxit fram med ökade publiksiffror.
            </seg>
            <seg n="ffbb4831">
              Det jag fortfarande inte riktigt förstår är att ni vill att anmälningsplikt
              ska ha en särställning framför allt annat. Du som är så påläst,
              Kerstin Haglö jag skulle gärna vilja veta vilka andra åtgärder
              än anmälningsplikt som ni tycker om. Jag har inte läst i medierna
              hur ni ser på sittplatskravet och personliga biljetter. Om man
              nu ska diskutera hela problemet skulle jag alltså vilja veta vilka
              andra åtgärder än anmälningsplikt Socialdemokraterna står bakom.
            </seg>
          </u>
          <note type="speaker" n="af2eba1b">
            Anf. 57 KERSTIN HAGLÖ (S) replik:
          </note>
          <u who="kerstin_haglo_41f11a" xml:id="i-b93eb15ade67193d-5" n="84293da8">
            <seg n="2023c88a">
              Herr talman! Vi ser fram emot utredarens förslag, Carolina Szyber,
              och vi tänker ta ställning när han lägger fram de övriga förslagen
              både vad gäller om han vill förlänga när man har tillträdesförbud
              eller om han vill se till att man ska få tillgång till register
              med mera. Då ska vi ta ställning till det.
            </seg>
            <seg n="a091c29e">
              Anmälningsplikten har vi drivit sedan 2007.
            </seg>
            <seg n="1d7ea989">
              Förminska inte våldet inne på arenorna och utanför dem, Carolina
              Szyber! Det var just det Carolina Szyber nu gjorde hon förminskade
              det. De som ställer till bråk gör det kanske gång på gång. Det
              är därför de får tillträdesförbud. De kanske också döms för den
              brottsliga handling de har gjort. Så är det. Jag sade till dig
              att det är med värme och glädje jag vill att man ska kunna sitta
              på läktarna och se en fotbollsmatch. Förminska inte det våld som
              finns! Förminska inte att två matcher har fått ställas in! Gör
              inte det! Det är syftet: att anmälningsplikten skulle kunna vara
              en tillgång till ett tillträdesförbud.
            </seg>
          </u>
          <note type="speaker" n="f3464612">
            Anf. 58 CAROLINE SZYBER (KD) replik:
          </note>
          <u who="unknown" xml:id="i-64910f2e774a0fe0-9" n="830badbc">
            <seg n="fd262e13">
              Herr talman! För det första heter jag Caroline Szyber. För det
              andra tror jag att du har missat oss i medierna. Du nämnde nämligen
              bara Centern och Folkpartiet. Vi i Kristdemokraterna har också
              ställt oss positiva till att man ska utreda anmälningsplikt. Det
              är det första förtydligandet.
            </seg>
            <seg n="0b7ab94c">
              Sedan skulle jag vilja säga följande: Per Unckel har sagt att
              han ska åka till England för att titta hur det ser ut där. Jag
              förminskar inte bilden, utan jag breddar den. Jag ser inte detta
              enbart som ett problem som sker inne på läktarna och utanför dem,
              utan jag ser det som ett samhällsproblem. Vi har väldigt många
              unga och arga i dag som har dragits till denna kultur.
            </seg>
            <seg n="06017933">
              När ni pratar om anmälningsplikt och vad ni lägger i det, och
              när ni hänvisar till England i tid och otid, skulle jag alltså
              vilja veta hur ni tolkar det engelska exemplet. Det är nämligen
              väldigt olika. Vissa säger att det engelska sättet egentligen
              enbart gäller på landskamper, det vill säga EM och VM, och vissa
              andra säger att det gäller för alla olika fotbollsmatcher. Det
              som har framkommit i medierna är dock att det framför allt är
              avstängningar när det är landskamper som har gällt.
            </seg>
            <seg n="d6179fa8">
              Ni hänvisar alltså till England i tid och otid, men jag fick
              inte riktigt svar på frågan huruvida ni är för personliga biljetter
              och huruvida ni vill ha ett sittplatskrav eller inte. Dels kan
              jag alltså upprepa den gamla frågan, och dels skulle jag vilja
              veta hur ni ser på anmälningsplikt. Ni vill att en utredare ska
              utreda, men om ni tycker att det här är så bra måste ni också
              själva ha tankar på hur ni ser att detta skulle lösas och hur
              ni vill att lagstiftningen ska se ut.
            </seg>
            <seg n="9c715cea">
              Så gör nämligen vi när vi säger att vi vill ha en civilkuragelag.
              Vi vet mycket väl hur vi vill att en sådan lagstiftning ska se
              ut. Vi säger inte bara saker som låter bra, vilket Socialdemokraterna
              verkar göra när de talar om anmälningsplikt.
            </seg>
          </u>
          <note type="speaker" n="5c602b5b">
            Anf. 59 KERSTIN HAGLÖ (S) replik:
          </note>
          <u who="kerstin_haglo_41f11a" xml:id="i-b93eb15ade67193d-6" n="84293da8">
            <seg n="92861b33">
              Herr talman! Nu är det inte så att jag i tid och otid talar om
              England. Jag säger att det finns länder som har infört detta runt
              om i världen, där det också har varit bra.
            </seg>
            <seg n="080f5269">
              Sedan vet inte jag om detta med anmälningsplikt är något helt
              nytt. Vi har i dag anmälningsplikt för dem som har reseförbud.
              De som inte är anhållna eller häktade men som är misstänkta för
              brott får tillsammans med ett reseförbud anmälningsplikt. De kan
              få komma till en polisstation kanske tre gånger i veckan. Jag
              förmodar att en som har tillträdesförbud inte skulle det, för
              jag tror att man går på hemmamatcher och bortamatcher.
            </seg>
            <seg n="239ffbfc">
              Jag hörde i går att ni stod här och sade att man i så fall skulle
              låsa in och frihetsberöva folk. Jag tror att det finns andra möjligheter,
              utan att frihetsberöva folk. Vi frihetsberövar ju inte dem som
              har reseförbud, så varför skulle vi frihetsberöva en som ha tillträdesförbud
              med anmälningsplikt?
            </seg>
            <seg n="1a139b8e">
              Man ska bara anmäla sig någonstans på en polisstation. När det
              gäller reseförbud talar man om vilken polisstation anmälningsplikten
              gäller.
            </seg>
            <seg n="28306cd2">
              Jag kan ställa en fråga till Caroline: Finns det några garantier
              för att Per Unckel ska lägga fram ett förslag om anmälningsplikt?
              Har Kristdemokraterna fått en sådan garanti? Det är just därför
              vi tagit initiativ i denna fråga. Moderaterna kommer att säga
              nej.
            </seg>
          </u>
          <note type="speaker" n="993345d3">
            Anf. 60 MEHMET KAPLAN (MP):
          </note>
          <u who="mehmet_kaplan_77f008" xml:id="i-f205e37656cfc629-0" n="03196690">
            <seg n="3855257a">
              Herr talman! Jag vill ta upp några av de frågor som finns i det
              utskottsinitiativ i justitieutskottet som vi nu diskuterar.
            </seg>
            <seg n="ca1ad211">
              Redan under 2007 fick Datainspektionen frågan från Föreningen
              Svensk Elitfotboll, som är en intresseorganisation för fotbollsklubbarna
              i allsvenskan och superettan, om möjligheten att spara och sprida
              uppgifter om avstängda supportrar för att hindra dessa att ta
              sig in på evenemang. Datainspektionen påpekade att den bästa lösningen
              vore att klubbarnas möjligheter att få upprätta register över
              huliganer regleras i särskild lagstiftning.
            </seg>
            <seg n="98346310">
              Herr talman! Jag tar upp den här aspekten, för jag tycker att
              det är viktigt att känna till att det här inte är en fråga som
              kom upp under en eftermiddag under våren. Det här är en fråga
              som har varit väl känd för Alliansens ledamöter även under föregående
              mandatperiod, fast med olika ingångsvinklar.
            </seg>
            <seg n="8e4efc99">
              Då talade Datainspektionen om för regeringen att dess utredare
              borde ta upp frågan i den pågående utredningen om ordningsstörningar
              i samband med idrottsarrangemang. Inget hände. Det gick två år,
              och under 2009 ställde Djurgårdens IF frågan till Datainspektionen
              om möjligheten att hantera personuppgifter för avstängda supportrar.
              Datainspektionen svarade att klubben måste ansöka om undantag
              från personuppgiftslagen, vilket Djurgården gjorde och beviljades
              undantaget. Datainspektionen har alltså sagt ja till klubbens
              ansökan om att få upprätta ett register över huliganer för att
              hindra dessa från att komma in på klubbens matcher.
            </seg>
            <seg n="8fff20dd">
              Det är viktigt att veta att det är ett undantag, för den här
              typen av inskränkningar är det viktigt att hantera på ett sådant
              sätt att de inte blir permanenta förrän de har testats ordentligt.
              Det undantag som Datainspektionen beviljade gäller till och med
              den 30 juni 2013. Expertmyndigheten kommer under tiden fram till
              2013 att följa upp hur registret har använts och vilken effekt
              det har fått.
            </seg>
            <seg n="2c3bdd4d">
              Herr talman! Det är viktigt att känna till den här historieskrivningen
              så att vi hanterar frågan på ett sätt som det anstår en lagstiftande
              församling. Vi har under tiden blivit vittne till en hel del händelser.
              Det är bra att veta där håller jag med de ledamöter i utskottet
              som har sagt det att det inte är många enskilda fall. Jämfört
              med andra evenemang som musikfestivaler, till exempel Hultsfredsfestivalen,
              är antalet incidenter inte särskilt stort. Men det har ändå skapat
              så mycket reaktioner, inte bara från publiksidan utan även från
              de spelare som deltar, att vi har fått ett öppet brev från de
              allsvenska lagens lagkaptener där de kräver från dem som vill
              vara en del av fotbollsfamiljen att de sköter sig. Våldet har
              eskalerat, och man har blivit tvungen att avbryta två matcher,
              skriver de i sitt öppna brev. Alla allsvenska herrfotbollslagens
              lagkaptener har skrivit under detta. Det är mycket viktigt att
              veta.
            </seg>
            <seg n="7e5e5fd0">
              Det här ska vi inte göra för vår egen skull, utan det här ska
              vi göra för att vi tillsammans ska se till att fotboll även fortsättningsvis
              kan vara en glädjekultur och ge en möjlighet till inblick i samhället
              för alla människor som bor i Sverige. Det är en positiv ingång,
              en del i att vara en del av samhället.
            </seg>
            <seg n="674e778a">
              Vilka övriga åsikter har det förts fram? Det har i tid och otid
              tagits fram förslag, man har till och med domar på det, att till
              exempel klubbarna ska få betala för insatser som polisen gör kring
              arenorna. Det har av och till tagits upp frågor från diverse håll,
              däribland moderata ledamöter, om anmälningsplikt. Men vi har inte
              riktigt, som katten kring het gröt, tagit till oss informationen.
              Det får inte gå ytterligare fyra år. Sedan 2007 då den här frågan
              och liknande frågor var uppe har det inte hänt särskilt mycket.
            </seg>
            <seg n="233fdc92">
              På vilket sätt har vi då formulerat oss i den text som riksdagen
              kommer att ta ställning till senare i dag? Det handlar om att
              regeringen snarast ska återkomma med ett förslag om anmälningsplikt
              som ska kunna träda i kraft. Det står i det förslag som vi alla
              kommer att kunna rösta om senare i dag att regeringen snarast
              ska återkomma med ett förslag.
            </seg>
            <seg n="3db03166">
              Det här kan man naturligtvis dra långa växlar på och säga att
              regeringen ska komma med ett förslag där regeringen redan är låst
              till att det ska vara anmälningsplikt och så vidare. Men sakfrågan
              handlar i grunden om att vi tycker att regeringen har gjort för
              lite på det här området, inte för mycket.
            </seg>
            <seg n="cde383e9">
              Jag kommer att svara på frågor om ledamöter begär replik, och
              då kommer jag att komplettera det jag har sagt fram till nu.
            </seg>
            <seg n="dc8675ca">
              Jag vill avsluta, herr talman, med att ta upp en annan aspekt
              av frågan, och det är rättssäkerhetsgarantierna. Rättssäkerhetsgarantier
              är oerhört viktiga för att vi inte ska förstöra den konsensus
              som finns om att medborgare ska garanteras sina fri- och rättigheter.
              Med tanke på rättssäkerheten och hur politiker och Svenska Fotbollförbundet
              har uttalat sig i frågorna är det viktigt att agerandet går lagom
              snabbt; det får inte gå för fort. Det är därför regeringen nu
              får tid på sig att hantera frågan. Det ska ändå gå skyndsamt så
              att det inte uppstår den typen av scenarier som Svenska Fotbollförbundet
              på debattplats i en dagstidning har målat upp. Det finns en risk
              att det här urartar. Vi har redan sett hur det kan gå till. Det
              är några fåtal det handlar om, och det är inte heller att jämföra
              med den typen av inskränkningar på individen som alliansregeringen
              tidigare har gjort trots att människor inte varit mer än misstänkta
              för brott. Då har man kunnat gå in med rejäla inskränkningar av
              rättssäkerheten och den personliga integriteten. Här handlar det
              om människor som och det är en stor skillnad jämfört med människor
              som knappt är misstänkta för brott men där regeringen gång efter
              annan tagit till inskränkningar faktiskt har visat att de är beredda
              att göra rätt så mycket för att förstöra den positiva läktarkultur
              som jag och många med mig här i kammaren är en del av och vill
              fortsätta att vara en del av.
            </seg>
          </u>
          <note n="91377faf">
            I detta anförande instämde Christer Adelsbo, Kerstin Haglö och
            Elin Lundgren (alla S) samt Jan Lindholm (MP).
          </note>
          <note type="speaker" n="9a3454e2">
            Anf. 61 JOHAN LINANDER (C) replik:
          </note>
          <u who="johan_linander_d5de22" xml:id="i-b9d56f419332d85a-2" n="01111d91">
            <seg n="83f2df90">
              Herr talman! Jag brukar hylla er, Miljöpartiet och Mehmet Kaplan,
              för att ni håller de grundlagsskyddade fri- och rättigheterna
              högt. I många frågor som vi debatterar i justitieutskottet görs
              en avvägning mellan de brottsbekämpande ändamålen och de grundlagsskyddade
              rättigheterna och inte minst integritetsfrågorna. I dessa frågor
              har vi många gånger haft samma uppfattning. Men nu tycks ni ha
              hoppat ned i den socialdemokratiskt grumliga tunnan och vill inte
              längre lyssna på det organ vi har för att titta på om ett lagförslag
              är i enlighet med våra grundlagar, det vill säga Lagrådet.
            </seg>
            <seg n="0d9d3025">
              Om ni nu är för att utredaren ska utreda en anmälningsplikt tycker
              jag att ni skulle ha lagt ett utskottsinitiativ om det. Men ni
              nöjer er inte med det, utan utskottsinitiativet säger att regeringen,
              precis som du sade i ditt anförande, ska återkomma med en proposition.
              Propositionen skickas till riksdagen efter att Lagrådet har lämnat
              sitt svar på lagrådsremissen. Det är jag helt övertygad om att
              Mehmet Kaplan har kunskap om. Det betyder alltså att även om Lagrådet
              starkt avråder från att lägga fram en sådan lagstiftning tvingar
              ni med utskottsinitiativet regeringen att ändå komma med en proposition
              till riksdagen. Tycker Mehmet Kaplan att det är en rimlig ordning?
            </seg>
            <seg n="2426648f">
              Kerstin Haglö sade här i ett tidigare replikskifte att hon inte
              tror att anmälningsplikt skulle vara en inskränkning i de grundlagsskyddade
              rättigheterna, i det här fallet regeringsformens 2 kap, 8 § om
              rörelsefrihet. Instämmer Mehmet Kaplan och Miljöpartiet i att
              anmälningsplikt inte skulle ingå i den försäkran som alla svenska
              medborgare har att ha friheten att förflytta sig inom riket och
              att lämna det?
            </seg>
          </u>
          <note type="speaker" n="8c7a0d46">
            Anf. 62 MEHMET KAPLAN (MP) replik:
          </note>
          <u who="mehmet_kaplan_77f008" xml:id="i-f205e37656cfc629-1" n="03196690">
            <seg n="b8d8171a">
              Herr talman! Jag vill tacka Johan Linander som alltid brukar
              vara väldigt klar och tydlig, och det tycker jag att du är nu
              också.
            </seg>
            <seg n="e5ffbd69">
              Jag ska svara på de två frågorna och sedan avrunda med en tillbakablick
              på hur vi har debatterat i de här frågorna. Det tror jag kommer
              att vara nyttigt, inte bara för Johan Linander utan även för alla
              som lyssnar.
            </seg>
            <seg n="ca315b18">
              När det gäller den tidigare talaren hade det varit lämpligt om
              hon hade kunnat svara på frågan. Men när det gäller anmälningspliktens
              överensstämmande är det naturligtvis så att när regeringen har
              gjort en grundlig genomgång kommer vi att lyssna på den. Om man
              kommer fram till att det inte överensstämmer med den intention
              som finns i grundlagen, och som är den vi ska följa, är Miljöpartiet
              naturligtvis inte främmande för att hantera frågan så att de grundläggande
              fri- och rättigheterna tillgodoses. Det är därför vi inte har
              skrivit en färdig lagtext här. Det går att göra det, men vi har
              inte gjort det. Och det är regeringen som ska återkomma. Det är
              det första.
            </seg>
            <seg n="3081be76">
              Det andra handlar om Lagrådet. När de har sagt sitt enligt den
              ordning som Johan Linander redogör för är det fortfarande så att
              även om regeringen återkommer till riksdagen med den exakta ordalydelsen,
              som delvis låser fast regeringen vid ett tillvägagångssätt, kommer
              inte regeringen att säga: Nu har vi gjort precis så som ni sade.
              Så tydlig är inte texten att de ska göra på ett särskilt sätt,
              utan de kommer att kunna ha en väldigt bred repertoar av instrument
              för att kunna hantera frågan. Då får vi ta ställning till det
              som riksdag, och det kommer också Johan Linander att få göra.
            </seg>
            <seg n="68d2269f">
              Frågan om rättssäkerhetsgarantier och tidigare hantering kommer
              jag att ta upp i nästa replik.
            </seg>
          </u>
          <note type="speaker" n="5f51ab0a">
            Anf. 63 JOHAN LINANDER (C) replik:
          </note>
          <u who="johan_linander_d5de22" xml:id="i-b9d56f419332d85a-3" n="01111d91">
            <seg n="20bcd155">
              Herr talman! Mehmet Kaplan kan även få återkomma till om han
              anser att anmälningsplikten skulle falla in under regeringsformens
              2 kap. 8 § om rörelsefrihet. Om man tvingar någon att vara på
              en viss plats vid en viss tidpunkt, är det då en begränsning av
              rörelsefriheten eller inte? Det skulle jag vilja ha svar på.
            </seg>
            <seg n="61aced29">
              Sedan blir jag inte riktigt klok på vad Miljöpartiet menar. Först
              säger Mehmet Kaplan i sitt anförande precis det som står i betänkandet,
              nämligen att regeringen ska återkomma med en proposition om anmälningsplikt.
              Samtidigt säger Mehmet Kaplan, om jag förstår honom rätt, att
              regeringen ska bedöma om en anmälningsplikt behövs. Men om regeringen
              då gör bedömningen att detta inte skulle vara i överensstämmelse
              med regeringsformen och kanske har fått negativa reaktioner från
              remissinstanserna, utredaren och Lagrådet, kräver ni ändå att
              propositionen ska lämnas till riksdagen. Det är precis det som
              står.
            </seg>
            <seg n="0983022e">
              Det kan ju bli en väldigt lustig situation här i riksdagen om
              en proposition är framlagd och ingen parti står bakom den. Det
              skulle vara nästan världsunikt, men det kan faktiskt bli följden
              om vi ska jobba på det sätt som ni kräver enligt utskottsinitiativet.
            </seg>
            <seg n="549eed98">
              Eftersom de finns de som tidigare inte har lyssnat ordentligt
              ska jag förtydliga att också Centerpartiet tror att anmälningsplikt
              kan behövas och vara ett bra steg för att hindra de allra värsta
              huliganerna från att ta sig in på arenorna. Det är ingen tvekan
              om det. Det har jag sagt många gånger tidigare, och jag kan säga
              det återigen. Men oavsett hur mycket man vill att något ska genomföras
              måste det utredas ordentligt, och alldeles speciellt när det handlar
              om inskränkningar i de grundlagsskyddade fri- och rättigheterna.
              Jag och Centerpartiet anser nämligen att det här är en fråga som
              handlar om rörelsefriheten enligt regeringsformen 2:8. Tycker
              Miljöpartiet också det?
            </seg>
          </u>
          <note type="speaker" n="b84e53a9">
            Anf. 64 MEHMET KAPLAN (MP) replik:
          </note>
          <u who="mehmet_kaplan_77f008" xml:id="i-f205e37656cfc629-2" n="03196690">
            <seg n="79d8a192">
              Herr talman! Jag kan egentligen instämma i slutdelen av Johan
              Linanders replik. Men det är en sak som jag inte kan hålla med
              om. Vi har inte utredningsresurserna, regeringen har dem.
            </seg>
            <seg n="2a173b68">
              Regeringen kommer att återkomma med en metod som syftar till
              att införa anmälningsplikt. Om det finns rättsgarantier i texten
              kommer vi att bifalla förslaget. Om det inte gör det kommer det
              heller inte att bli någon lag i den här frågan. Det är därför
              regeringen får tid på sig. Vi har inte skrivit att exakt så här
              vill vi att regeringen ska göra, förutom att det ska syfta till
              anmälningsplikt. Och det står på första sidan: att göra ett tillkännagivande
              till regeringen om att snarast återkomma med ett förslag om anmälningsplikt
              som ska kunna träda i kraft 2012. Man har alltså mer än ett år
              på sig. Det här kommer att kunna fungera. Jag tror att man har
              de resurserna.
            </seg>
            <seg n="f9c22022">
              Jag vill också blicka bakåt. Hur är det med rättssäkerhetsgarantier?
              Jag vet att Johan Linander är en av dem som förespråkar de frågorna
              i Alliansen. Ni var tidigare varit mot rättssäkerhetsgarantier
              när vi från Socialdemokraterna, Miljöpartiet och Vänsterpartiet
              tillsammans pekade på brister i lagförslaget förra gången frågan
              var uppe. Som jag nämnde i mitt anförande var det då i form av
              tillträdesförbud. Till exempel gavs åklagare möjlighet att fatta
              interimistiska beslut. Det är i och för sig bra, men samtidigt
              ställer det höga krav på rättssäkerheten. Och vi hade ifrågasättanden
              där. Vi tillmötesgicks inte, för vi var i minoritet.
            </seg>
            <seg n="e4c0f9b4">
              Sedan saknar lagförslaget tillräckliga rättssäkerhetsgarantier
              ur andra aspekter. Där var frågan om folk som springer in på plan
              skulle kunna få upp till sex månaders fängelse. Vi ville att man
              skulle skilja ut dem som gjorde det och skälet för att de var
              på arenan.
            </seg>
            <seg n="6f321a95">
              Vi har alltid stått upp för de här frågorna. Och jag vet att
              också Johan Linander är en av dem som gör det.
            </seg>
          </u>
          <note type="speaker" n="428b6976">
            Anf. 65 CHRISTER ADELSBO (S):
          </note>
          <u who="christer_adelsbo_c356dc" xml:id="i-b4cdc8318b9e1ccd-0" n="d47e85d5" next="i-3dc8579c69cf8204-0">
            <seg n="2f4c4897">
              Herr talman! Jag har själv varit aktiv inom fotbollen i princip
              hela mitt liv som spelare, tränare, styrelseordförande och inte
              minst som supporter. Det är därför som det känns oerhört tungt
              att se det ena fallet efter det andra där fotbollsfester förstörs
              av huliganer.
            </seg>
            <seg n="0c138d64">
              Huliganismen är ett gissel för svensk fotboll. Våldsamma upplopp,
              attacker på domare och spelare är något som förstör idrotten.
              Det är dock viktigt att fotbollssupportrar inte blandas ihop med
              de våldsverkare som enbart förstör för fotbollen och inte minst
              för de föreningar som de påstår sig stödja.
            </seg>
            <seg n="4486d22b">
              Fotbollen är en betydelsefull del i den svenska idrottsrörelsen.
              Med över 3 000 föreningar fyller fotbollen en viktig funktion
              för många människor, både som utövare och som åskådare. Därför
              är det viktigt att värna om fotbollen som sport och som ett nöje
              som ska vara tillgängligt för alla. Hela familjen måste kunna
              gå på vilken match som helst utan att behöva känna en rädsla för
              att hamna i ett huliganupplopp.
            </seg>
            <seg n="732b1a17">
              Herr talman! Vad kan vi då göra?
            </seg>
            <seg n="5563bd8a">
              Redan när vi 2009 beslutade om ytterligare åtgärder mot ordningsstörningar
              vid idrottsarrangemang lyfte vi fram i debatten att förändringarna
              var bra men att de inte var tillräckliga. Det som vi bland annat
              lyfte fram var att det borde införas ett förbud mot att inneha
              pyrotekniska varor också utanför idrottsanläggningar. Vi pratade
              också om utökad och bättre kameraövervakning, men inte minst lyfte
              vi fram detta att vi borde införa anmälningsplikt vid idrottsarrangemang.
            </seg>
            <seg n="c937b532">
              Varför tar då vi, V och MP detta utskottsinitiativ? Det är egentligen
              inte konstigt alls eftersom sju av åtta riksdagspartier har uttalat
              att anmälningsplikt är nödvändigt och viktigt.
            </seg>
            <seg n="4524c1a4">
              Svenska Fotbollförbundet och Föreningen Svensk Elitfotboll har
              entydigt uttalat sig för anmälningsplikt. Rikspolisstyrelsen vill
              ha anmälningsplikt för huliganer. Vad vi också kan konstatera
              är att de flesta också är överens om att det bör införas så fort
              som möjligt.
            </seg>
            <seg n="daf38422">
              Utredaren Per Unckel har inte fått direktiv att titta på frågan
              om anmälningsplikt detta enligt hans eget uttalande för ett par
              veckor sedan.
            </seg>
            <seg n="bc685d18">
              Justitieminister Beatrice Ask och idrottsminister Lena Adelsohn
              Liljeroth har uttalat sig i medierna att de är tveksamma till
              att införa anmälningsplikt.
            </seg>
            <seg n="3a6bc9f4">
              Herr talman! Mot bakgrund av detta är det inte konstigt att vi
              tar ett utskottsinitiativ för att påskynda processen att kunna
              få till anmälningsplikt vid idrottsarrangemang.
            </seg>
            <seg n="50394b0b">
              Det som däremot är konstigt är Centerpartiets, Folkpartiets och
              Kristdemokraternas ställningstagande i denna debatt. Jag vill
              påstå att det är direkt anmärkningsvärt med tanke på de uttalanden
              som Johan Linander, Johan Pehrson och Caroline Szyber har gjort
              i samband med vårens incidenter.
            </seg>
            <seg n="08c69d74">
              Johan Linander, Centerpartiet, har bland annat sagt följande
              i medierna: Jag kräver att vi inför anmälningsplikt för huliganer,
              dagens lagstiftning är för tandlös. Centerpartiet kommer att ta
              upp frågan i alliansen, för att få fram ett förslag så snabbt
              som möjligt.
            </seg>
            <seg n="b75a75ff">
              Johan Persson, Folkpartiet, har bland annat sagt följande: Folkpartiet
              har drivit frågan länge om en anmälningsplikt för huliganer. Anmälningsplikt
              är en nödvändig åtgärd och det går inte att vänta två år, tills
              utredningen är klar.
            </seg>
            <seg n="f22d0238">
              Caroline Szyber, Kristdemokraterna, har varit aktiv i frågan
              och har bland annat sagt: Kristdemokraterna kommer att arbeta
              för att beslutsprocessen om tillträdesförbud till arenor ska gå
              snabbare. Det engelska systemet har fungerat bra, och jag ser
              inte att det är integritetskränkande. Detta är från Carolines
              hemsida.
            </seg>
            <seg n="687bcc58">
              Med dessa uttalanden är det för mig en gåta att man från Centerpartiet,
              Folkpartiet och Kristdemokraterna inte står bakom betänkandet.
            </seg>
            <seg n="cd14ee23">
              Herr talman! När jag hör från vissa håll att vi skulle slå in
              öppna dörrar blir jag konfunderad. Vi vet att nuvarande utredning
              inte har direktiv att titta på anmälningsplikt. Vi vet också att
              både justitieministern och idrottsministern är tveksamma till
              anmälningsplikt.
            </seg>
            <seg n="27169af7">
              När samtidigt sju av åtta riksdagspartier har uttalat sig positivt
              till anmälningsplikt och Svenska Fotbollförbundet och Rikspolisstyrelsen
              är positiva tycker jag inte att vi slår in öppna dörrar. Det finns
              all anledning att agera i frågan.
            </seg>
            <seg n="427d01e2">
              Vi vill att frågan om anmälningsplikt utreds med prioritet och
              att regeringen snarast återkommer till riksdagen med ett förslag
              till anmälningsplikt.
            </seg>
          </u>
          <note n="f1662783">
            Självklart ska anmälningsplikt utformas i enlighet med de regler
            som gäller i fråga om grundlagsfästa rättigheter enligt regeringsformen
            och europeiska konventionen om skydd för de mänskliga rättigheterna
            och de grundläggande friheterna.
          </note>
          <u who="christer_adelsbo_c356dc" xml:id="i-3dc8579c69cf8204-0" n="d47e85d5" prev="i-b4cdc8318b9e1ccd-0">
            <seg n="31209d1e">
              Vi har dock inte råd att bara vänta på Per Unckels utredning,
              som ska redovisas den 31 mars 2013, och hoppas att man där har
              tagit upp frågan om anmälningsplikt, vilket definitivt inte är
              någon självklarhet.
            </seg>
            <seg n="c9184f33">
              Avslutningsvis kan jag inte låta bli att säga: Man har hört talas
              om partipiskan, men här kan vi se hur allianspiskan viner. Jag
              kan bara vädja till Centerpartiet, Folkpartiet och Kristdemokraterna
              att rösta på det de tror på och har drivit och inte som Moderaterna
              tycker.
            </seg>
          </u>
          <note n="eba28223">
            Herr talman! Jag yrkar bifall till förslaget i betänkandet och
            avslag på reservationerna.
          </note>
          <note n="f81dcc2b">
            I detta anförande instämde Kerstin Haglö, Elin Lundgren och Anna
            Wallén (alla S).
          </note>
          <note type="speaker" n="776ff983">
            Anf. 66 JOHAN LINANDER (C) replik:
          </note>
          <u who="johan_linander_d5de22" xml:id="i-b9d56f419332d85a-4" n="01111d91">
            <seg n="792919f7">
              Herr talman! Christer Adelsbo är som socialdemokrat röd och jag
              som Centerpartist grön, men båda har vi ett himmelsblått hjärta.
              I det är vi åtminstone överens.
            </seg>
            <seg n="7728c3a6">
              Jag vet att Christer Adelsbo led lika mycket som jag den 24 maj
              när Malmö FF:s match mot Helsingborg avbröts på grund av att det
              kastades smällare och att en person gick in på plan och attackerade
              Helsingborgs målvakt.
            </seg>
            <seg n="2a866a78">
              Christer Adelsbo talar enbart om anmälningsplikt, och jag vill
              därför fråga Christer Adelsbo om matchen inte hade blivit avbruten
              om den anmälningsplikt som Socialdemokraterna säger att de tog
              upp 2007 hade funnits.
            </seg>
            <seg n="5188c837">
              Det här handlar inte om huruvida vi tror på anmälningsplikt eller
              inte. Precis som Christer Adelsbo säger är vi många partier som
              tycker att det är en bra idé.
            </seg>
            <seg n="20fa2d14">
              Det utskottsinitiativet handlar om är att utredaren ska få i
              uppdrag att ta fram ett förslag, att regeringen inte ska lyssna
              på vad remissinstanserna säger och att regeringen inte ska lyssna
              om Lagrådet avråder från att införa en sådan här lagstiftning.
              Vad utskottsinitiativet säger är att regeringen ska lägga fram
              en proposition oavsett vad utredaren kommer fram till, oavsett
              vad remissinstanserna svarar och oavsett vad Lagrådet säger.
            </seg>
            <seg n="8967bba8">
              Christer Adelsbo kan kanske svara på frågan som jag tidigare
              ställde till Kerstin Haglö men inte fick svar på. Tycker inte
              Socialdemokraterna att det är vettigt och rimligt att regeringen
              lyssnar på Lagrådet innan en proposition läggs fram i riksdagen?
            </seg>
          </u>
          <note type="speaker" n="6468b7da">
            Anf. 67 CHRISTER ADELSBO (S) replik:
          </note>
          <u who="christer_adelsbo_c356dc" xml:id="i-b14bf6efb09c5744-0" n="d47e85d5">
            <seg n="b037a593">
              Herr talman! Precis som Johan sade är vi MFF:are båda två. I
              dagens debatt är det väl det enda vi är överens om. Men det är
              alltid något, Johan!
            </seg>
            <seg n="fd3dcfae">
              Jag kanske inte borde säga det här, men du är som en liten papegoja,
              Johan. Du upprepar samma sak till oss alla, trots att du har fått
              svar. Mehmet var oerhört tydlig och förklarade hur det ligger
              till.
            </seg>
            <seg n="1ca3838b">
              Det är ett förslag som vi vill ska komma fram, och du har själv
              sagt, Johan, att du tror på anmälningsplikt och att det är genomförbart.
              Du vill dessutom ha det snabbt.
            </seg>
            <seg n="6c083a50">
              Du slår knut på dig själv när du argumenterar mot något som du
              tror på, Johan. Du var kvick med att gå ut och tala om både din
              och Centerns ståndpunkt i denna fråga direkt efter den första
              incidenten.
            </seg>
            <seg n="918a72ab">
              Per Unckel har själv sagt att detta inte finns med i direktiven.
              En tjänsteman försökte visserligen släta över det och säga att
              det är fullt möjligt att utreda anmälningsplikten, men det finns
              ingen garanti.
            </seg>
            <seg n="33945af2">
              När vi dessutom vet att Per Unckels uppdragsgivare, justitieministern
              och idrottsministern, är skeptiska kan vi börja ana lite ugglor
              i mossen.
            </seg>
            <seg n="61e47ef9">
              Jag vet att Johan Linander är för anmälningsplikt. Känner du
              dig trygg med att det bara löper vidare? Nu har du chansen att
              se till att driva frågan så att sker något snabbare.
            </seg>
          </u>
          <note type="speaker" n="8da0a981">
            Anf. 68 JOHAN LINANDER (C) replik:
          </note>
          <u who="johan_linander_d5de22" xml:id="i-b9d56f419332d85a-5" n="01111d91">
            <seg n="8108db6a">
              Herr talman! Utredaren har ett öppet direktiv, och han har nu
              sagt att utredningen också kommer att titta på anmälningsplikten.
              Men att man tittar på en fråga i en utredning betyder inte att
              man lägger fram ett förslag om att det ska genomföras.
            </seg>
            <seg n="934b7d4f">
              Det normala hanteringssättet i en utredning är att man ser över
              och utreder om något ska genomföras eller inte. Den gången vill
              Socialdemokraterna inte ha längre. I stället ska utredningen komma
              fram till en viss sak och lägga fram förslag om det, oavsett om
              det är bra eller inte. Det tycker inte jag är en bra ordning,
              även om jag i grunden är för anmälningsplikt.
            </seg>
            <seg n="2d7e0457">
              Det är tydligt i direktivet att utredaren fortlöpande ska komma
              tillbaka med delförslag. Alla förslag ska inte komma i mars 2013,
              utan utredaren ska komma med förslag fortlöpande. Det kan alltså
              gå precis lika fort med det direktiv vi redan har som med det
              ni nu önskar.
            </seg>
            <seg n="2ce56f40">
              Det kan hända att jag upprepar mig, men eftersom jag inte får
              något svar tar jag mig friheten att ställa samma frågor igen.
            </seg>
            <seg n="f8271880">
              Din partikamrat Kerstin Haglö kom med ett anmärkningsvärt påstående.
              Hon sade nyss från repliktalarstolen att frågan inte handlar om
              någon grundlagsskyddad fri- och rättighet och att den inte handlar
              om att inskränka rörelsefriheten.
            </seg>
            <seg n="a5e1a7a2">
              Är det Socialdemokraternas uppfattning att en anmälningsplikt
              inte skulle inskränka rörelsefriheten enligt regeringsformen 2:8?
            </seg>
            <seg n="db2dc376">
              Tror inte Christer Adelsbo innerst inne att de åtgärder som Malmö
              FF nu kommer med i tiopunktsprogrammet är ännu viktigare än en
              anmälningsplikt?
            </seg>
          </u>
          <note type="speaker" n="8d99f5b3">
            Anf. 69 CHRISTER ADELSBO (S) replik:
          </note>
          <u who="christer_adelsbo_c356dc" xml:id="i-b14bf6efb09c5744-1" n="d47e85d5">
            <seg n="fedf2628">
              Herr talman! Vad Kerstin Haglö har sagt eller inte får vi se
              i protokollet. Du kan ha misstolkat det.
            </seg>
            <seg n="0f040b50">
              Du nämner Malmö FF:s tiopunktsprogram. Alla åtgärder är självklart
              jättebra. När det gäller anmälningsplikten pratar vi om dem som
              har tillträdesförbud. Vi ska se till att de inte kan komma in
              på arenorna.
            </seg>
            <seg n="ca0514ed">
              Frågan var uppe 2007; vi lyfte den igen 2009. Svenska Fotbollförbundet,
              Föreningen Svensk Elitfotboll, Rikspolisstyrelsen, ja alla menar
              att anmälningsplikt vid idrottsarrangemang är något positivt.
              Alla åtgärder är positiva. Det här är något som vi kan vara överens
              om alla utom Moderaterna.
            </seg>
            <seg n="9d754f31">
              Du måste göra en kullerbytta. Du kan inte trivas med att argumentera
              mot något som du egentligen är för. Det är ofattbart att du kan
              argumentera på det sätt du gör.
            </seg>
          </u>
          <note type="speaker" n="1a1e6e86">
            Anf. 70 CAROLINE SZYBER (KD) replik:
          </note>
          <u who="unknown" xml:id="i-64910f2e774a0fe0-10" n="830badbc">
            <seg n="302c7ddc">
              Herr talman! Det sades att jag har sagt att jag tycker att England
              är ett bra exempel när det gäller anmälningsplikt. Christer Adelsbo
              får gärna visa mig var citatet är hämtat. Jag har aldrig sagt
              det. Jag har sagt att vi ska titta på Europa och på England. Vi
              kan titta på Tyskland och Holland också. De har en starkare läktarkultur.
            </seg>
            <seg n="b2459b92">
              Per Unckel har också sagt att han ska åka till England. Han har
              sagt att han ska titta på hur det har fungerat där. Något som
              jag fortfarande inte har fått svar på är hur ni tolkar lagstiftningen
              i England. Vilka andra åtgärder än anmälningsplikt ser ni?
            </seg>
            <seg n="1f5425ca">
              Jag ser också fram emot protokollet. Jag antecknade under mitt
              replikskifte med Kerstin Haglö. Hon sade: Anmälningsplikt ska
              inte ses som frihetsberövande. Sedan sade hon: Vi har anmälningsplikt
              i dag.
            </seg>
            <seg n="ac87aeda">
              Vi har anmälningsplikt för brottsmisstänkta där det finns en
              risk att de flyr från landet. Jag vet inte om jag tycker att jämförelsen
              är helt korrekt. Det kanske ni i S ska tänka över.
            </seg>
            <seg n="ff1698fb">
              Hur tolkar ni den engelska lagstiftningen och vilka andra åtgärder
              ser ni? Ni har bara pratat om anmälningsplikt. Är ni för sittplatser?
              Är ni för personliga biljetter? Om ni är så fotbollsintresserade
              är det intressant att ni bara pratar om anmälningsplikt. Har ni
              inga andra åsikter?
            </seg>
          </u>
          <note type="speaker" n="e67ca8c3">
            Anf. 71 CHRISTER ADELSBO (S) replik:
          </note>
          <u who="christer_adelsbo_c356dc" xml:id="i-b14bf6efb09c5744-2" n="d47e85d5">
            <seg n="b34a30b2">
              Herr talman! Man lyssnar inte alltid på vad andra säger. I mitt
              anförande nämnde jag ytterligare två åtgärder som vi föreslog
              redan 2009, nämligen kameraövervakning och att man skulle kunna
              beslagta pyrotekniskt material redan utanför anläggningen. Det
              är två exempel.
            </seg>
            <seg n="0a816ea0">
              Som jag just sade till Johan Linander är alla åtgärder bra. Nu
              pratar vi om en åtgärd som i princip alla tycker att vi borde
              införa.
            </seg>
            <seg n="bded3f62">
              Jag läste ur Svenska Dagbladet den 26 april. Du säger där att
              du är öppen för anmälningsplikt för att få bukt med huliganismen.
              Du sade också: När det har gått så här långt, och till och med
              klubbarna själva och supportrarna tycker att det är ett problem,
              då är det nog det som behövs. Du lade till: Det engelska systemet
              har fungerat bra, och jag ser inte det är integritetskränkande.
            </seg>
            <seg n="15fe136c">
              Jag vet att Kristdemokraterna också har varit aktiva i den här
              frågan och tycker att detta är bra. Om ni också tycker att vi
              ska införa anmälningsplikt så snabbt som möjligt, tror du verkligen
              att vi kan få det genom den här utredningen trots att det inte
              finns med i direktivet? Moderaterna är skeptiska till detta. Tror
              Caroline Szyber ändå att detta ska kunna gå snabbt? Det vill ju
              också Kristdemokraterna.
            </seg>
          </u>
          <note type="speaker" n="14c661c4">
            Anf. 72 CAROLINE SZYBER (KD) replik:
          </note>
          <u who="unknown" xml:id="i-64910f2e774a0fe0-11" n="830badbc">
            <seg n="3fe60497">
              Herr talman! Lika mycket som jag förminskar problemet kan jag
              känna att jag blivit förminskad i dagens debatt. Jag skulle uppskatta
              om mina utskottskolleger kunde uttala mitt namn rätt i fortsättningen.
            </seg>
            <seg n="15796cb7">
              Jag har sagt att vi ska se över hela problemet. Jag ska läsa
              upp ett stycke om hur det är i England eftersom jag tror att S
              behöver upplysas om det:
            </seg>
            <seg n="47be0bc8">
              England har en separat idrottslagstiftning där anmälningsplikt
              är vanligt förekommande. I Premium League och Championship har
              det varit relativt lugnt kring matcherna, men polisen har haft
              vissa problem med firmor och grupperingar. I de lägre serierna
              förekommer en del bråk. Vid fotbolls-VM 2006 drog polisen in passen
              för ca 5 000 huliganer.
            </seg>
            <seg n="6bf79967">
              Per Unckel har sagt att han ska åka till England. Han har sagt
              att han ska titta på det engelska systemet och vara lyhörd. Jag
              har fått löfte om att det ska komma delbetänkanden, och jag har
              fått löfte om att det här ska ingå. Jag tycker inte att allt behöver
              stå explicit i ett utredningsdirektiv. Jag tycker att vi ska diskutera
              flera åtgärder.
            </seg>
          </u>
          <note type="speaker" n="ac4c4076">
            Anf. 73 CHRISTER ADELSBO (S) replik:
          </note>
          <u who="christer_adelsbo_c356dc" xml:id="i-b14bf6efb09c5744-3" n="d47e85d5">
            <seg n="eae658d4">
              Herr talman! Jag ber om ursäkt för uttalet av namnet. Det är
              svårt för oss som har lite ovanliga namn. Det är inget vi behöver
              trycka varandra i ansiktet.
            </seg>
            <seg n="b799f92c">
              Vi vet inte om vi ska göra exakt som England. Vi ska titta på
              England eftersom man där har haft anmälningsplikt sedan 2004.
              Man är nöjd med systemet. Svenska Fotbollförbundet och Rikspolisstyrelsen
              hänvisar till England. Om vi ska ha exakt samma system vet vi
              inte. Det system man har där innebär att de värsta busarna har
              tillträdesförbud de som oftast ställer till de stora skandalscenerna.
              Det är det fåtalet personer vi vill se till inte släpps in.
            </seg>
            <seg n="e9eca531">
              Den som exempelvis vill titta på en match med Hammarby klockan
              14.00 och har anmälningsplikt ska anmäla sig på en station en
              bit därifrån på det klockslaget så att det inte går att vara närvarande
              på arenan.
            </seg>
            <seg n="8beb1c54">
              Vi ska påskynda framtagandet av anmälningsplikt vid idrottsarrangemang.
              Sju av åtta partier är positiva till det. Svensk Elitfotboll,
              Svenska Fotbollförbundet och Rikspolisstyrelsen ställer sig positiva
              till detta. Det är konstigt att vi inte kan få ett större stöd
              i kammaren än vad vi har fått.
            </seg>
          </u>
          <note type="speaker" n="3fc9288b">
            Anf. 74 PER BILL (M):
          </note>
          <u who="per_bill_d166e7" xml:id="i-3e39e24bae207be0-0" n="d98e08d6">
            <seg n="b9aee118">
              Herr talman! Jag hör till de föräldrar som inte vågar ta med
              barnen på derbymatcher i Helsingfors. Vi tvingas vara kvar i Uppsala
              och titta på när Sirius spelar i division 1 norra. Det är inte
              så illa. Det är väldigt fridfullt. Men visst vore det kul att
              kunna ta med barnen på en match mellan AIK och vårt Djurgården.
            </seg>
            <seg n="e984fa8b">
              Jag vill verkligen att vi gemensamt i den här kammaren hittar
              ett sätt att stoppa huliganerna. Det måste vara ett sätt som vi
              är överens om i mycket breda grupper.
            </seg>
            <seg n="a78e29c6">
              Jag ska inte prata så mycket om fotboll, utan mer om form och
              de grundläggande fri- och rättigheterna.
            </seg>
            <seg n="cfd74bf4">
              Utskottsinitiativ är ett viktigt verktyg som riksdagen har haft
              sedan 1971. Då fick alla utskott tidigare var det bara tre möjlighet
              till utskottsinitiativ. Då sade KU att det var viktigt att fortsätta
              att göra som KU hade gjort många årtionden dessförinnan, nämligen
              att sträva efter enighet i utskottsinitiativen. Så har det tyvärr
              inte varit det här första riksdagsåret efter valet.
            </seg>
            <seg n="21e09833">
              Vi hade två utskottsinitiativ i höstas. Ett rörde EU:s vårtoppmöte,
              och ett rörde en remiss från Domstolsverket. En gång är ingen
              gång. Två gånger är oroande. Men under de senaste tio dagarna
              har vi haft tre utskottsinitiativ. Förra veckan gällde det fas
              3 i arbetsmarknadspolitiken. I går debatterade vi ett utskottsinitiativ
              med anledning av socialförsäkringsutskottets betänkande om vissa
              förändringar i sjukförsäkringen, och i dag har vi utskottsinitiativ
              nr 5 från S, MP, SD och V kring anmälningsplikt vid idrottsarrangemang.
            </seg>
            <seg n="ac8075bc">
              Herr talman! Det är lite svårt att rangordna vilket av dessa
              utskottsinitiativ som är minst lämpligt eftersom de på olika sätt
              trampar i de konstitutionella gråzonerna. Men det är tre saker
              som åtminstone före denna debatt oroade mig. Det första var att
              man skulle forcera regeringen att ta fram ett förslag som skulle
              träda i kraft 2012. Det andra som oroade mig var att det var på
              ett område som rör enskilda medborgares grundläggande fri- och
              rättigheter. Det tredje var att man satte nytt rekord i att vara
              nära det som KU sade, nämligen att initiativ ska tas med breda
              majoriteter. Här skedde det med ordförandens utslagsröst.
            </seg>
            <seg n="add5ee81">
              Herr talman! De grundläggande fri- och rättigheterna gäller alla
              medborgare, inte bara vissa medborgare, och det är faktiskt viktigt.
              Det är viktigt för oss att stå upp för alla individers grundläggande
              fri- och rättigheter. Därför har vi ett ganska stort regelverk
              kring att göra intrång i dessa medborgerliga fri- och rättigheter.
            </seg>
            <seg n="2ef555ff">
              Det var därför bra och glädjande att höra Mehmet Kaplan. När
              jag hörde hans anförande och hur han snarare poängterade orden
              ska kunna tas i bruk och så vidare kändes det som att det kanske
              ändå finns en öppning här någonstans.
            </seg>
          </u>
          <note type="speaker" n="c4939c57">
            Anf. 75 PETER ERIKSSON (MP):
          </note>
          <u who="peter_eriksson_f7fe39" xml:id="i-89f539e944a83b74-0" n="052a446b">
            <seg n="583c27fe">
              Fru talman! Ledamöter! Vi har i Sveriges riksdag, i det svenska
              parlamentet, en tradition att riksdagen vanligtvis inte är så
              aktiv. I många andra länder är parlamentet mer aktivt i själva
              lagstiftningsprocessen. Man är med och påverkar och förändrar
              förslag och har också mer resurser i utskotten och för utskottens
              arbete för att kunna delta i processen. Jag tänker till exempel
              på ett land som Tyskland. Det tyska parlamentet är betydligt mer
              aktivt. Men detta kan ändra sig över tid.
            </seg>
            <seg n="4b30a28c">
              I Sverige har vi också haft en historia med mycket minoritetsregerande.
              Man skulle kunna förvänta sig att en minoritetsregering skulle
              innebära att parlamentet blir mer aktivt, tar mer initiativ och
              genomför förändringar.
            </seg>
            <seg n="8c2b0864">
              Men det är också så att vi under lång tid och i modern tid har
              haft regeringar som skapar majoriteter och som har lärt sig att
              man faktiskt måste skapa majoriteter i parlamentet för att kunna
              överleva. Inte minst var det så under den socialdemokratiska regeringen
              under Göran Persson. Under en period hade man ett långsiktigt
              samarbete med Centerpartiet, och under den senare perioden hade
              man ett samarbete med Miljöpartiet och Vänsterpartiet för att
              kunna garantera att det blir majoriteter och att vi kan få ett
              system som fungerar långsiktigt.
            </seg>
            <seg n="fcfe21b2">
              Nu har vi en regering som har mer problem och som i detta läge
              präglas mer av inre konflikter, handlingsförlamning och passivitet.
              Att det i detta läge blir mer vanligt att riksdagen tar initiativ
              är ganska naturligt och en logisk följd av den parlamentariska
              situationen. Då tycker jag att det är viktigt att regeringen inte
              sätter sig på höga hästar eller att regeringspartierna inte börjar
              tala om formalia och att det är fel att riksdagen tar initiativ.
              Det är absolut inte fel så länge man inte börjar gå så långt att
              man driver en egen lagstiftningsprocess och inte ser till att
              det blir ordentliga utredningar. Men så länge initiativen handlar
              om det som vi talar om i dag, nämligen att man ber regeringen
              att återkomma och utreda för att detta sedan ska komma tillbaka
              till riksdagen för beslut, finns det inga problem i denna fråga
              rent sakligt sett.
            </seg>
            <seg n="80f42aa7">
              Därför tycker jag att det är direkt felaktigt när Per Bill säger
              att detta rör sig om den konstitutionella gråzonen. Jag skulle
              vilja att Per Bill slutar använda den typ av begrepp som förvirrar
              situationen och resonemanget snarare än att försöka reda ut läget.
            </seg>
            <seg n="775518e2">
              I detta anförande instämde Mehmet Kaplan (MP).
            </seg>
          </u>
          <note type="speaker" n="d6bec3ec">
            Anf. 76 SVEN-ERIK ÖSTERBERG (S):
          </note>
          <u who="sven-erik_osterberg_05c934" xml:id="i-8447c296d5de666e-0" n="7268a54b">
            <seg n="3e86952a">
              Fru talman! Jag tror att denna diskussion är principiellt viktig.
              Jag begär egentligen ordet utifrån det anförande som Per Bill
              höll här. Det som Per Bill representerar och det som egentligen
              är Per Bills och regeringsunderlagets problem är att man inte
              har majoritet i denna kammare. Man tillhör ett regeringsalternativ
              som sakta men säkert håller på att falla sönder därför att man
              inte bryr sig om att förankra sin politik i parlamentet utan förväntar
              sig att oppositionen enigt ska ställa upp på regeringens politik.
              Detta är ett ganska märkligt förfaringssätt. Dessutom sägs det
              i diskussionen att detta skulle vara en konstitutionell gråzon.
            </seg>
            <seg n="db681d25">
              Jag drar mig till minnes att Per Bill under den förrförra mandatperioden
              var en av drivkrafterna bakom ett utskottsinitiativ då man med
              minsta möjliga marginal i denna kammare drev igenom ett länsbyte,
              och Heby kommun överfördes till Uppsala län. Det handlade vid
              detta tillfälle inte om någon politisk gråzon, utan det handlade
              om att man till varje pris skulle få en politisk majoritet för
              detta förslag i kammaren.
            </seg>
            <seg n="e3e69aa1">
              Det vore lite klädsamt om Per Bill drar sig detta till minnes
              när han nu står här och pekar finger åt oppositionen i detta fall.
            </seg>
            <seg n="ad507af4">
              Nej, Per Bill, gå tillbaka till regeringen och förklara att situationen
              är sådan att regeringen inte har majoritet i en rad frågor i denna
              kammare. Förankra politiken! Det är en av de viktigaste uppgifter
              som en minoritetsregering har när man regerar. Man måste se till
              att man har stöd för sin politik. Börja inte med konstitutionella
              piruetter och påståenden i denna kammare! Finns det majoritet
              är det inga problem. Det är det som är huvudsaken. Det är det
              som Per Bill ska komma tillbaka till i denna kammare. Det är ett
              medskick till regeringen inför sommaren.
            </seg>
          </u>
          <note type="speaker" n="ba860a70">
            Anf. 77 PER BILL (M) replik:
          </note>
          <u who="per_bill_d166e7" xml:id="i-3e39e24bae207be0-1" n="d98e08d6">
            <seg n="8cc19aae">
              Fru talman! Jag hann inte ta replik på Peter Eriksson eftersom
              jag tyckte att han likt Mehmet Kaplan hade en ganska hovsam ton
              och resonerade. Sedan kom det en liten spark på slutet. Men jag
              hann inte få upp mitt kort tillräckligt fort.
            </seg>
            <seg n="3bf361ba">
              Fru talman! Det finns definitivt anledning för en minoritetsregering
              att söka breda lösningar. Men det finns också anledning för mig
              som vice ordförande i konstitutionsutskottet att påtala hur det
              är tänkt att man ska använda initiativrätten.
            </seg>
            <seg n="d27a9c03">
              Att använda initiativrätten på just ett område som rör våra grundlagar
              tycker jag är mycket problematiskt. Det är på detta område som
              vi verkligen försöker hitta de riktigt breda överenskommelserna
              där minst sex partier ska finnas med. Jag tycker att det är lite
              konstigt att vi här ska in och trampa på de grundläggande fri-
              och rättigheterna för ett fåtal och att det ska vara enda sättet.
            </seg>
          </u>
          <note type="speaker" n="c8b0ab10">
            Anf. 78 SVEN-ERIK ÖSTERBERG (S) replik:
          </note>
          <u who="sven-erik_osterberg_05c934" xml:id="i-8447c296d5de666e-1" n="7268a54b">
            <seg n="8e88d267">
              Fru talman! Jag tänker inte gå in i någon sakdiskussion i detta
              ärende. Jag har noterat att Per Bill vid ett flertal tillfällen
              de senaste veckorna antytt att oppositionen då har han främst
              riktat sig till Socialdemokraterna överutnyttjat initiativrätten.
              Det motsätter jag mig starkt.
            </seg>
            <seg n="5c53828a">
              Jag har varit med i denna kammare sedan 1994. Jag har sett hur
              den tidigare oppositionen, med Per Bill som en aktiv person, agerat
              i olika frågor. Problemet beträffande initiativrätten var för
              er, Per Bill, att ni på den tiden inte hade majoritet för era
              initiativ. Det var bekymret, och därför blev det inte heller några
              initiativ. Nu uppstår plötsligt situationen att minoritetsregeringen
              inte har stöd för sin politik.
            </seg>
            <seg n="a1fde96e">
              Vi tänker inte ge avkall på en politik som vi har drivit under
              hela förra mandatperioden det gäller arbetsmarknadsområdet, sjukskrivningsområdet,
              sjukförsäkringsområdet och en rad andra områden bara för att inte
              sätta regeringen i en besvärlig sits. Vi kommer aldrig att avstå
              från vår politik. Vi driver vår politik i denna kammare. Om det
              uppstår majoriteter i utskotten är det inte vårt problem. Det
              är regeringens problem, som inte har majoritet. Det tänker vi
              fortsätta att hävda, Per Bill.
            </seg>
          </u>
          <note type="speaker" n="f7e662a3">
            Anf. 79 PER BILL (M) replik:
          </note>
          <u who="per_bill_d166e7" xml:id="i-3e39e24bae207be0-2" n="d98e08d6">
            <seg n="766db4af">
              Fru talman! En aktiv riksdag är alltid bra. Det är naturligtvis
              extra bra och roligt när man är i opposition, vilket jag varit
              i tolv år. Jag var mycket nöjd när jag fick igenom mitt utskottsinitiativ
              som byggde på en folkomröstning. Folket sade att de ville byta
              länstillhörighet, från Västmanlands till Uppsala län. Jag motionerade
              redan före folkomröstningen om detta och sade att vi bör följa
              folkomröstningsresultatet. Detta fick jag kämpa för i tio år eftersom
              Socialdemokraterna inte ville följa folkviljan. Det kallar jag
              ett legitimt utskottsinitiativ.
            </seg>
            <seg n="df5ff55f">
              Riksdagens utredningstjänst har tittat på utskottsinitiativen
              och konstaterar att det tagits 47 utskottsinitiativ under de senaste
              tio åren. Endast 15 av dessa kan sägas vara sådana som uppkommit
              på grund av en fråga i medierna eller i en debatt i kammaren,
              det vill säga som inte hängt ihop med något ärende i en motion
              eller proposition 15 sådana initiativ på tio år.
            </seg>
            <seg n="c1986449">
              Därför är det väl inte så konstigt om jag som vice ordförande
              i konstitutionsutskottet är lite oroad när Socialdemokraterna,
              Sverigedemokraterna, Miljöpartiet och Vänsterpartiet enats om
              fem utskottsinitiativ bara under de månader som gått sedan valet.
            </seg>
          </u>
          <note type="speaker" n="4371a204">
            Anf. 80 SVEN-ERIK ÖSTERBERG (S) replik:
          </note>
          <u who="sven-erik_osterberg_05c934" xml:id="i-b2289d4b08d18cb5-0" n="7268a54b" next="i-b7ca8e14a34cf111-0">
            <seg n="217d8f92">
              Herr talman! Jag ber om ursäkt för att jag upprepar mig, men
              Per Bill fortsätter att hålla fast vid formalia och diskuterar
              det. Grundproblemet är att regeringen i en rad frågor saknar majoritet
              i denna kammare. Det går inte att komma ifrån.
            </seg>
            <seg n="046bcceb">
              Tro inte att vi avstår från vår politik för att rädda regeringen
              ur en prekär situation. Det tänker vi inte göra. När det gäller
              frågor som vi drivit under flera år tänker vi hålla fast vid den
              politik som vi fört hittills.
            </seg>
            <seg n="a2e39c1f">
              Beträffande folkligt stöd tror jag att det finns ett fantastiskt
              folkligt stöd för att komma till rätta med huliganerna på fotbollsmatcherna.
              Det tror jag inte att det råder någon tvekan om. Man behöver inte
              hålla folkomröstning för att veta att svenska folket tycker att
              det ska vara lugnt på fotbollsmatcherna. Där står vi på stabil
              grund vad gäller sakfrågan.
            </seg>
            <seg n="0affd66e">
              Slutligen, Per Bill: Det är mycket roligare att vara i majoritet.
              Jag kommer att göra allt vad jag kan för att vi ska få en annan
              statsminister i nästa val.
            </seg>
          </u>
          <note n="96dd1a2e">
            Överläggningen var härmed avslutad.
          </note>
          <note n="c48a381e">
            9 § Beslut om ärenden som slutdebatterats den 21 juni
          </note>
          <note n="7550290c">
            Punkt 1
          </note>
          <note n="adf025f8">
            Punkt 2
          </note>
          <u who="sven-erik_osterberg_05c934" xml:id="i-b7ca8e14a34cf111-0" n="7268a54b" prev="i-b2289d4b08d18cb5-0">
            <seg n="bcb47803">
              Återförvisningsyrkande
            </seg>
            <seg n="85dd521b">
              minst en tredjedel
            </seg>
            <seg n="4e88608a">
              Ärade riksdagsledamöter! Som vanligt kan jag konstatera att det
              varit ett intensivt riksdagsår som har innehållit mycket arbete
              men också ganska många roliga stunder.
            </seg>
            <seg n="56345398">
              Strävan efter att riksdagen ska vara en än mer dynamisk debattarena
              fortsätter. Den här våren har jag framför allt noterat en mycket
              stark debattglädje bland er ärade ledamöter. Jag tänker inte bara
              på debatterna om datalagringsdirektivet och Libyen utan också
              på interpellationsdebatter. Enbart i samband med stoppdagen inlämnades
              50 interpellationer.
            </seg>
            <seg n="2c263791">
              Antalet aktuella debatter i kammaren har också ökat väsentligt,
              och debatterna fortsätter även nu i juni efter midsommar med en
              aktuell debatt. Jag kan ju tillägga att den stora debattlusten
              har lett till en kraftigt ökad kaffekonsumtion enligt kammarservice.
            </seg>
            <seg n="6a0fbe08">
              Jag kan också konstatera att denna kammares ledamöter numera
              är omåttligt roade av voteringar. Tiden för voteringar har slagit
              alla tidigare rekord. Som ni vet har vi vissa kvällar även passerat
              23-gränsen. Vi lär nog få sitta här fler sena kvällar i höst som
              det nu ser ut.
            </seg>
            <seg n="edc5ec77">
              Riksdagen har också en omfattande och ökande internationell verksamhet.
              Under den här mandatperioden har utskotten fått ytterligare 250
              000 kronor till sitt förfogande för att själva kunna fatta beslut
              om att delta i konferenser. Det internationella utbytet är en
              viktig del för hela riksdagen och alla utskott.
            </seg>
            <seg n="be554214">
              Öppnandet av nästa riksmöte äger rum den 15 september. Jag hoppas
              att alla noterar att öppnandet kommer att ske på en torsdag i
              stället för en tisdag. Ändringen av detta berodde på att vi tog
              hänsyn till ett möte med Europeiska rådet, som nu dess värre är
              inställt. Inställt är, som sagt, inte öppnandet. Jag vill påminna
              om att alla får en inbjudan elektroniskt, och man kommer även
              att få skicka in svaren elektroniskt. Detta ska kunna ske via
              Helgonät.
            </seg>
            <seg n="5b5354b2">
              Riksdagen har många fina och gamla byggnader, men tyvärr börjar
              en del hus bli lite till åren, vilket märks. Under det kommande
              året ska en generalplan för fastighetsutvecklingen av riksdagsbyggnaderna
              tas fram som inkluderar konferensdelar, stambyten, tätning av
              tak och mycket annat. Det kommer att komma mycket mer information
              i och med att detta berör kammarens ärade ledamöter högst påtagligt.
            </seg>
            <seg n="c0067875">
              Tre ledamöter har valt att lämna riksdagen under våren.
            </seg>
            <seg n="72f4c3db">
              Mona Sahlin har en diger meritlista från riksdagen. Hon kom in
              1982 och har under sin tid varit ordinarie ledamot i arbetsmarknadsutskottet,
              vice ordförande i socialutskottet och ledamot i Utrikesnämnden.
              Dessutom har hon varit suppleant i ett stort antal andra utskott.
            </seg>
            <seg n="cbf1403a">
              Mona Sahlin har också varit statsråd, bland annat på Arbetsmarknadsdepartementet,
              Näringsdepartementet, Justitiedepartementet samt Miljö- och samhällsbyggnadsdepartementet.
              Hon har också varit vice statsminister. År 2007 blev Mona Sahlin
              Socialdemokraternas första kvinnliga partiledare och därmed en
              förebild för många. Men hon har framför allt, må jag säga, varit
              förste vice ålderspresident i den här kammaren under den gångna
              mandatperioden.
            </seg>
            <seg n="0e68670b">
              Få politiker har under så lång tid varit så tongivande och närvarande
              inom svensk politik som Mona Sahlin. Mona Sahlin har drivit många
              frågor, men hon har haft ett särskilt engagemang när det gäller
              jämställdhet, kampen mot rasism och främlingsfientlighet och när
              det gäller hbt-personers rättigheter. Hon är en erkänt skicklig
              debattör, och vi har många gånger fått ta del även av hennes humor.
              Enligt egen utsago arbetar hon bäst i motvind. Om detta vittnar
              hennes partikolleger, som säger: Mona Sahlin är en stark ledare
              som aldrig backar när det blåser snål motvind utan arbetar målmedvetet
              framåt med det hon tror på!
            </seg>
            <seg n="52f442dd">
              Men hon beskrivs också som en lyssnande och resonerande politiker
              som är bra på att sätta sig in i hur andra människor tänker, skicklig
              på att medla och på att hitta kompromisser.
            </seg>
            <seg n="280a6b56">
              Jag vill därför tacka dig, Mona Sahlin, för dina insatser här
              i riksdagen genom att överräcka denna medalj.
            </seg>
            <seg n="471425a0">
              Regeln är: Gärna pension, men först en rejäl medalj! Jag vet
              inte om denna är så rejäl, men den är fin i alla fall.
            </seg>
            <seg n="704a0bdc">
              Moderaten Christine Jönsson kom in i riksdagen 2006. Under förra
              mandatperioden var hon ordinarie ledamot i civilutskottet, där
              hon engagerade sig främst i frågor som gäller bostäder och byggande.
              Christine Jönsson var mycket aktiv i arbetet med att ta fram den
              nya plan- och bygglag som trädde i kraft i år. I utskottet har
              hon haft ett särskilt engagemang för överförmyndarfrågor. Christine
              har också varit drivande i frågor som ligger nära universitets-
              och forskningsmiljön, stärkandet av den akademiska friheten och
              inte minst arbetet med den nya ESS-anläggningen i Lund, som kommer
              att vara en av Europas största forskningssatsningar under de kommande
              åren.
            </seg>
            <seg n="ed2efba9">
              På riksdagens vägnar vill jag tacka Christine Jönsson och Åsa
              Ågren Wikström för deras insatser i riksdagen.
            </seg>
            <seg n="3789ffc9">
              Men vi har ytterligare en person som lämnar oss, nämligen vår
              avgående biträdande riksdagsdirektör Ulf Christoffersson. År 1987
              påbörjade Ulf Christoffersson något motvilligt det som har kommit
              att bli en ganska lång karriär i riksdagen som föredragande i
              konstitutionsutskottet.
            </seg>
            <seg n="75ad61c9">
              Ulf var, och är fortfarande, väldigt fäst vid västkusten och
              Göteborg. Det är därför han bor på Gotland numera. Han vägrade
              därför i det längsta att lämna sina hemtrakter och veckopendlade
              i stället till arbetet i riksdagen. Ulf behöll också länge både
              tandläkare och frisör i Göteborg.
            </seg>
            <seg n="a0b9fb6f">
              När han så småningom flyttade till Helsingfors för gott blev
              huvudstaden ingen långvarig fast punkt i tillvaron. Pendlingen
              till västkusten byttes snabbt mot färjor och pendling till Gotland.
              Där hade ledamoten Ulla Pettersson, som var ledamot av konstitutionsutskottet
              samtidigt som Ulf Christoffersson var föredragande, sin hemvist.
              Pendlingen till Visby pågår fortfarande.
            </seg>
            <seg n="eeb697c3">
              I rollen som biträdande riksdagsdirektör, och under hela den
              långa karriären i riksdagen, har Ulf Christofferssons bakgrund
              som statsvetare varit en stor tillgång.
            </seg>
            <seg n="d8ac2fc6">
              Ulf har snabba och träffsäkra kommentarer som innehåller både
              charm, värme och humor och som kanske delvis kan härledas till
              hans västkustska ursprung.
            </seg>
            <seg n="9949b92b">
              Vi är tacksamma för att Ulf Christoffersson har velat sträcka
              ut sin tid i riksdagen. Han är nämligen tillbaka redan i augusti
              för att sätta in sin efterträdare i jobbet. Kanske beror detta
              på att vi har svårt att släppa taget om honom. Men det har kanske
              också varit en smula ömsesidigt.
            </seg>
            <seg n="3f795ad6">
              Som tjänsteman gör man sig inte förtjänt av en medalj från riksdagen.
              I stället får Ulf ett lejon, det vill säga ett lejon till ett
              lejon på tjänstemannasidan.
            </seg>
            <seg n="424c6b00">
              Som sig bör får väl Ulf fortsätta att forska om riksdagslejonets
              härkomst, för det har vi ännu inte riktigt lyckats reda ut. Tack
              ska du ha!
            </seg>
            <seg n="0a57323f">
              Jag vill också ta tillfället i akt att uttrycka min stora uppskattning
              för det hängivna arbete som läggs ned av all personal i Riksdagsförvaltningen
              med direktören i spetsen. Tack för ert engagerade arbete för att
              riksdagen ska fungera på bästa sätt och för era ansträngningar
              att underlätta för ledamöter i det dagliga arbetet och för demokratins
              funktion!
            </seg>
            <seg n="4f3376e7">
              En riktigt skön sommar önskar jag er alla! Men jag önskar er
              också välkomna till interpellationsdebatter nu på måndag, den
              27 juni, till den aktuella debatten och återrapporteringen från
              Europeiska rådet den 28 juni samt till seminarier och tal i Almedalen.
              Nya interpellationer får lämnas in från den 1 augusti, och den
              första interpellationsdebatten efter juli månad kommer att hållas
              den 18 augusti. Det kan även, som ni väl vet, kära ledamöter,
              komma andra sammanträden innan dess.
            </seg>
            <seg n="730c03bc">
              Innan jag säger slutgiltigt tack vill jag påminna gruppledarna
              om att det är gruppledarsammanträde på mitt rum nu omedelbart
              efter detta.
            </seg>
            <seg n="e4352b20">
              Tack ska ni ha, och lycka till i sommar och i kommande debatter!
            </seg>
          </u>
          <note n="73580721">
            10 § Beslut om ärenden som slutdebatterats vid dagens sammanträde
          </note>
          <note n="7550290c">
            Punkt 1
          </note>
          <note n="adf025f8">
            Punkt 2
          </note>
          <note n="b7693106">
            Punkt 5
          </note>
          <note n="8d892901">
            Punkt 14
          </note>
          <note n="e110a2f2">
            Övriga punkter
          </note>
          <note n="2b92987f">
            11 § Avslutning
          </note>
          <note n="2490d76c">
            Anf. 81 TALMANNEN:
          </note>
          <note n="fbbf1b2e">
            Moderaten Åsa Ågren Wikström valdes in i riksdagen 2010, och
            hon blev suppleant i försvars- och arbetsmarknadsutskottet. I
            mars valde dock Åsa att lämna riksdagen. Men hon vände inte samhällsfrågorna
            ryggen då hon numera är kommunchef i Vännäs.
          </note>
          <note n="3c43bb71">
            År 1992 blev Ulf Christoffersson biträdande kammarsekreterare
            och chef för protokollskansliet. I oktober 2002 blev han chef
            för kammarkansliet. Ulf har sedan dess även vikarierat som chef
            för ett antal olika enheter runt om i Riksdagsförvaltningen.
          </note>
          <note type="speaker" n="35db3faf">
            Anf. 82 Tjänstgörande ålderspresident MATS ODELL (KD):
          </note>
          <u who="mats_odell_8b8cfa" xml:id="i-00b4f2f03e935bd1-0" n="94a4dbff" next="i-19eb874fd0cffeea-0">
            <seg n="09f757d5">
              Herr talman! I egenskap av nytillträdd vice ålderspresident jag
              tar i praktiken upp Mona Sahlins fallna mantel är det en stor
              ära för mig att så här i slutet av riksdagsåret å alla ledamöters
              vägnar få rikta ett varmt tack till dig, Per Westerberg, och till
              de tre vice talmännen.
            </seg>
            <seg n="f04a8eff">
              Tiden går ju fort när man har roligt. Eller hur? Det kan vi vanliga
              ledamöter känna som kan gå ut och in här lite som vi vill. Jag
              vet inte hur det är för er som har att leda våra möten här, men
              jag kan tänka mig att en eller annan talman någon gång har tyckt
              att det har segats lite i debatterna. Det har kanske varit lite
              svårt att kväva en gäspning, men jag tycker att ni har hållit
              masken på ett fantastiskt fint sätt. De gånger som ni har visat
              vad ni har tyckt har det varit väldigt väl motiverat, om jag får
              säga min mening.
            </seg>
            <seg n="842406b4">
              Talmannen uppbär rikets näst högsta ämbete, och han gör det på
              vårt mandat. Det är väldigt viktigt att han eller hon gör det
              med värdighet och på ett oväldigt sätt. Det har Per Westerberg
              gjort med ett utmärkt bistånd av de tre vice talmännen. Jag måste
              också säga att han i dag har visat att han är de svåra kontrapropositionsvoteringsordningarnas
              okrönte mästare.
            </seg>
            <seg n="26551fde">
              Vid sidan av de här stora och ibland solenna tillfällena har
              vi alla de dagliga debatterna och den dagliga inrutade rutinen
              som vi måste följa för att arbetet ska löpa på ett rättsenligt
              och effektivt sätt. Det här är ett svårt arbete som jag inte alls
              avundas er, särskilt inte sedan ni nu också ska övervaka vår så
              kallade klädkod. Det är en nog så grannlaga uppgift.
            </seg>
            <seg n="1ccaa727">
              Den förre finansministern Bosse Ringholm var kanske ändå en lösning
              på spåren när det gäller hur klädkodstvister ska lösas på ett
              rättssäkert sätt. Jag minns mycket väl när han hörde fel när nuvarande
              EU-parlamentarikern Lena Ek presenterade sig som folkrättsjurist
              för den då yblivne finansministern. Folkdräktsjurist, sade Ringholm.
            </seg>
            <seg n="18c3a1cb">
              Herr talman! Vi kanske skulle koppla en sådan expert till talmansstaben
              eller till kammarkansliet. Vad vet jag? Talmannen får väl ta upp
              det på det här gruppledarmötet som vi strax ska ha. Vi har som
              gruppledare numera klädkodsfrågor på dagordningen av och till.
            </seg>
            <seg n="ec7da348">
              Det är alltså under det dagliga arbetet som tiden rusar i väg
              även om inte allt alltid är så roligt. Plötsligt är det dags att
              lägga ännu ett riksdagsår till hävderna, och där är vi nu. Det
              är inte min sak att betygsätta vårt arbete under det gångna riksdagsåret.
              De politiska insatserna ska och kan vi ha olika meningar om, men
              att vi har företrätts på ett ypperligt sätt av våra fyra talmän
              är vi helt eniga om.
            </seg>
            <seg n="39cb37fb">
              Tack för i år och väl mött efter vad ni och vi förtjänar av en
              skön och vacker svensk sommar!
            </seg>
          </u>
          <note n="69ed8926">
            Ajournering
          </note>
          <note n="295800ae">
            Kammaren beslutade kl. 13.53 på förslag av talmannen att ajournera
            förhandlingarna i cirka fem minuter.
          </note>
          <u who="mats_odell_8b8cfa" xml:id="i-19eb874fd0cffeea-0" n="94a4dbff" prev="i-00b4f2f03e935bd1-0">
            <seg n="bdeecfe7">
              Återupptagna förhandlingar
            </seg>
          </u>
          <note n="38b705ba">
            Förhandlingarna återupptogs kl. 13.59.
          </note>
          <note n="4827e839">
            12 § Svar på interpellation 2010/11:325 om förändrade sociala
            avgifter
          </note>
          <note type="speaker" n="d79efa66">
            Anf. 83 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-12" n="830badbc">
            <seg n="cdfd3dca">
              Fru talman! Jasenko Omanovic har frågat mig vilka åtgärder jag
              avser att vidta för att rätta till de oönskade förändringarna
              inom socialavgifterna.
            </seg>
            <seg n="8c0938ae">
              Socialavgifterna, inklusive den allmänna löneavgiften, är i ekonomisk
              mening skatter och avgifter som betalas på lön eller annan ersättning
              för utfört arbete. I samband med omläggningen av pensionssystemet
              gjordes en omstrukturering av socialavgifterna där det bestämdes
              att eventuella justeringar av avgifterna ska ske inom ramen för
              ett i princip oförändrat avgiftsuttag.
            </seg>
            <seg n="1de21f74">
              Det sammanlagda uttaget av socialavgifter och allmän löneavgift
              bestäms av riksdagen. En gång om året, i samband med budgetprocessen,
              görs en kalibrering av alla delavgifter i socialavgifterna utom
              ålderspensionsavgiften. Avsikten är att varje avgift ska stå i
              rätt proportion till de utgifter den ska finansiera.
            </seg>
            <seg n="92c36d4f">
              Kalibreringen görs med hjälp av prognoser på intäkterna från
              de samlade socialavgifterna och prognoser på de utgifter som varje
              avgift ska finansiera. Genom kalibreringen bestäms nivåerna på
              varje delavgift.
            </seg>
            <seg n="b4621296">
              De senaste åren har antalet sjukskrivna minskat, och kostnaderna
              för sjukförsäkringen har därmed blivit lägre. Det har gjort att
              sjukförsäkringsavgiften i socialavgifterna har sänkts. Den allmänna
              löneavgiften har därför justerats i motsvarande mån för att hålla
              det totala avgiftsuttaget oförändrat.
            </seg>
            <seg n="f1f2e9e9">
              Jag har mot denna bakgrund inte för avsikt att vidta några åtgärder
              när det gäller fastställandet av socialavgifterna.
            </seg>
          </u>
          <note type="speaker" n="bb3e353e">
            Anf. 84 JASENKO OMANOVIC (S):
          </note>
          <u who="unknown" xml:id="i-64910f2e774a0fe0-13" n="830badbc">
            <seg n="0af85820">
              Fru talman! Jag får tacka ministern för svaret.
            </seg>
            <seg n="2a68e416">
              Tyvärr tror jag att ministern har missuppfattat min fråga. Jag
              har inte varit ute efter att få ett svar som jag kan få från vilken
              jurist som helst i landet. Hur räknar man fram var besluten tas?
              Vem betalar man till? Det kan många fler svara på än Sveriges
              finansminister.
            </seg>
            <seg n="38fe93ba">
              Det jag är intresserad av, fru talman, är den politiska vilja
              som ligger bakom dessa procentsatser.
            </seg>
            <seg n="2860ff16">
              Bakom varje socialavgift finns det en lagtext, och det är lagtexten
              som bestämmer vilka som är berättigade till försäkringar, till
              exempel sjukförsäkringsavgiften. Det är lagtexten som egentligen
              bestämmer i vilken omfattning man är berättigad när man är berättigad.
              Det är den politiska viljan från Moderaterna som har gjort att
              man har minskat möjligheterna för dem som är sjuka.
            </seg>
            <seg n="28b471b5">
              Vi hade debatten i går, fru talman, och Moderaterna står på sig.
              I dag har man återförvisat ett utskottsinitiativ till utskottet.
              Det tyder på att det är högst ideologiskt för moderater att sänka
              socialavgifter. Det handlar inte om någonting annat än om ideologi.
            </seg>
            <seg n="352a0bfc">
              Varför gör man det? Om man gör som Moderaterna med finansministern
              i spetsen nu har gjort, när man i princip har halverat sjukförsäkringsavgiften,
              leder det till att man har frigjort ett antal miljarder från löntagarnas
              löneutrymme som är avsatta för att de ska kunna skapa sig en trygghet
              vid sjukdom. Det tar finansminister Anders Borg och flyttar till
              den allmänna löneavgiften.
            </seg>
            <seg n="fa014aa1">
              Vad står det om det i lagtexten, fru talman? Tyvärr står det
              en tom rad, för som finansministern påstår är det ren skatt. Den
              skatten är jag intresserad av: Till vad har finansministern använt
              de pengar som man har tagit ifrån löntagarna, det löneutrymme
              som löntagarna avstod för att kunna skapa sig en trygghet? Det
              tog finansministern och flyttade till den allmänna löneavgiften
              där han förfogar, helt fritt, över pengarna.
            </seg>
            <seg n="0d40346c">
              Då är frågan, som sagt: Kan ministern redogöra för vad han har
              använt pengarna till som han har tagit ifrån de utförsäkrade,
              alla sjukskrivna som har fått sänkt nivå i försäkringen och minskade
              rehabiliteringsmöjligheter? Vad har man använt de pengarna till?
            </seg>
          </u>
          <note type="speaker" n="3f6fe8fc">
            Anf. 85 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-14" n="830badbc">
            <seg n="56927a62">
              Fru talman! Låt mig påtala att det inte har skett några förändringar
              av systemet att fastställa löneavgifterna, vare sig den allmänna
              löneavgiften eller arbetsgivaravgifterna, under de senaste åren.
              De beräknas och fastställs på exakt samma sätt som har gjorts
              sedan, såvitt jag förstår, vi gemensamt med Socialdemokraterna
              lade fast reglerna för detta i pensionsuppgörelsen.
            </seg>
            <seg n="6bfb48c5">
              Frågeställningen här rör hur vi fastställer socialavgifterna
              och den allmänna löneavgiften. Svaret är att de fastställs på
              samma sätt som de har fastställts tidigare. Det har alltså inte
              skett någon förändring på det området. Såvitt jag förstår finns
              det inte heller från Socialdemokraternas sida någon vilja att
              bryta upp systemet som vi lade fast gemensamt i pensionsuppgörelsen,
              utan regelverket för detta kommer att stå fast även i framtiden,
              under den tid som kan överblickas.
            </seg>
            <seg n="cf7ab846">
              Med åren varierar skatteinslaget i socialavgifterna uppåt och
              nedåt. De varierar nedåt när socialutgifterna stiger, eftersom
              det här är skattedelen av det, och vice versa.
            </seg>
            <seg n="543d2321">
              Jag måste säga att jag har lite svårt att förstå vad som ligger
              i frågeställningen. Det är väl bekant att det är på det här sättet.
            </seg>
            <seg n="dd2994a2">
              Jag är också lite förvånad över att en socialdemokratisk riksdagsman
              ställer frågorna, därför att Socialdemokraterna har som grundläggande
              idé att höja socialavgifterna inte hur de beräknas utan hur de
              tas ut. Den största skattehöjning som Socialdemokraterna föreslår
              är höjningen av arbetsgivaravgifterna för unga. Det är i dag en
              arbetsgivaravgiftshöjning på över 15 procentenheter för alla under
              åldersgränsen som motsvarar en ökning av skatteinbetalningen i
              storleksordningen 1015 miljarder, om jag inte missminner mig.
            </seg>
            <seg n="3083739f">
              Därtill vill Socialdemokraterna återställa sjukförsäkringsreformerna
              till det de var innan. Och vi vet ju att om vi inte har den utveckling
              som vi nu har i korten kommer det att kosta tiotals miljarder,
              och då kommer naturligtvis avgifterna till sjukförsäkringen och
              förtidspensionen att stiga.
            </seg>
            <seg n="c7540730">
              Jag har lite svårt att förstå hela resonemanget i den här interpellationen.
              Men, som sagt, hur vi fastställer de här avgifterna har inte ändrats
              och kommer inte att ändras. Vi är överens brett över blockgränsen
              om grunderna i detta system, och det antar jag att vi också kommer
              att vara framöver.
            </seg>
          </u>
          <note type="speaker" n="93536806">
            Anf. 86 JASENKO OMANOVIC (S):
          </note>
          <u who="unknown" xml:id="i-64910f2e774a0fe0-15" n="830badbc">
            <seg n="80c2de28">
              Fru talman! Jag kunde föra den här debatten i princip med vilken
              jurist eller ekonom som helst i landet. Finansministern anser
              sig inte ha någon politisk åsikt i frågan, utan det är bara rent
              tekniska saker. Då behöver man inte ta upp tid för det här i kammaren,
              när finansministern vägrar att svara om det politiska innehållet.
            </seg>
            <seg n="c0f9751f">
              Det Anders Borg här säger är ju så klart: Det är klart att ingen
              vill ändra beräkningen, den del som Anders Borg här säger, sättet
              att beräkna.
            </seg>
            <seg n="5dbc6049">
              Men problemet är, Anders Borg, att ni moderater går in och ändrar
              förutsättningarna för en försäkring där löntagare avstår ifrån
              löneutrymme för att kunna skapa sig en trygghet ifall man blir
              sjuk. Det är där ni går in och förändrar. Därmed skapar ni helt
              andra förutsättningar. Ni sätter en bortre gräns i försäkringen.
              Ni utförsäkrar folk.
            </seg>
            <seg n="108b5b1f">
              Jag kan berätta om ett exempel från Jämtland där man fick utförsäkra
              en kvinna och läkaren sade: Det finns ett sätt att åka till Arbetsförmedlingen,
              och det är ambulans.
            </seg>
            <seg n="ea17f6ee">
              Det är det ni gör när ni ändrar förutsättningarna i lagtexten.
            </seg>
            <seg n="7998f3a6">
              Antingen pratar vi förbi varandra eller också vägrar ministern
              att ha en politisk åsikt i frågan. Jag hoppas att det är det första,
              så att vi kan hitta en linje, så att vi kan titta på vilka politiska
              åsikter ministern har i frågan.
            </seg>
            <seg n="5213b8d9">
              Försäkringen går med vinst vartenda år, trots de beräkningar
              som görs. Om vi koncentrerar oss bara på sjukförsäkringen: Den
              har gått med vinst på 11 miljarder år 2007, 9 miljarder år 2008,
              drygt 3 miljarder år 2009 och drygt 4 miljarder i fjol, trots
              att ni har halverat avgiften.
            </seg>
            <seg n="b75d47ba">
              Man kan titta på löneavgiften. Den har gått från 33 miljarder
              år 2005 till 93 miljarder år 2008. I år ligger den på drygt 9
              procent, vilket innebär att det löneutrymme som varje löntagare
              i Sverige har avstått, det har Anders Borg tagit i anspråk och
              flyttat till en skatt som man förfogar över helt själv.
            </seg>
            <seg n="ed147679">
              Jag upprepar, fru talman, min fråga: Vad har Anders Borg använt
              pengarna till? Detta är ju ett löneutrymme som löntagarna har
              avstått, och Anders Borg har tagit över pengarna till en skatt.
              Men vad har man använt pengarna till?
            </seg>
          </u>
          <note type="speaker" n="37bc12ba">
            Anf. 87 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-16" n="830badbc">
            <seg n="58ebdff4">
              Fru talman! Låt mig påtala att interpellationen inte rör förändringar
              av sjukförsäkringen utan nivåförändringar inom de avgifter som
              vi har på löntagarna. Det är så interpellationen är ställd. Det
              som tas som exempel är att sjukförsäkringsavgifterna har halverats.
              Inom ramen för det har löneskatten höjts. Nu har vi fått en redogörelse
              för hur stora de förskjutningarna är.
            </seg>
            <seg n="16694453">
              Detta är en fråga som avhandlas i varje budgetproposition och
              vårproposition. Den är av högeligen teknisk karaktär och har mycket
              begränsat politiskt innehåll.
            </seg>
            <seg n="fe335be2">
              Då och då försöker inte minst våra arbetsgivarorganisationer
              föra upp detta som om det var en politisk frågeställning, att
              omfördelningen av avgifterna mellan de olika delavgifterna är
              en förändring som betyder något.
            </seg>
            <seg n="679145fc">
              Jag brukar alltid värja mig från den diskussionen av det enkla
              skälet att vi har en pensionsuppgörelse och ett regelverk och
              att det inte är någon under- eller överfinansiering. Vi har klarlagt
              exakt hur det ska vara. Man betalar en löneavgift på lönesumman,
              och den fastställs sedan så att vi har statsinkomster. Fördelningen
              mellan de olika löneavgifterna görs som en rent teknisk diskussion.
            </seg>
            <seg n="ebf0429f">
              Jag delar interpellantens utgångspunkt i inläggen att detta är
              en fråga som skulle ha kunnat ställas till vilken jurist eller
              ekonom som helst på Regeringskansliet. Det redogörs för detta
              i rent tekniska termer i budgetpropositionen. Jag har ingenting
              att tillägga till det. Vi gör de beräkningarna, och sedan fastställer
              vi löneavgiften.
            </seg>
            <seg n="3ab2e5b8">
              Det är svaret på den fråga som har ställts till mig. Jag har
              inte fått frågor om sjukförsäkringen. Jag har inte fått frågor
              om Socialdemokraternas idéer om höjda arbetsgivaravgifter för
              unga eller hur mycket det kostar att återställa den socialdemokratiska
              sjukförsäkringen.
            </seg>
            <seg n="7c1c0af3">
              Jag har fått frågor om nivåförändringar inom delavgifterna på
              löneavgifterna. Den frågeställningen har jag svarat på. Det är
              en högeligen teknisk fråga med mycket begränsat, nära nog obefintligt
              politiskt innehåll.
            </seg>
          </u>
          <note type="speaker" n="7f175269">
            Anf. 88 JASENKO OMANOVIC (S):
          </note>
          <u who="unknown" xml:id="i-64910f2e774a0fe0-17" n="830badbc">
            <seg n="b0b2a15e">
              Fru talman! Jag har under pågående debatt ställt frågan.
            </seg>
            <seg n="34426d88">
              Varför säger jag i interpellationen att det är orättvisa och
              oönskade förändringar? Man kan ju inte, Anders Borg, komma ifrån
              att det finns en lagtext som reglerar hur man ska beräkna. Vad
              ska man använda pengarna till? Det heter inte skatt utan avgift
              för att man ska veta vad pengarna används till. Begränsar man
              vilka som är berättigade att utnyttja de utgifterna är det solklart
              att man frigör resurser till något annat.
            </seg>
            <seg n="f3e2728b">
              Fru talman! Fortfarande får varken jag eller någon annan i kammaren
              svar på frågan: Vad har ministern använt pengarna till? Det handlar
              om löneutrymme som löntagare har avstått från. Vad har man använt
              de pengarna till? Den frågan kommer förmodligen att bli helt obesvarad
              i den här debatten, eftersom ministern vägrar att ha en politisk
              åsikt i frågan.
            </seg>
            <seg n="fbeb0296">
              Det är så uppenbart och så beklagligt att vi har en finansminister
              som inte har någon politisk vilja eller åtminstone inte visar
              den i den här debatten, vilket jag beklagar starkt, eftersom vi
              nu skulle få klargjort vad man har använt pengarna till och varför
              man har den här inställningen till sjukförsäkringen och för den
              delen andra försäkringar.
            </seg>
          </u>
          <note type="speaker" n="83704892">
            Anf. 89 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-18" n="830badbc">
            <seg n="dc1750c7">
              Fru talman! Detta är en interpellation som på många sätt är besvärlig
              att hantera. Det normala är att frågeställningar om förändringar
              av de avgifter vi har kommer från olika näringslivsorganisationer.
              Svenskt Näringsliv och Företagarna tar ofta upp det, med antydningar
              om att det faktum att sjukförsäkringsavgiften och socialavgifterna
              innehåller ett skatteelement skulle vara ett skäl att sänka socialavgifterna.
              Det brukar jag möta varje år när vi diskuterar. De menar att det
              finns ett stort utrymme för att sänka skatterna.
            </seg>
            <seg n="0deb08af">
              Jag brukar varje gång avstå från den diskussionen, eftersom den
              är så märklig. Vi har ett system som är fastlagt och där lagstiftningen
              är glasklar. Vi har en arbetsgivaravgift. Den betalas, och sedan
              fördelas den på olika avgifter. Det finns inget över- eller underskott
              i det sammanhanget, utan det är en arbetsgivaravgift, och den
              används som en av våra skattebaser.
            </seg>
            <seg n="0a533ec8">
              Vad som är än märkligare med denna interpellation är att den
              ställs från en utgångspunkt där man inte vill sänka de avgifterna
              utan i stället höja dem kraftigt.
            </seg>
            <seg n="0845e728">
              Det har inte skett någon förändring av lagstiftningen. Vi är
              överens om den lagstiftning som ligger på plats. Tillämpningen
              av den har inte ändrats. Följaktligen har jag inget att tillägga
              i svaret på interpellationen.
            </seg>
          </u>
          <note n="96dd1a2e">
            Överläggningen var härmed avslutad.
          </note>
          <note n="0b0edfda">
            13 § Svar på interpellation 2010/11:367 om regeringens skattepolitik
          </note>
          <note type="speaker" n="42020ec0">
            Anf. 90 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-19" n="830badbc">
            <seg n="c4821a97">
              Fru talman! Eva-Lena Jansson har frågat mig om jag avser att
              vidta åtgärder angående skattepolitiken så att den får en jämställd
              fördelningsprofil.
            </seg>
            <seg n="c5ae753f">
              Skattepolitiken är utjämnande i den meningen att den som har
              högre inkomster betalar mer skatt. Däremot finns det inga särskilda
              skatteregler för män och kvinnor. Kvinnor och män som har samma
              lön betalar lika mycket i skatt. Problemet med den bristande ekonomiska
              jämställdheten beror därför inte på skattesystemet utan på att
              kvinnor har lägre lön och på att de förvärvsarbetar mindre än
              män.
            </seg>
            <seg n="cfa8fafc">
              Det finns ett betydande samförstånd kring att ansvaret för lönebildningen
              ligger hos arbetsmarknadens parter och att frågan om lönerna inte
              är en fråga som ska underställas riksdagen. Samtidigt är lagen
              tydlig om att skillnader i lön som beror på kön är förbjudna.
            </seg>
            <seg n="f25637dd">
              När det gäller skillnader i arbetstid har regeringen genomfört
              flera reformer som syftar till att göra det mer lönsamt att arbeta
              och att öka sysselsättningen. Den viktigaste av dessa reformer
              är jobbskatteavdraget. Detta medför en jämnare inkomstfördelning
              och ökad sysselsättning, framför allt för kvinnor. Det framgår
              av såväl våra egna som Konjunkturinstitutets beräkningar.
            </seg>
            <seg n="cdd82821">
              Det är viktigt för mig att alla här i landet har en bra lön och
              en god löneutveckling. Detta gäller alla delar av ekonomin och
              givetvis i lika hög grad för kvinnor som för män.
            </seg>
          </u>
          <note type="speaker" n="3987af8f">
            Anf. 91 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-0aca5a99d6ab9b4f-0" n="f2af5869">
            <seg n="7db56e7d">
              Fru talman! Jag vill börja med att tacka finansminister Anders
              Borg för svaret.
            </seg>
            <seg n="e52aeb1b">
              Bakgrunden till min interpellation är att finansminister Anders
              Borg nyligen har kritiserat fackförbunden Handels, Hotell och
              Restaurang samt Kommunal för att man har drivit på för höjda lägstalöner.
            </seg>
            <seg n="ba7a398d">
              Det är en mycket märklig kritik mot de tre kvinnodominerade LO-förbunden
              som finansministern för fram. Att minska löneskillnaderna mellan
              kvinno- och mansdominerade sektorer är ett viktigt steg för att
              öka jämställdheten på svensk arbetsmarknad.
            </seg>
            <seg n="f6df8299">
              Som skäl för att fackförbunden ska hålla tillbaka sina lönekrav
              anger finansminister Anders Borg att regeringen sänker skatten
              för dem som arbetar och att fackförbunden därmed borde vara nöjda
              med dagens lönenivåer.
            </seg>
            <seg n="e2b29056">
              Som tidigare redovisats i regeringens budget tjänar män mer än
              kvinnor på regeringens skattesänkningar. I samband med överlämnandet
              av vårbudgeten redovisar finansminister Anders Borg att regeringen
              har för avsikt att till hösten föreslå ytterligare skattesänkningar,
              vilket kommer att öka inkomstskillnaderna mellan kvinnor och män
              ytterligare.
            </seg>
            <seg n="abef875b">
              Därför hade jag ställt en fråga om vad finansministern avsåg
              att göra med skattepolitiken.
            </seg>
            <seg n="393e5fc2">
              Fru talman! Finansministern svarar då att problemet med bristande
              ekonomisk jämställdhet inte beror på skattesystemet. Då är frågan
              varför han åtgärdar det genom att införa sänkt skatt. Om nu inte
              problemet med jämställdheten finns på skattesidan undrar man varför
              det är detta han föredrar.
            </seg>
            <seg n="b62623e0">
              Om man tittar på arbetsmarknaden ser man att många kvinnors rätt
              att arbeta begränsas till deltid. Då borde en åtgärd från den
              här regeringen, som Anders Borg sitter i, vara att lagstifta om
              rätt till heltid. Man borde också se över möjligheten för de kvinnor
              som i dag inte får rätt till heltidsjobb att ha a-kasseersättning,
              om man nu inte tänker införa rätt till heltid. De där heltidsjobben
              dök ju inte upp.
            </seg>
            <seg n="5d56d18d">
              Det första som Anders Borgs partikamrat i Örebro gjorde när han
              kom till makten 2006 i Örebro var att ta bort rätten till heltid
              för de kommunalanställda. Nu när man är i opposition igen säger
              man: Jo, nu vill vi ha heltid absolut.
            </seg>
            <seg n="5d32f1bc">
              Frågan är alltså hur mycket den här politiken står för. Men min
              fråga till Anders Borg är: Om nu problemet med bristande ekonomisk
              jämställdhet inte beror på skattesystemet, varför då bara ivra
              för jobbskatteavdrag? Varför inte göra någonting aktivt som gör
              att man kan komma åt problemet i samhället med bristande ekonomisk
              jämställdhet mellan kvinnor och män? Varför inte se till att hitta
              andra sätt att gynna kvinnor, så att de blir mer ekonomiskt jämställda
              med män?
            </seg>
          </u>
          <note type="speaker" n="fffb3e51">
            Anf. 92 FREDRIK SCHULTE (M):
          </note>
          <u who="fredrik_schulte_c537d0" xml:id="i-0df763186c351369-0" n="f9f87fb2">
            <seg n="2792c264">
              Fru talman! Jag skulle vilja börja med att säga att jag fullständigt
              håller med Eva-Lena Jansson om att det är en viktig fråga att
              arbeta för att minska lönegapet mellan män och kvinnor. Då tycker
              jag att det är väldigt positivt att konstatera att kvinnorna som
              jobbar i Kommunal, kvinnorna som jobbar i Handels och kvinnorna
              som jobbar i Hotell- och Restaurangfacket sedan den borgerliga
              regeringen tillträdde 2006 faktiskt har fått en månadslön mer
              i nettoinkomst tack vare jobbskatteavdraget.
            </seg>
            <seg n="ea98191c">
              Vi vet att Socialdemokraterna har varit emot vartenda steg vi
              har tagit för att ge de här kvinnorna och alla andra människor
              som jobbar mer pengar i plånboken. Frågan är var Socialdemokraterna
              står nu. Det tror jag inte att Eva-Lena Jansson kan svara på.
              Men inriktningen är antagligen densamma som tidigare, att man
              kommer att säga: nej, nej, nej. Men i takt med att vi faktiskt
              sänker skatten kommer man att få svårare att vilja ta de kliven
              tillbaka just därför att detta innebär att människor har fått
              mer pengar kvar i plånboken.
            </seg>
            <seg n="5ee6b267">
              Jag kan inte riktigt förstå logiken bakom Eva-Lena Janssons resonemang.
              Man säger att man gärna vill ha löneökningar för kvinnorna i tidigare
              nämnda fackförbund, men man vill under inga omständigheter se
              att de får lika mycket pengar kvar i plånboken tack vare jobbskatteavdrag.
              Det är lite svårt att få ihop det. Det får gärna Eva-Lena Jansson
              gå upp och redogöra för mer ingående.
            </seg>
            <seg n="85507efe">
              Man skulle kunna säga att vi har sänkt skatterna på grund av
              att vi har låtit välfärden drabbas. Men det är inte sant. Vi har
              satsat mer på välfärden under den här mandatperioden än vad tidigare
              regeringar gjort. Och om vi tittar på den ekonomiska vårpropositionen,
              som vi fattade beslut om för inte så länge sedan, kan vi konstatera
              att det ytterligare steget i jobbskatteavdraget, som vi tar sikte
              på att genomföra, inte på något sätt innebär att man försämrar
              ersättningsnivåer i olika typer av bidragssystem eller på annat
              sätt gör någon form av besparing. Tvärtom vi satsar på välfärden.
            </seg>
            <seg n="c32ceb64">
              Arbetslinjen, som vi har arbetat för, har inneburit att alla
              människor som jobbar ska få mer pengar i plånboken. Det här gäller
              lika mycket för kvinnor som för män. Det finns på det sättet ingen
              könsaspekt på jobbskatteavdraget. Om man ska kunna dra någon slutsats
              kring hur jobbskatteavdraget har påverkat män respektive kvinnor
              kan vi vända oss till Konjunkturinstitutet. Jag tror att de för
              bara några månader sedan pekade ut gruppen ensamstående kvinnor
              som deltidsarbetar. Det är just när det gäller den gruppen som
              man har kunnat konstatera att arbetsutbudet har ökat som mest,
              tack vare jobbskatteavdraget. Det måste rimligen vara någonting
              positivt.
            </seg>
            <seg n="b72fbfd1">
              Skälet till att det finns jämställdhetsproblem i det här sammanhanget
              är att det är fler kvinnor som befinner sig i utanförskap än män.
              Då måste vi se till att utforma skattesystemen så att vi ytterligare
              uppmuntrar fler kvinnor att gå från utanförskap till att ta ett
              arbete. Då kan rimligen inte lösningen vara att ta bort de incitament
              och de skattesänkningar som har gjort att fler kvinnor har sökt
              sig till arbetsmarknaden och samtidigt höja bidragen så att människor
              fastnar i utanförskap. Det går inte ihop.
            </seg>
            <seg n="63d2c80d">
              Är det någon typ av brist på jämställdhet i arbetsmarknadspolitiken
              och i skattepolitiken så är det Socialdemokraternas bidragslinje.
            </seg>
          </u>
          <note type="speaker" n="f8fcd01b">
            Anf. 93 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-20" n="830badbc">
            <seg n="3ee0f5ad">
              Fru talman! Det är alldeles självklart att alla i Sveriges riksdag
              önskar att kvinnors löner ökar. Löneökningar är ju betyget på
              att svensk ekonomi fungerar bra. Bra löneökningar är sådana som
              återspeglar produktivitetsökningar i ekonomin, som gör att vi
              kan bibehålla en god konkurrenskraft och som är förenliga med
              låg och stabil inflation. Det är så svensk lönebildning har fungerat
              sedan vi gjorde det berömda Rehnbergsavtalet. Vi fick en oberoende
              centralbank, och vi började få en bättre struktur i svensk ekonomi.
            </seg>
            <seg n="1fa2e2ff">
              Därför stiger lönerna i Sverige nu normalt med mellan 2 ½ och
              3 ½ procent, så också de kommande åren. Inför KI:s prognos i dag
              kan man notera att under 2012 och 2013, då vi räknar med att få
              nya löneavtal, handlar det om 3,3 respektive 3,4 och 3,5 procent
              i löneökningar.
            </seg>
            <seg n="e72e98cd">
              Mot bakgrund av att vi har en stark produktivitetsökning och
              måttlig inflation är det här en väl balanserad löneökning, och
              det blir med stor sannolikhet så att vi igen landar i slutsatsen
              att svensk lönebildning har uppfyllt varje tänkbart krav på ansvarstagande
              när det gäller lönesättningen.
            </seg>
            <seg n="6e9362c6">
              Därför finns det naturligtvis ingen anledning att diskutera lägstalöner
              för någon specifik grupp av anställda, till exempel inom hotell
              och restaurang eller vad som nu nämndes här. Det som finns skäl
              att diskutera är ingångslöner på arbetsmarknaden. Det har vi skäl
              att diskutera eftersom både SNS, Långtidsutredningen och en lång
              rad forskningsrapporter, inklusive KI:s lönebildningsrapport,
              har landat i slutsatsen att svensk ekonomi här har ett problem.
              Det är inte ett generellt problem med lägstalöner utan med ingångslöner.
              Det är alltså den lön man har under ett eller två år när man under
              någon typ av inskolning eller utbildningsperiod går in i ett arbete.
            </seg>
            <seg n="6a9cb955">
              Att det här är en viktig fråga för parterna framgår av det faktum
              att Metall har slutit ett långtgående avtal med verkstadsindustrierna
              för att få på plats ett nytt system för ingångslöner som gör att
              lönenivån under en utbildningsperiod med ett definierat utbildningsinnehåll
              blir något lägre.
            </seg>
            <seg n="bcc2fa5b">
              Det är alldeles uppenbart att andra fackliga organisationer inom
              TCO, Saco eller för den delen LO har anledning att diskutera det
              här. Ska vi ha en så väl fungerande lönebildning som vi har i
              Sverige måste man löpande utveckla formerna för den. Det är en
              självklarhet att vi måste ha en konstruktiv diskussion mellan
              arbetsgivare och arbetstagare och att den måste gälla formerna
              för lönebildningen.
            </seg>
            <seg n="97cd9764">
              I sitt inlägg menar Eva-Lena Jansson att de här jobben, som jobbskatteavdraget
              skulle leda till, inte har dykt upp. Det är en hållning som är
              lite svår att förstå. Vi sitter nu med en sysselsättningsökning
              på 100 000 jämfört med samma månad förra året. Vi ligger på uppemot
              200 000, om jag minns siffrorna rätt, över den nivå vi hade när
              den här regeringen tillträdde. KI räknar med en sysselsättningsökning
              på 250 000 under de kommande åren. Vi kommer 2014, enligt KI,
              att ligga på en sysselsättning som är 400 000 högre än vad vi
              hade 2006. Det är alldeles uppenbart att någonting har hänt i
              svensk ekonomi. KI drar samma slutsats som EU-kommissionen, IMF,
              OECD, Studieförbundet Näringsliv och Samhälle eller för den delen
              Långtidsutredningen och Finanspolitiska rådet, det vill säga att
              jobbskatteavdraget bidrar till att förbättra arbetsmarknadens
              funktionssätt och att det har särskilt stora effekter för människor
              som har en svagare förankring på arbetsmarknaden.
            </seg>
            <seg n="78fa7aaf">
              Det som har hänt med svenska inkomstskatter är att progressiviteten
              i dem har ökat kraftigt. Vi har kvar samma skattesats för höginkomsttagare
              på 55 procent, och skattesatserna för låginkomsttagare har minskat
              radikalt. Precis som i många andra länder med låga inkomstskatter
              har vi också lite mer progressiva skatter därför att vi har sänkt
              dem för låginkomsttagare.
            </seg>
            <seg n="b64f3510">
              Det betyder också att incitamentet för kvinnor att minska löneskillnaderna
              genom att öka sina inkomster minskar.
            </seg>
          </u>
          <note type="speaker" n="91cd643b">
            Anf. 94 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-0aca5a99d6ab9b4f-1" n="f2af5869">
            <seg n="674d4be2">
              Fru talman! Förutom finansministern finns det ytterligare personer
              som anför att Kommunal, Handels, Hotell och Restaurang med flera
              ska hålla tillbaka ingångslönerna och till och med sänka dem.
              En sådan person är Dag Klackenberg. Jag gillar honom. Han är en
              tydlig arbetsgivare. Han företräder Svensk Handel och säger att
              det inte är för att vara sjyst mot ungdomarna de vill ha detta
              utan för att det blir billigare för arbetsgivarna och därmed större
              vinstmarginal.
            </seg>
            <seg n="fa09ff43">
              När Anders Borg refererar till att skattepolitiken på det här
              området gynnar kvinnor och därmed på ett sätt argumenterar att
              man därför ska hålla tillbaka höjda ingångslöner, trots att vi
              kan se att skillnaden mellan kvinnor och män inte blir mindre
              när man sänker skatten, påverkas jämställdheten.
            </seg>
            <seg n="2c5fd60a">
              Då frågar Fredrik Schulte: Borde inte kvinnorna vara nöjda med
              den sänkta skatten? Frågan tillbaka blir: Hur pensionsgrundande
              är den sänkta skatten i jämförelse med höjda löner? Hur mycket
              mer får man när man är föräldraledig av sänkt skatt jämfört med
              när man fått en höjd lön? Sänkt skatt ger inte heller någon ersättning
              när man är sjuk. Tvärtom får man betala högre skatt om man är
              sjuk. Sänkt skatt är inte inkomstgrundande som en höjd lön är.
            </seg>
            <seg n="1ce3232c">
              Höjd lön innebär att man har någonting att leva på oavsett hur
              skattesystemet ser ut. Jobbar man som många kvinnor i offentlig
              sektor påverkar det också fördelningen av pengar dit, för om man
              inte har heltider i den gemensamma sektorn och dessutom drar ned
              på pengarna via skattesystemet är det svårare att få en barnomsorg
              på obekväm arbetstid.
            </seg>
            <seg n="4df5806f">
              Den här regeringen vill inte heller lagstifta om barnomsorg på
              obekväm arbetstid. Det där får kvinnorna sköta med någon annan.
              Det är inte kommunernas uppgift att tillhandahålla barnomsorg
              om man jobbar kvällar och helger.
            </seg>
            <seg n="e73a206d">
              En väl fungerande äldreomsorg bygger på att det finns tillräckligt
              mycket skattemedel så att man ute i kommunerna kan se till att
              man har en väl fungerande äldreomsorg som inte bygger på att kvinnor
              jobbar deltid för att kunna vara en förstärkning i äldreomsorgen.
            </seg>
            <seg n="49da8918">
              En skola med fler vuxna, fler lärare och stöd till barnen kräver
              också att vi har en ordentlig skattebas, och då kanske man inte
              ska använda just det här femte jobbskatteavdraget. I stället kanske
              man ska satsa mer pengar på den gemensamma välfärden, för vi vet
              att det gör det bättre för de kvinnor som finns i den verksamheten,
              och det ökar också utrymmet för höjda löner där.
            </seg>
            <seg n="e4077b9d">
              En sjukförsäkring som ger ekonomisk trygghet är också bra. Det
              tycker jag att man skulle kunna använda pengarna till. Man skulle
              använda pengarna till en offensiv arbetsmarknadsutbildning, en
              offensiv arbetsmarknadspolitik och en offensiv utbildningspolitik
              i stället för att sänka skatten. Då kan ännu fler komma i arbete.
            </seg>
            <seg n="a0998593">
              När finansminister Anders Borg pratar om sysselsättning ska den
              väl stå i relation till det antal människor som finns på arbetsmarknaden.
              Då ska man jämföra dessa siffror med varandra, tycker jag.
            </seg>
            <seg n="a613a160">
              Vi befinner oss i en högkonjunktur. Trots det har vi hög arbetslöshet
              och många långtidsarbetslösa. Samtidigt säger industrin att man
              saknar kompetent arbetskraft.
            </seg>
            <seg n="d7a7e5fe">
              Jag tror inte att regeringens skattepolitik är så lyckad, och
              framför allt gynnar den inte jämställdheten i Sverige. Det har
              vi sett konkreta exempel på. Jag vore därför tacksam om jag kunde
              få svar på mina frågor.
            </seg>
          </u>
          <note type="speaker" n="009943d3">
            Anf. 95 FREDRIK SCHULTE (M):
          </note>
          <u who="fredrik_schulte_c537d0" xml:id="i-0df763186c351369-1" n="f9f87fb2">
            <seg n="40a33a13">
              Fru talman! Nu får man nästan en känsla av att man ska debattera
              med finansministern, men det ska jag inte göra nu. Det får vi
              ta på Moderaternas partistämma i stället.
            </seg>
            <seg n="40c88158">
              Jag håller återigen, som jag påpekade, helt med Eva-Lena Jansson
              om att det är positivt med högre löner för de anställda inom Kommunal,
              Handels och hotell- och restaurangbranschen. Varför skulle någon
              vara emot det? Det är väl jättebra om människor får mer pengar
              i plånboken och mer pengar att röra sig med.
            </seg>
            <seg n="4f6bfecc">
              Det stora undret i sammanhanget är då varför Eva-Lena Jansson
              och socialdemokratin är sådana fruktansvärda motståndare mot att
              vi har sänkt skatten och på så sätt gett samma människor en månadslön
              extra per år genom just jobbskatteavdraget. Vad är det som är
              så hemskt med den politiken och med att ge människor ett ökat
              utrymme i den egna privatekonomin?
            </seg>
            <seg n="7a441f5b">
              Om man lyssnar på Eva-Lena Jansson kan man konstatera att hon
              argumenterar för höga löner, och det är jag som sagt var helt
              med på. Jag köper också argumenten att höga löner har vissa fördelar
              gentemot skattesänkningar, i form av att det är pensionsgrundande
              och ger ökade ersättningar när man är sjuk och så vidare.
            </seg>
            <seg n="539cdf01">
              Men om man i samma andetag säger vilket vi på något sätt implicit
              får läsa in i Eva-Lena Janssons argumentation att vi ska ha högre
              bruttolöner och högre skatter för att ge mer pengar till välfärden,
              då är vi inne i en inflationsspiral som inte gynnar någon. Då
              går man tillbaka till den klassiska socialdemokratin som på 80-talet
              ställde till många och omfattande problem för Sverige.
            </seg>
            <seg n="7b1dc539">
              Vi kan konstatera att trots våra skattesänkningar har vi fortfarande
              satsat mer pengar på välfärden. Kommunsektorn i dag gör enorma
              överskott, så den problembild som Eva-Lena Jansson målar upp stämmer
              inte. Jag ber att få återkomma vid ett annat tillfälle.
            </seg>
          </u>
          <note type="speaker" n="924d9cb3">
            Anf. 96 BÖRJE VESTLUND (S):
          </note>
          <u who="borje_vestlund_6206fd" xml:id="i-2f5d29447abefc17-0" n="aa275ade">
            <seg n="a31dc2cd">
              Fru talman! Jag hade verkligen inte tänkt gå upp i den här debatten,
              men ibland kittlar det lite grann.
            </seg>
            <seg n="881126a8">
              Något som jag inte tror någon har berört i det här sammanhanget
              är att en utjämning av inkomstskillnader enbart med hjälp av skattesystemet
              är ganska dumt och till och med ohanterligt.
            </seg>
            <seg n="b3a5c90b">
              Det första gäller problemet med jobbskatteavdraget, och då kan
              jag ta min egen familj som exempel. Det är klart att jag har fått
              mycket mer i min plånbok än vad min man har fått. Han tjänar ungefär
              hälften så mycket som jag. Oavsett hur mycket han har fått har
              jag mycket mer i min plånbok, och det är det som gör att jobbskatteavdraget
              är ett problem ur jämställdhetssynpunkt. Den som tjänar mer får
              mer kvar i plånboken, och det är det som är problemet.
            </seg>
            <seg n="bd6f24a1">
              Sedan kan han procentuellt ha fått behålla mer; det kan man möjligen
              försvara. Men det är faktiskt så att de rika har blivit ännu rikare
              och de fattiga har fått lite bättre inkomst, men skillnaden fortgår
              ändå.
            </seg>
            <seg n="917b1295">
              För det andra skulle jag vilja säga några saker om ingångslönerna
              och att Metall skulle stå som ett föredöme. Jag råkar vara anställd
              i Hotell- och Restaurangfacket. Även om man inte gör någonting
              åt ingångslönerna ligger våra ingångslöner betydligt lägre än
              den lön som man nu har förhandlat fram i Metall. Den kommer alltså
              ändå att ligga lågt, oavsett hur man väljer att se på det. Jag
              tycker att detta är den stora frågan i de här diskussionerna:
              Man måste se hur det ser ut och hur det traditionellt har sett
              ut på de olika delarna av arbetsmarknaden.
            </seg>
            <seg n="9ff20b44">
              En tredje sak är frågan om vad resultatet av jobbskatteavdraget
              är. Jag tror att det är för tidigt att se det. Man kan möjligen
              titta på hur prognoserna ser ut, men det är svårt att dra någon
              bestämd slutsats med tanke på att vi också har varit i en lågkonjunktur.
            </seg>
            <seg n="02d694c3">
              En fråga kan vi dock tämligen säkert få svar på: Har antalet
              deltider minskat på grund av jobbskatteavdraget? Den frågan måste
              vi ställa oss. Där kan vi påverka. Man kan naturligtvis göra som
              Eva-Lena Jansson säger, att alla ska få rätt till heltid. Det
              finns en del problem med det. Det tror jag att alla inser.
            </seg>
            <seg n="8851f284">
              Däremot kan vi göra mycket. Vi kan till exempel som riksdagsledamöter
              påverka staten som arbetsgivare. Vi kan se till att alla våra
              kamrater ute i landet som sitter i fullmäktigeförsamlingar driver
              den frågan. Det har gjorts på sina håll men långt ifrån överallt.
              Jag säger inte att socialdemokratiska kommuner är bättre än borgerligt
              styrda kommuner då får jag säkert det tillbakakastat i ansiktet
              på mig men där kan vi faktiskt göra någonting och då blir det
              normbildande.
            </seg>
            <seg n="f51ce9c1">
              Om ett företag inom de branscher som man har pratat om får pengar
              över är jag inte helt säker på att de väljer att anställa på heltid
              i stället för deltid i de sammanhangen. Jag tror ärligt talat
              att man är lite fel ute om man tror att jobbskatteavdraget, eller
              för all del någon annan del av skattesystemet, skulle kunna utjämna
              och göra så att vi skulle kunna få en bättre jämställdhet på arbetsmarknaden.
            </seg>
          </u>
          <note type="speaker" n="7135ebb2">
            Anf. 97 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-21" n="830badbc">
            <seg n="2f1eb50a">
              Fru talman! Eva-Lena Jansson hänvisar, om jag förstod det rätt,
              till någon arbetsgivarföreträdare på handelssidan, Dag Klackenberg,
              som nämnt värdet av sänkta löner. Den diskussionen är ju ofta
              förekommande. Har vi en politik för sänkta löner?
            </seg>
            <seg n="e7867335">
              Låt oss konstatera att vi har haft den här politiken i fem år,
              och inte vid något tillfälle har lönerna sjunkit. Nu gör Konjunkturinstitutet
              en prognos för arbetsmarknaden som sträcker sig fram till 2015
              och som täcker den här avtalsrörelsen. Inte på något område förväntar
              man sig sänkta löner. Man räknar med en löneökningstakt på någonstans
              mellan 3 och 3 ½ procent, det vill säga väl i linje med det man
              bedömer som den långsiktiga löneökningstakten på ungefär 3 ½ procent.
            </seg>
            <seg n="38bc9843">
              Lön består så att säga av två komponenter, produktivitet och
              inflation. Inflationen ska vara 2 procent. Avviker den från det
              ska Riksbanken justera räntan så att detta gäller. Det betyder
              att det sätt vi långsiktigt och varaktigt kan höja produktiviteten
              på i vår ekonomi är med lönerna, som är produktiviteten i en ekonomi.
            </seg>
            <seg n="e4a6dad0">
              Det är naturligtvis i grund och botten politiska frågeställningar.
              Ska vi ha ett utbildningssystem med betyg, ordning och uppförande,
              prov och lärare som är duktiga och som ger alla en bra utbildning
              får vi högre produktivitet. Har vi mer av konkurrens inom skola,
              äldreomsorg och barnomsorg sköts verksamheten effektivare och
              vi får högre produktivitet. Då klarar man högre löner. Har vi
              mer av drivkrafter att utbilda sig, ta ansvar, uppfinna och driva
              verksamheter får vi högre produktivitet. Har vi mer av företagsamhet
              och mindre av förmögenhetsskatter och annat som urholkar ägande
              och företagsamhet får vi mer produktivitet.
            </seg>
            <seg n="e37be4ae">
              Produktiviteten är ju nyckeln till att vi varaktigt ska höja
              lönerna. Det är det vi alla strävar efter. Sedan har vi olika
              ideologisk syn på politik för att uppnå detta, men självklart
              ska lönenivån och löneökningstakten vara så hög som möjligt.
            </seg>
            <seg n="33b710c9">
              Jag har också väldigt svårt för resonemanget att man inte kan
              se resultat av jobbskatteavdragen. Eva-Lena Jansson säger att
              vi nu befinner oss i en högkonjunktur. Det är inte riktigt den
              bild man får när man tittar på Portugal, Spanien och Irland. Det
              är en väldigt lokal högkonjunktur på arbetsmarknaden. Den är nämligen
              bara existerande i Sverige. Det är i praktiken bara i Sverige
              vi har en kraftig sysselsättningstillväxt. Inte ens de bättre
              europeiska länderna har det. I USA har man en sysselsättningsökning
              som nu mattas av runt 1 procent, medan vi i privat sektor upplever
              en sysselsättningsökning på strax under 5 procent. Den högkonjunktur
              som vi ser är uppenbarligen koncentrerad till en arbetsmarknad,
              nämligen den svenska.
            </seg>
            <seg n="f2a28340">
              Det är lite svårt att tro att det skulle vara fallet. Efter it-kraschen
              hade vi inte någon sysselsättningstillväxt i Sverige utan två
              tre år av fallande sysselsättning och stigande arbetslöshet. Efter
              2006 ser svensk arbetsmarknad annorlunda ut. Vi har alltså en
              ökningstakt just nu på 100 000 personer i sysselsättningen. Vi
              ligger jämfört med samma månad, maj 2006, 250 000 högre i säsongsjusterad
              sysselsättning. Konjunkturinstitutet räknar sammantaget med en
              sysselsättningsökning på 400 000.
            </seg>
            <seg n="afee14d3">
              Det är en händelse som ser ut som en tanke att forskningsinstitut
              och utvärderare efter utvärderare landar på att jobbskatteavdrag
              leder till högre varaktig sysselsättning och lägre varaktig jämviktsarbetslöshet.
              Sedan stiger sysselsättningen i Sverige när vi gör ett jobbskatteavdrag.
              Det är lätt att tro att det här faktiskt är ett orsakssamband.
              Först gör vi reformer av arbetsmarknadens funktionssätt och sedan
              fungerar arbetsmarknaden bättre. Då sjunker arbetslösheten, sysselsättningen
              stiger och utvecklas bättre än i andra länder. Det är ju det som
              är kärnan i den här diskussionen.
            </seg>
            <seg n="7e0b2d8a">
              Allting i svensk ekonomi tyder just nu på att svensk arbetsmarknad
              fungerar bättre än den historiskt har gjort. Det måste ju bero
              på att någonting har hänt. Det enda som har hänt på svensk arbetsmarknad
              de senaste fyra fem åren är att vi har gjort omfattande strukturreformer.
              Det är väldigt bra för sysselsättningen och för jämställdheten.
            </seg>
          </u>
          <note n="72d951d6">
            I detta anförande instämde Jörgen Andersson, Edward Riedl och
            Fredrik Schulte (alla M).
          </note>
          <note type="speaker" n="1bba4c0f">
            Anf. 98 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-0aca5a99d6ab9b4f-2" n="f2af5869">
            <seg n="5e18920b">
              Fru talman! Kärnan i finansministerns politik handlar om att
              pressa tillbaka lönerna. Det är ganska uppenbart. Det är därför
              han har riktat den här kritiken. Om man håller tillbaka lönerna
              kan man skapa låglönesektorer som också sysselsätter många. Frågan
              är vad de ska leva på.
            </seg>
            <seg n="1fd7e280">
              Jag har ställt frågan angående en jämställd fördelningsprofil
              i skattepolitiken, för den har inte det i dag. Vi kan se att den
              i huvudsak gynnar rika män, därför att ju mer man tjänar desto
              mer tjänar man på jobbskatteavdraget. Jag tycker att man skulle
              kunna använda skattepengarna på ett helt annat sätt.
            </seg>
            <seg n="810552a3">
              Jag har en fråga till finansministern: Menar finansministern
              att skattepolitiken inte påverkar inflationen? För mig handlar
              det om att det finns ett utrymme. Då kan man bestämma sig för
              om man vill gynna löntagarna med höjda löner eller om man vill
              sänka skatten, vilket till stora delar kommer att gynna män som
              tjänar mycket.
            </seg>
            <seg n="372f2dbb">
              Om man höjer ingångslönerna kommer det att påverka kvinnor. Det
              är en ganska viktig del om man vill ha en ökad jämställdhet på
              arbetsmarknaden. Det är viktigt att man ser till att det finns
              en väl fungerande barnomsorg också på oreglerad arbetstid. Det
              är viktigt att se till att det finns heltid så att många kvinnor
              också kan jobba heltid. Det är viktigt att ha väl fungerande äldreomsorg
              och en skola med fler vuxna. Det är viktigt att ha sjukförsäkring.
              Det är viktigt att ha en arbetsmarknads- och utbildningspolitik
              som ser till att ta till vara människors kunskap och kompetens
              på ett sådant sätt att de faktiskt kan ta de jobb som växer fram,
              inte bara leta efter låglönearbeten.
            </seg>
            <seg n="462332f8">
              Då blir frågan varför man väljer att göra den här prioriteringen.
              Och jag tror, fru talman, att det handlar om att man vill skapa
              låglönesektorer där kvinnorna ska befinna sig. Annars skulle man
              aldrig säga som finansminister Borg att man inte ska driva kravet
              på höjda lägstalöner.
            </seg>
          </u>
          <note type="speaker" n="00f59e7e">
            Anf. 99 BÖRJE VESTLUND (S):
          </note>
          <u who="borje_vestlund_6206fd" xml:id="i-2f5d29447abefc17-1" n="aa275ade">
            <seg n="910b37b3">
              Fru talman! Om det vore så att jobbskatteavdraget var det enda
              regeringen hade gjort när det gällde den ekonomiska politiken
              skulle jag till och med kunna säga att finansministern hade rätt.
              Men det finns ju några andra saker som regeringen har gjort också.
              En del saker har vi tyckt har varit bra, andra saker har vi tyckt
              har varit dåliga. Men jobbskatteavdraget är väl inte den enda
              reform som den här regeringen har gjort. Det finns en del andra
              saker också som man har genomfört. Dem får vi återkomma till i
              en annan debatt. Det menar jag inte kan vara det enda och därför
              kan man inte dra slutsatsen helt och hållet att jobbskatteavdraget
              skulle vara det som har inneburit att vi har den situation som
              råder i Sverige i dag.
            </seg>
            <seg n="138aac60">
              Sedan måste jag protestera kraftigt mot det Fredrik Schulte sade
              förut, att klassisk socialdemokrati var att driva upp inflationen
              genom att höja lönerna och därmed också priserna så småningom.
              Den politiken var det väl väldigt länge sedan vi såg någonting
              av, framför allt där den faktiskt inte har existerat.
            </seg>
            <seg n="3433b33a">
              Vi har haft låga inflationstal. Där är faktiskt regeringen och
              Socialdemokraterna helt överens. Vi ska undvika att driva upp
              inflationen. Vi ska se till att vi har ansvarsfulla parter på
              arbetsmarknaden. Men för varje gång en finansminister, oavsett
              vilken sida denna kommer ifrån, går ut och talar om för parterna
              att det är olyckligt att man på det ena eller andra sättet höjer
              lönerna blir det problem.
            </seg>
            <seg n="e46d48ea">
              Däremot tycker jag att det är en finansministers sak om resultatet
              blir sådant att det kraftigt påverkar inflationen. Det är klart
              att finansministern då måste göra det. Men att gå ut och säga
              att det krav vi ställer på höjda lägstalöner skulle påverka inflationen
              tycker jag är ett resonemang som det är lite humbug över.
            </seg>
          </u>
          <note type="speaker" n="65ad0815">
            Anf. 100 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-22" n="830badbc">
            <seg n="75dd2ec8">
              Fru talman! Eva-Lena Jansson upprepar resonemanget om att regeringens
              politik skulle ha som grund att pressa tillbaka lönerna, det vill
              säga leda till sänkta löner.
            </seg>
            <seg n="476a7d28">
              Låt mig igen konstatera att på lång sikt består en lön av två
              komponenter, inflation och produktivitet. Löner som avviker från
              vad produktiviteten tillåter leder till inflation, och det föranleder
              räntehöjningar som pressar tillbaka efterfrågan och lönerna till
              vad som är förenligt med inflationsmålet.
            </seg>
            <seg n="010abd98">
              Uppgiften för politiker är att på olika sätt öka produktiviteten
              så att vi kan pressa upp lönerna. Jag upprepar: Målet för regeringens
              ekonomiska politik är att pressa upp lönerna på ett sätt som är
              förenligt med låg inflation och samhällsekonomisk stabilitet.
            </seg>
            <seg n="f99d5954">
              Min personliga uppfattning är att vi ska pressa upp lönerna så
              långt det över huvud taget går genom produktivitetsstigande reformer.
              Det som är märkligt i diskussionen är att nästan alla reformer
              som EU-kommission, OECD, IMF, SNS eller Finanspolitiska rådet
              föreslår att vi ska genomföra för att höja produktiviteten motsätter
              sig Eva-Lena Jansson. När vi pratar om att förstärka drivkrafterna
              genom att höja brytpunkten, så att det lönar sig bättre att utbilda
              sig och ta ansvar, säger Eva-Lena Jansson nej. När vi vill förstärka
              utbildningsinnehållet i skolan genom större satsningar på lärare,
              betyg, ordning och prov säger man nej. När vi vill förstärka förutsättningarna
              för företagen, om det sedan är förmögenhetsskatter eller något
              annat, säger man nej. Det är reformer som höjer produktiviteten
              och löneutrymmet.
            </seg>
            <seg n="0eb29711">
              Drivkrafter spelar roll. Det är därför de flesta landar i slutsatsen
              att den dominerande åtgärden vid sidan av förändringarna i a-kassa
              och sjukförsäkring som regeringen har genomfört är jobbskatteavdraget.
              Att det spelar en särskild roll för kvinnor vet vi från mycket
              omfattande ekonomisk forskning. Det är därför sambeskattnings-
              och barnomsorgsreformer och föräldraförsäkring har stärkt drivkrafterna
              för kvinnor att arbeta, och då arbetar de mer. På samma sätt spelar
              ett jobbskatteavdrag den rollen i dag.
            </seg>
          </u>
          <note n="96dd1a2e">
            Överläggningen var härmed avslutad.
          </note>
          <note n="5d659084">
            14 § Svar på interpellation 2010/11:378 om regeringens skattesänkningar
            och miljön
          </note>
          <note type="speaker" n="bedf647c">
            Anf. 101 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-23" n="830badbc">
            <seg n="7c2ac11c">
              Fru talman! Jens Holm har frågat mig om jag har gjort några överväganden
              i frågan om att den privata konsumtionen riskerar att öka utsläppen
              av växthusgaser. Enligt Jens Holm leder regeringens skattesänkningar
              till ökad privat konsumtion och därmed till större utsläpp.
            </seg>
            <seg n="d310c35d">
              Jag anser inte att det är hushållens konsumtion som är problemet
              utan snarare utsläppen av koldioxid. En koldioxidskatt är därför
              ett effektivt styrmedel för att komma åt de problemen. Sverige
              har en ambitiös klimatpolitik, vilket exemplifieras av att vi
              har världens högsta koldioxidskatter. Sverige har under perioden
              20062009 minskat koldioxidutsläppen med ca 10 procent. Det är
              mer än dubbelt så mycket som under motsvarande fyraårsperiod dessförinnan.
            </seg>
            <seg n="aa3faa29">
              Det är bekymmersamt att vår konsumtion indirekt kan leda till
              ökade utsläpp någon annanstans i världen. Sverige har en ledande
              roll i klimatförhandlingarna och arbetar aktivt för lösningar
              som minskar de globala utsläppen. Vi är dock helt beroende av
              handel en handel som leder till tillväxt och välfärd, inte bara
              för oss utan även för de länder vi handlar med.
            </seg>
            <seg n="4631b196">
              Jag vill också understryka att regeringen står bakom FN:s klimatkonvention
              och Kyotoprotokollet och deras principer om ansvar för utsläpp.
              Sverige ansvarar fullt ut för utsläppen från svensk industri även
              om en del av produktionen går på export. Däremot räknas inte utsläpp
              utanför Sveriges gränser som orsakas av vår konsumtion till de
              svenska utsläppen. Detta beror på att svenska staten inte har
              möjlighet att genom lagstiftning ställa miljökrav på anläggningar
              i utlandet. Det är en fullt rimlig modell att man ansvarar för
              de utsläpp man har en möjlighet att påverka genom sin lagstiftning.
            </seg>
            <seg n="a1a208f2">
              Jens Holm frågar också om jag avser att ta fram modeller för
              beräkning av risker för ökade utsläpp med anledning av ekonomiska
              inriktningsbeslut i framtiden. Konjunkturinstitutet har modeller
              som bland annat visar hur utsläppen av växthusgaser påverkas av
              förändringar i ekonomin. Jag kan också nämna att regeringen nyligen
              har gett KI ett särskilt uppdrag i vilket de ska belysa effekten
              av ekonomisk politik på miljömål.
            </seg>
          </u>
          <note type="speaker" n="f1e5aff7">
            Anf. 102 JENS HOLM (V):
          </note>
          <u who="jens_holm_726eb1" xml:id="i-a3ae6cde38757851-0" n="38f17c3c">
            <seg n="27bc357e">
              Fru talman! Jag vill tacka finansministern för svaret på min
              interpellation.
            </seg>
            <seg n="50671af6">
              Om vi i stället för att befinna oss i Helsingfors hade befunnit
              oss i parlamentet på ögruppen Tuvalu eller någonstans i Bangladesh,
              Botswana eller Grönland hade diskussionen sett annorlunda ut.
              Då hade diskussionen handlat om hur vi ska hantera den akuta situationen
              som världens växande utsläpp av växthusgaser har försatt de länderna
              i. Växthusgaserna kommer till den absolut största delen från den
              utvecklade rika i-världen.
            </seg>
            <seg n="69dc7fc9">
              I fjol var det hetaste året någonsin sedan de globala temperaturerna
              började mätas. Koncentrationen av koldioxid i atmosfären har gått
              upp till 394 miljondelar. Det är något som ökar kraftigt. Aldrig
              någonsin har det funnits så mycket koldioxid i atmosfären som
              just nu.
            </seg>
            <seg n="73174af0">
              Därför är det bra att jag har fått tillfälle att debattera frågan
              med finansministern. Finansministern kanske inte riktigt tänker
              på det, men jag tror att finansministern är den minister som har
              den viktigaste posten i regeringen vad gäller att bekämpa klimatförändringarna.
              Finansministern bestämmer över skatter, avgifter, framtida statliga
              investeringar, kort och gott vilken ekonomisk modell vi ska ha
              i landet. Finansministern har också varit med och beslutat att
              sänka skatterna i Sverige med ungefär 100 miljarder kronor under
              den senaste mandatperioden. Den största delen går till människor
              som redan har det gott ställt.
            </seg>
            <seg n="59bbff30">
              Vad händer om man flyttar över 100 miljarder kronor från det
              vi har gemensamt, från den offentliga sektorn, till privat konsumtion?
              Det leder förstås till en ökad konsumtion. Det kan man utgå från.
              Det leder också till en ökad konsumtion av rena lyxvaror. Det
              blir en Thailandsresa, en bil till, kanske en stadsjeep, en platt-tv
              till att hänga på väggen och så vidare.
            </seg>
            <seg n="75400514">
              Med en ökad privatkonsumtion ökar också utsläppen kraftigt. Om
              man tittar på de svenska utsläppen, de som inte redovisas i den
              officiella utsläppsstatistiken, kan vi se att det är privatkonsumtionen
              som är det stora problemet, det vill säga produkter som vi importerar
              från andra länder. Vi förlägger en stor del av det vi producerade
              tidigare i Sverige till andra länder. Det leder till stora utsläpp
              som inte redovisas.
            </seg>
            <seg n="c11988d9">
              Jag skulle vilja veta om finansministern accepterar mitt upplägg
              för diskussionen, nämligen att skattesänkningar leder till en
              ökad privatkonsumtion och att den ökade privatkonsumtionen leder
              till ökade utsläpp. Om finansministern accepterar det upplägget
              borde också finansministern ha bättre redskap för att bekämpa
              de ökande utsläppen som privatkonsumtionen leder till. Finansministern
              säger själv att det är bekymmersamt att vår ökade konsumtion leder
              till utsläpp på andra platser i världen.
            </seg>
            <seg n="f6748a2e">
              Jag välkomnar också att finansministern särskilt tar upp koldioxidskatten
              som ett viktigt styrmedel för att minska våra utsläpp. Om vi ser
              att utsläppen från den privata konsumtionen ökar kraftigt vill
              jag veta om finansministern är beredd att höja koldioxidskatten
              i så fall med hur mycket?
            </seg>
          </u>
          <note type="speaker" n="e205a16f">
            Anf. 103 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-24" n="830badbc">
            <seg n="87d3f239">
              Fru talman! Klimatfrågan är oerhört central för hela vår jord.
              Det är därför den utgör en så stor fråga i alla politiska sammanhang
              när vi diskuterar internationell politik. Det gäller även finansministersamarbetet.
              Sverige är världsledande i detta sammanhang. Vi har den högsta
              koldioxidskatten av alla länder. Det är inte många som konkurrerar
              med oss. Vi talar om att länder som tar ut koldioxidskatt kanske
              har en skatt på 1020 procent av den nivå vi har i Sverige. Vi
              har i särklass den mest ambitiösa koldioxidskatten. Det är bra.
              Det betyder att vi varje dag har en samhällsekonomiskt bra styrning
              bort från koldioxiden.
            </seg>
            <seg n="3d081263">
              Vi har nu efter mycket omfattande svenskt arbete fått ett direktiv
              på EU-nivå på energiskattesidan som öppnar för en koldioxidskatt
              i EU. Det vore en fantastisk förbättring av de globala klimatutsläppen
              om vi vid sidan av handelssystemet skulle få en EU-koldioxidskatt
              även om den hamnar på 10, 20 eller 30 procent av den svenska nivån.
              Det är förmodligen där den så småningom landar om det blir en
              sådan skatt. Det är ett enormt steg framåt.
            </seg>
            <seg n="faae9ec7">
              Om vi ser en global koldioxidskatt på den nivån, om amerikanerna
              följer efter EU, skulle vi i huvudsak lösa växthusgasfrågan. De
              beräkningar som finns säger att det behövs en koldioxidskatt på
              4050 cent globalt för att hantera frågan. Det är halva den svenska
              nivån. Detta är alltså ett enormt viktigt arbete. Sverige har
              varit pådrivande i alla de här sammanhangen och kommer att vara
              det också framöver.
            </seg>
            <seg n="60d807c6">
              Därför är det positiva budskapet här att Sverige minskat koldioxidutsläppen
              med 10 procent under åren 20062009 mer än tidigare perioder, naturligtvis
              beroende på att bnp utvecklades svagt under år 2009. Vi har brutit
              det skadliga sambandet mellan tillväxt och koldioxidutsläpp, något
              som man i många andra länder undrar om det över huvud taget är
              möjligt att göra.
            </seg>
            <seg n="005482b7">
              Vi vill också gå vidare med detta. Regeringen har det mest ambitiösa
              koldioxidmålet av alla EU-länder. Det råder ingen tvekan om att
              Sverige har en beredskap för att vara ledande på området.
            </seg>
            <seg n="95ced49f">
              Däremot måste jag säga att CO2-nettot inte är så där alldeles
              enkelt att hantera. Låt mig påpeka att Sverige med nämnda sätt
              att resonera skulle få frånräkna sig hela gruv- och stålindustrin.
              Vi skulle slippa ta ansvar för hela vår massaindustri. Enskilda
              verk som äter upp nästan ett kärnkraftverk i elkonsumtion per
              år skulle vi kunna lyfta ut från de svenska koldioxidutsläppen
              eftersom det gäller exportprodukter. Hela vår ekonomi skulle därmed
              komma ur på koldioxidsidan. Exakt vad ett koldioxidnetto för Sverige
              skulle landa på har jag, måste jag säga, väldigt svårt att överblicka.
            </seg>
            <seg n="13854bed">
              Låt mig ta jobbskatteavdraget. Som vi konstaterat stiger sysselsättningen
              nu med 100 000 personer med 250 000 sedan år 2006 och med 400
              000 sammantaget åren 20062014, enligt KI. En betydande del där
              är kopplad till jobbskatteavdrag. Det har en lång rad olika forskningsinstitutioner
              lagt fast. Är detta bra eller dåligt?
            </seg>
            <seg n="aa14bceb">
              I Grekland minskar förmodligen koldioxidutsläppen i år. Jag är
              rätt säker på att de minskar i Spanien. Arbetslösheten där är
              nu uppe på 18 procent, och bnp och konsumtionen faller kraftigt.
              Konsumtionen föll mycket kraftigt på Island åren 2008 och 2009.
              Är det bra eller dåligt?
            </seg>
            <seg n="7cde156f">
              Rimligen måste vi kunna få sträva efter full sysselsättning i
              det här landet med en lägre arbetslöshet, en högre konsumtion
              samt ökad sysselsättning och ökad produktion och samtidigt få
              uppnå våra koldioxidmål. Om vi sätter de här två sakerna mot varandra
              kommer vi aldrig att få stöd hos folket för en minskning av koldioxidutsläppen.
              Full sysselsättning och hållbar tillväxt är det möjligt att förena!
            </seg>
          </u>
          <note type="speaker" n="f9a1be4a">
            Anf. 104 JENS HOLM (V):
          </note>
          <u who="jens_holm_726eb1" xml:id="i-a3ae6cde38757851-1" n="38f17c3c">
            <seg n="5e844f85">
              Herr talman! Jag tackar finansministern för det svaret.
            </seg>
            <seg n="c1eaa1ac">
              Ifall man läser Statistiska centralbyråns statistik ser man att
              arbetslösheten nu är betydligt högre än då Anders Borg blev finansminister.
              Jag noterar att Anders Borg dock har ett annat sätt att räkna.
              Han räknar det totala antalet sysselsatta personer, och det kan
              man också göra. Samtidigt är det exempelvis så att många människor
              flyttar till Sverige. Men den saken kan vi kanske lämna därhän.
            </seg>
            <seg n="7caba1d6">
              Anders Borg tar upp en väldigt viktig fråga kanske grundfrågan
              nämligen om vi kan ha tillväxt och samtidigt ha en ambitiös klimatpolitik.
              Jag menar att det är mycket viktigt att vi frågar oss hur vi egentligen
              vill att ekonomin ska se ut.
            </seg>
            <seg n="021dee14">
              Jag vill gärna se mer av kultur i det här landet. Jag vill se
              fler lärare i skolan. Jag vill se fler förskollärare till mina
              barn som går i förskolan. Jag tycker att våra parker och vägar
              ska skötas bättre, att vi ska ha fler personer som sköter om sådant.
            </seg>
            <seg n="54e54085">
              Kort och gott tycker jag att allt som vi kallar för den offentliga
              sektorn ska få växa, och den ska få växa rejält. Men under de
              fem år då Anders Borg varit finansminister har den offentliga
              sektorn konstant krympt. Det blir mindre och mindre pengar eftersom
              man sänker skatterna och finansierar det genom att flytta bort
              pengar från det vi har tillsammans.
            </seg>
            <seg n="cba71608">
              Den offentliga sektorn är mycket snålare med utsläpp. Där släpps
              ut ungefär en fjärdedel av utsläppen från ren privatkonsumtion,
              så rent klimatmässigt är det mycket bättre att investera i just
              den offentliga sektorn.
            </seg>
            <seg n="129e38e2">
              Jag skulle vilja drista mig till att korrigera finansministern
              när han säger att vi i Sverige har de mest ambitiösa målen i hela
              EU. Det har vi inte alls! En tredjedel av den svenska klimatpolitiken
              åstadkoms inte här i Sverige utan genom att vi köper billiga utsläppsrätter
              i andra länder ett system som nyligen har kritiserats av Riksrevisionen.
              Vi vet inte ens om det här över huvud taget bidrar till konkreta
              minskningar.
            </seg>
            <seg n="86d3a900">
              Beträffande den del som ingår i EU:s handelssystem för utsläppsrätter
              vill jag informera finansministern om att de svenska utsläppen
              från området i fjol växte med drygt 5 miljoner ton koldioxid,
              enligt ny statistik från Naturvårdsverket. Ifall man tittar på
              det jag särskilt vill lyfta fram i den här debatten konsumtionen,
              importen av produkter till Sverige kan man se att det är en sektor
              som hela tiden ökar.
            </seg>
            <seg n="46da37b1">
              Det beror ju på hur man räknar. Men om vi räknade in importen
              av produkter till Sverige skulle utsläppen här per person vara
              ungefär dubbelt så stora som de i dag är. Jag tycker inte att
              man ska ta fram ett koldioxidnetto, som finansministern här talade
              om. Däremot tycker jag att man ska redovisa vår import separat
              så att vi klart och tydligt ser vad konsumtionen leder till.
            </seg>
            <seg n="b7e9468e">
              Jag skulle också vilja passa på att ställa en fråga till finansministern.
              Jag vet att Finansdepartementet i dag har tagit emot namnunderskrifter
              från tusentals svenskar som inte vill att Sverige ska annullera
              våra utsläppsrätter. Sverige har utsläppsrätter avseende ungefär
              70 miljoner ton koldioxid som vi kan sälja på den öppna marknaden.
              Kanske skulle vi få några miljarder kronor för dem. Men det skulle
              i ett drag förstöra svenska folkets alla klimatansträngningar.
            </seg>
            <seg n="b5e21fa1">
              Jag vill ha ett klart besked från finansministern. Tänker du
              annullera de här utsläppsrätterna alltså inte sälja dem på den
              öppna marknaden eller är utsläppsrätterna någonting som regeringen
              kan tänka sig att sälja, vilket skulle förfela det som svenska
              folket under 20 års tid har gjort?
            </seg>
          </u>
          <note type="speaker" n="1c8b861f">
            Anf. 105 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-25" n="830badbc">
            <seg n="4ff2d504">
              Herr talman! Jens Holm för ett resonemang om CO2-netto här. Jag
              måste få påpeka hur märkligt det resonemanget är.
            </seg>
            <seg n="637c3080">
              Om vi startar en aluminiumproduktion i Sverige den mest energikrävande
              verksamhet man kan ägna sig åt och sedan exporterar har det enligt
              det förda resonemanget ingen som helst effekt på våra koldioxidutsläpp.
              Det kan ju inte vara så att vi ska räkna både vår produktion och
              vår importerade konsumtion; det blir helt orimligt. Vi måste räkna
              ett netto som i så fall korrigerar för det vi exporterar.
            </seg>
            <seg n="d4539d68">
              Det är väl alldeles uppenbart att resonemanget om ett CO2-netto
              inte är rimligt. Vi måste mäta vad vi har ansvar för, vad vi kan
              kontrollera. Då är det fråga om de koldioxidutsläpp som sker i
              Sverige.
            </seg>
            <seg n="87232d11">
              Jens Holm vill att vi ska bortse från sysselsättningseffekterna
              när vi diskuterar jobbskatteavdrag och att vi bara ska tala om
              koldioxideffekterna. Det är ett lite haltande resonemang. Vi kan
              inte diskutera jobbskatteavdrag utan att tala om sysselsättning.
              Det är ju för den fulla sysselsättningens skull som jobbskatteavdraget
              är så centralt. Det är den grundläggande utgångspunkten.
            </seg>
            <seg n="35f7fbe3">
              Sysselsättningen stiger nu med 100 000 personer, och det är en
              ökning med 250 000 personer jämfört med den tid då Jens Holms
              vänsterparti var ansvarigt för politiken. Då är frågan: Ska vi
              eller ska vi inte ha hållbar tillväxt? Det finns bara ett enda
              svar på den frågan: JA. Det är självklart att Sverige ska vara
              ett föregångsland när det gäller hållbar tillväxt.
            </seg>
            <seg n="b4027b8e">
              Vi ska vara ledande i omställningen till grön ekonomi. Det är
              därför vi har världens högsta CO2-skatt. Och det var därför vi
              höjde CO2-skatten förra mandatperioden. Det var därför vi tog
              bort de mycket märkliga nedsättningar som Jens Holm slogs för,
              nämligen att man inom jordbruket skulle ha gratis koldioxidutsläpp
              avseende diesel. Vänsterpartiet stod upp och kämpade för ökade
              koldioxidutsläpp.
            </seg>
            <seg n="48fb5f12">
              Men det är den kanske allra ineffektivaste åtgärden i klimatpolitiken
              en åtgärd som Socialdemokraterna och Vänsterpartiet så hårt kämpade
              för. Detta måste väl ha varit något som ni kämpade för, för det
              var väl egentligen den riktigt stora förändring på det området
              som genomfördes.
            </seg>
            <seg n="0fb9423a">
              Jens Holm säger att detta med utsläppsrättigheter och flexibla
              mekanismer inte är viktigt. Men jag deltar på världsbanksmöten
              och IMF-möten där vi talar om de här frågorna, och för mig är
              det alldeles självklart att det är bra att det nu för många miljarder
              dollar görs investeringar i ren teknik. Det är bra därför att
              utvecklingsländer kan växa, bra därför att de som dignat under
              kommunismens fattigdom nu kan stiga upp och gå mot ett bättre
              och rikare liv, bra därför att det ökar fattiga länders möjligheter
              att utvecklas, bra därför att det är global solidaritet och miljöpolitik
              i en och samma korg.
            </seg>
            <seg n="4eb27aa6">
              Självklart ska vi jobba för att vi verifierar, kontrollerar och
              säkrar att vi kan bidra till både utveckling och minskade CO2-utsläpp.
              Det är jättebra om Kina, Ryssland och andra länder nu, med självklar
              rätt, bygger upp en produktion för att ha välstånd i det egna
              landet. Vilken rätt skulle vi i rika länder som byggt välstånd
              på koldioxidutsläpp ha att förvägra fattiga länder en utveckling
              som är nödvändig för att de ska ta sig ur fattigdom?
            </seg>
            <seg n="74d16f29">
              Det är väl självklart att vi ska hjälpa till. Kan vi få fem,
              tio eller tjugo gånger mer koldioxidminskningar och bidra till
              en global rättvisa är det för mig en självklarhet att Sverige
              ska hjälpa till med detta.
            </seg>
          </u>
          <note type="speaker" n="c886f046">
            Anf. 106 JENS HOLM (V):
          </note>
          <u who="jens_holm_726eb1" xml:id="i-a3ae6cde38757851-2" n="38f17c3c">
            <seg n="9ec54ef8">
              Herr talman! Till att börja med har Anders Borg själv etablerat
              begreppet CO2-netto. Det är ingenting jag pratade om. Jag sade
              att det vi påverkar genom vår konsumtion och vår import borde
              vi redovisa separat, så att vi kan hitta styrmedel för att få
              ned utsläppen från detta område.
            </seg>
            <seg n="654ed1f1">
              När det gäller koldioxidskatten slår sig Anders Borg för bröstet
              för den. Det är bra att den har höjts något, men jag konstaterar
              också att statministern i regeringsförklaringen från i fjol säger
              att regeringens bedömning är att redan vidtagna och aviserade
              åtgärder för de närmaste åren räcker för att nå målet. Detta är
              på området klimatmålet. Det blir inga nya åtgärder. Så tolkar
              jag också Anders Borg i denna debatt: Det blir ingen höjning av
              koldioxidskatten. Det blir för övrigt inga åtgärder alls för att
              få ned utsläppen av växthusgaser.
            </seg>
            <seg n="4caeb422">
              Anders Borg slår sig också för bröstet vad gäller de flexibla
              mekanismerna och CDM, som det brukar kallas, där Sverige förlägger
              den absoluta merparten av pengarna i Kina det land som redan är
              störst i världen vad gäller vindkraftsinvesteringar. Där lägger
              Sverige en del pengar, och så får man avräkna det i en väldigt
              stor skala på de nationella klimatmålen.
            </seg>
            <seg n="e54b8253">
              Det är detta jag har så stora problem med, att vi gör saker i
              andra länder för att vi själva ska slippa göra en tredjedel av
              våra klimatmål här på hemmaplan. Det är väl ingen solidaritet?
              Det är snarare Kina som är solidariskt med Sverige och hjälper
              oss att komma till rätta med våra utsläpp. Det är just detta som
              bland annat Riksrevisionen och i princip en enig europeisk miljörörelse
              har kritiserat.
            </seg>
            <seg n="684e283f">
              Sedan konstaterar jag också att vi inte fick något konkret svar
              vad gäller det stora överskottet av utsläppsrätter som Sverige
              har. Tänker Sverige och denna regering annullera överskottet precis
              som Storbritannien har bestämt sig för att göra, eller tänker
              ni sälja detta på den öppna marknaden?
            </seg>
          </u>
          <note type="speaker" n="7c2e0e6a">
            Anf. 107 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-26" n="830badbc">
            <seg n="8eef9f6e">
              Herr talman! Självklart ska vi vara stolta över den CO2-skatt
              som Carl Bildts regering införde. Självklart ska vi vara stolta,
              för det är det mest samhällsekonomiska instrument vi har för att
              minska CO2-utsläppen. Självklart ska vi vara stolta över att Sverige
              är pådrivande för att EU nu kommer fram med ett energiskattedirektiv
              som innehåller en koldioxidskatt visserligen på en nivå som kommer
              att ligga kanske på 1020 procent av den svenska, men det är ett
              väldigt stort steg framåt.
            </seg>
            <seg n="5b97d7fb">
              Självklart ska vi vara stolta för att de dieselskattenedsättningar
              som Vänsterpartiet så hårt slogs för har tagits bort. Det är den
              mest effektiva klimatåtgärd vi kunde göra och som vi gjorde under
              förra mandatperioden. Vänsterpartiets dieselnedsättningar kanske
              vi fortsätter att ta ned bortom 2015, för det är där vi har lagt
              kontrollstationen. Men de vänsterpartistiska dieselnedsättningarna
              som innebär att man undkommer CO2-skatt är naturligtvis bekymmersamma,
              och då är det bra att vi hittar en lösning på dem.
            </seg>
            <seg n="45cd5b26">
              Flexibla mekanismer är för mig en självklarhet. Jag vill påpeka,
              och det vet jag att Jens Holm väl vet, att det finns många människor
              i både Indien och Kina som trots höga tillväxttal lider under
              en mycket hård fattigdom. Det är väl självklart att Indien, Kina
              och Indonesien har rätt till en hög tillväxt som gör att de kan
              föra upp sina människor till en levnadsstandard som motsvarar
              den vi har.
            </seg>
            <seg n="25a0bf81">
              Kan flexibla mekanismer både innebära en global solidaritet där
              vi bidrar till ren energi och där Kina tillgodogör sig både tillväxt
              och välstånd utan att det påverkar miljön i samma utsträckning
              är det väl en självklart bra sak vi gemensamt ska kämpa för i
              Sveriges riksdag.
            </seg>
          </u>
          <note n="96dd1a2e">
            Överläggningen var härmed avslutad.
          </note>
          <note n="ad29ef4a">
            15 § Svar på interpellation 2010/11:394 om miljöskatt på flyget
            och energiskattedirektivet
          </note>
          <note type="speaker" n="1984aa6c">
            Anf. 108 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-27" n="830badbc">
            <seg n="daf993e5">
              Herr talman! Jonas Sjöstedt har frågat infrastrukturministern
              vad hon avser att göra för att EU ska ändra artikel 14 i energiskattedirektivet
              så att det i framtiden blir möjligt att miljöbeskatta flyget.
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="a02ffe1f">
              EU-kommissionen har nyligen lagt fram ett förslag till framtidens
              energibeskattning. I förslaget behålls det principiella förbudet
              mot att beskatta bränsle för yrkesmässig luftfart. Samtidigt behålls
              möjligheten för medlemsländerna att beskatta flygbränsle som används
              inom landet. EU:s medlemsstater får också bilateralt avtala om
              att beskatta bränsle för flygtrafik mellan länderna.
            </seg>
            <seg n="eb14b1fb">
              Det principiella förbudet mot beskattning av flygbränsle grundar
              sig på internationella luftfartsavtal. Om man ska slopa den nuvarande
              skattefriheten för flygbränsle är det därför inte i första hand
              energiskattesystemet som ska ändras. I stället måste det internationella
              regelverket ändras.
            </seg>
            <seg n="f7c9075b">
              Slutligen vill jag påminna om att luftfartens utsläpp kommer
              att omfattas av EU:s system för handel med utsläppsrätter från
              och med 2012. Därmed tas ett viktigt steg mot att minska flygets
              miljöpåverkan. Sverige har varit mycket pådrivande i detta, och
              vi kommer även i fortsättningen att vara pådrivande så att flyget
              tar ansvar för sina miljöutsläpp.
            </seg>
          </u>
          <note n="1ef5d281">
            Då Jonas Sjöstedt, som framställt interpellationen, anmält att
            han var försenad till sammanträdet medgav talmannen att Jens Holm
            inledningsvis fick ta emot interpellationssvaret.
          </note>
          <note type="speaker" n="44260747">
            Anf. 109 JENS HOLM (V):
          </note>
          <u who="jens_holm_726eb1" xml:id="i-a3ae6cde38757851-3" n="38f17c3c">
            <seg n="49152b36">
              Herr talman! Jag tackar för svaret.
            </seg>
            <seg n="2763f714">
              Att komma till rätta med flygets kraftigt växande utsläpp borde
              vara en prioriterad fråga i klimatpolitiken. Sedan 1990 har flygets
              utsläpp fördubblats i Europa, och så kan det förstås inte fortsätta.
            </seg>
            <seg n="d8c1b604">
              Ett bra sätt att komma till rätta med detta vore om man kunde
              få en skatt på bränsle för lufttrafiken. Det har vi på alla andra
              områden vad gäller transporter, men inte vad gäller flyget. Nu
              när EU ska se över sitt energiskattedirektiv skulle Sverige kunna
              spela in just ett sådant förslag, där man borde kunna ändra på
              artikel 14 för att detta skulle kunna regleras.
            </seg>
            <seg n="d8b77527">
              Finansministern svarar att man inte får göra det. Om det verkligen
              är på det sättet inom Chicagokonventionen kan vi diskutera. Chicagokonventionen
              är en överenskommelse som stämmer tillbaka till andra världskrigets
              dagar, och det vore väldigt märkligt om vi hade en överenskommelse
              från 1944 som man inte över huvud taget kan ändra på.
            </seg>
            <seg n="14787eb0">
              Jag skulle vilja ställa ett par frågor till finansministern.
              Den ena är att om vi kan anta att det finns en möjlighet att införa
              en skatt på flygbränsle, skulle finansministern då vara intresserad
              av att driva denna fråga? Om det är finansministerns vilja skulle
              jag i så fall vilja veta om man egentligen har försökt att driva
              denna fråga över huvud taget på EU-nivå eller på högre nivå inom
              ICAO, alltså på den globala nivån.
            </seg>
          </u>
          <note type="speaker" n="a64acb55">
            Anf. 110 EDWARD RIEDL (M):
          </note>
          <u who="edward_riedl_e64ddc" xml:id="i-1e2c82b6e1898b98-0" n="d5c7a584">
            <seg n="6478b635">
              Herr talman! Det är inte ofta jag blir så här glad när jag ser
              Jonas Sjöstedt komma in i samma rum, men i dag blev jag det eftersom
              jag hade hoppats få debattera med honom.
            </seg>
            <seg n="43c19188">
              Under våren har vi haft flera debatter i riksdagen om flyget
              och flygets miljöpåverkan. Jag vill vara tydlig med att det inte
              är flyget vi ska bekämpa, utan det är de utsläpp som flyget genererar
              vi har att hantera. Som finansministern har påtalat flera gånger
              är det få länder i världen som har så ambitiös miljö- och klimatpolitik
              som just Sverige, och det är givetvis en tradition vi ska både
              vårda och vara stolta över.
            </seg>
            <seg n="8ad6f82b">
              Miljöskatter är ofta bra styrmedel, men det kan vara en fara
              med miljöskatter om Sverige går alltför långt före omvärlden.
              Då hotas nämligen den svenska konkurrenskraften. Det är viktigt
              att Sverige trots allt fortsätter att vara drivande när det gäller
              internationella överenskommelser. Därför är det bra att vi från
              och med 2012 kommer att ha utsläppsrätter tillsammans i hela EU.
              Det kommer att påverka och sänka flygets miljöpåverkan utan att
              skada den svenska konkurrenskraften, och det är viktigt.
            </seg>
            <seg n="2cebcc47">
              Jonas Sjöstedt kommer från samma län som jag, vi är från Västerbotten
              båda två. Det är västerbottningarna som har skickat ned oss hit
              till riksdagen i Helsingfors. Därför, herr talman, förvånas jag
              lite grann över Jonas Sjöstedts stora iver att göra det dyrare
              för flyget och fördyra lastbilstransporter med kilometerskatter.
              Det är ett allmänt motstånd mot gruvnäringen, som jag kan tolka
              det. Allt detta skadar tillväxt, jobb och möjligheter i vårt hemlän
              Västerbotten, ett län där vi är beroende av att kunna hantera
              långa avstånd både inom länet och ut till marknaderna i Europa,
              ned till Helsingfors och så vidare.
            </seg>
            <seg n="37fe5d2e">
              Därmed har jag två frågor till Jonas Sjöstedt. Den första är:
              Hur mycket dyrare ska det bli med er politik att resa med flyget
              från Umeå till Helsingfors? Hur dyrt vill ni att det ska bli för
              att ni ska vara nöjda?
            </seg>
            <seg n="b380c16d">
              Den andra frågan är: På vilka fler sätt vill du försämra förutsättningarna
              för flyget, ett flyg som vi i vårt län är väldigt beroende av?
            </seg>
            <seg n="53f7843f">
              Med detta skulle jag vilja, herr talman, önska en glad midsommar.
            </seg>
          </u>
          <note type="speaker" n="b546b321">
            Anf. 111 JONAS SJÖSTEDT (V):
          </note>
          <u who="jonas_sjostedt_818231" xml:id="i-c7973db1b75be2e9-0" n="f120987e">
            <seg n="3fa597bc">
              Herr talman! Jag tycker att det här är en principfråga att ta
              ställning till. Ska flyget vara skattemässigt gynnat jämfört med
              att till exempel åka bil eller att ha andra färdslag som släpper
              ut koldioxidgaser? Om svaret på det är nej, åtminstone någon sorts
              konkurrensneutralitet bör råda, kanske till och med i marknadsekonomins
              namn, Edward Riedl, är det väl rimligt att arbeta för att man
              ska kunna beskatta internationella flygresor. Varför ska just
              de vara undantagna från skatt?
            </seg>
            <seg n="e36f6c06">
              Det första jag skulle vilja höra är om finansministern håller
              med om principen att det är riktigt att ha likartad beskattning
              på det som orsakar lika stora klimatutsläpp och som skapar en
              bättre konkurrensneutralitet mellan olika transportslag.
            </seg>
            <seg n="6efeab77">
              Det andra är klimatfrågan. Vi står inför en helt avgörande klimatkris.
              Även om flyget i sig utgör en mindre del av utsläppen av växthusgaser
              är det den snabbast växande delen och det mest miljöskadliga transportsättet
              att transportera sig på jämfört med andra alternativ.
            </seg>
            <seg n="4ed5189d">
              Det finns en vanlig missuppfattning om Chicagokonventionen, och
              det är att Chicagokonventionen skulle förbjuda beskattning av
              flygbränsle vid internationella flygtransporter. Det här regleras
              i Chicagokonventionens artikel 24, tror jag, där det står att
              det man inte får beskatta är sådant bränsle som kommer på planet
              i ett annat land. Det kan man förstå, för det är en form av dubbelbeskattning
              i praktiken. Jag menar att det inte stämmer att Chicagokonventionen
              faktiskt förbjuder en sorts beskattning på internationella flygtransporter.
              Även om det vore så vore det fel att ytterligare befästa det på
              EU-nivå, därför att vårt mål måste vara att inom ramen för de
              internationella förhandlingarna ta bort artikeln som i alla fall
              hindrar en effektiv beskattning på internationell nivå.
            </seg>
            <seg n="cff46b19">
              Min fråga till Anders Borg är: Är den svenska regeringen beredd
              att agera för att ta bort det här otidsenliga hindret, som infördes
              1944, för att kunna ha en effektiv klimatbeskattning på det internationella
              flyget? Är man beredd att ta upp det i relevanta organ, att driva
              det såväl inom internationella luftfartens organ som inom ramen
              för den europeiska unionen, som delvis har ett inflytande i de
              här frågorna?
            </seg>
            <seg n="a49eefb0">
              Är den grundläggande inställningen att man inte ska ha ett skatteförbud
              på just flygbränsle, är det väl rimligt att artikel 14 i energiskattedirektivet
              korrigeras så att vi inte bygger in det en gång till, fast på
              den europeiska unionens nivå.
            </seg>
            <seg n="dc8d36e0">
              Även om man, vilket jag tycker är positivt, för in flyget som
              en del av handeln med utsläppsrätter, vilket jag antar att Edward
              Riedl är emot därför att det kanske ger 2 kronor dyrare flygbiljetter
              från Umeå, är det en mycket liten del av den samlade beskattningen
              och inte alls i relation till den skada på klimatet som utsläppen
              från flygindustrin gör. Man kan se att EU:s vitbok på transportområdet
              förutspår en dramatisk ökning av utsläppen från just flyget, trots
              att det blir effektivare flygplan.
            </seg>
            <seg n="deb73968">
              Det är mina huvudsakliga frågor.
            </seg>
            <seg n="e1673640">
              Så inrikesflyget, som Edward Riedl förde upp här. Jag tycker
              att målsättningen för vår politik ska vara att vår järnväg ska
              vara så bra att i stort sett allting söder om och inklusive Sundsvall
              täcks av tågtrafik. Där ska vi ha en så bra järnväg att man inte
              behöver något inrikes flyg över huvud taget. En avgörande del
              av den rödgröna politiken är att göra massiva investeringar för
              att både bygga ny järnväg och renovera befintlig järnväg, till
              skillnad från den borgerliga regeringen som konsekvent vansköter
              och underinvesterar i det svenska järnvägsnätet. Där ingår inte
              bara Botniabanan utan även Norrbotniabanan, någonting som Edward
              Riedl har röstat emot ska komma till hans eget hemlän.
            </seg>
          </u>
          <note type="speaker" n="5931e42b">
            Anf. 112 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-28" n="830badbc">
            <seg n="a91395a4">
              Herr talman! Det är alldeles självklart att flyg och andra ekonomiska
              aktiviteter ska bära sina fulla kostnader, det vill säga också
              kostnader för sina CO2-utsläpp, så gott vi kan bedöma att sådana
              föreligger. Det är uppenbart att flyget som är extremt bränslekrävande
              påverkar CO2-utsläppen, och det bästa vore om vi kunde beskatta
              flyget på samma sätt som vi beskattar bilar. Detta gäller naturligtvis
              även sjöfarten, som är ännu mer underbeskattad därför att vi har
              en massa skattelättnader både på företagssidan och på inkomstskattesidan
              trots att båtarna ofta till och med går på spillolja. Självklart
              borde alla transportslag bära sina CO2-kostnader. Det faktum att
              det skulle ge mig ytterligare skatteintäkter och möjliggöra fler
              jobbskatteavdrag är bara en sidoeffekt som vi kan glädjas åt man
              ska se på det med ett mått av humor.
            </seg>
            <seg n="40d2c780">
              I sakförhållandet har vi dock en svårighet, och det är möjligheten
              att upphäva Chicagokonventionen och ytterligare sådana avtal,
              bland annat open skies-avtal. Om detta som framkomlig väg skulle
              jag kunna ha en rolig interpellationsdebatt med Jonas Sjöstedt.
              Det är helt utsiktslöst, enligt det underlag jag har fått från
              tjänstemännen, att tro att man tar sig fram den vägen.
            </seg>
            <seg n="25e9945c">
              Betyder det att möjligheterna att lägga CO2-relaterade kostnader
              på flyget är obefintliga? Nej, det är de inte. Jag skulle säga
              att handelssystemet är ett viktigt första steg. Vi vet hur det
              ser ut för Sverige. Vi kan beskatta inrikes flyg men inte utrikes
              flyg. En stor del av våra flygtransporter sker naturligtvis från
              södra Sverige och norrut. Om du åkte över till Köpenhamn skulle
              du så att säga undgå beskattning. Handelssystemet bör självklart
              det har jag påpekat många gånger i EU-sammanhang omfatta flyget.
              Det är en uppenbar brist att det inte gör det.
            </seg>
            <seg n="f4e36fd7">
              Jag skulle vilja säga att det skulle underlätta om vi fick vara
              lite mer flexibla, apropå debatten med Jens Holm, när det gäller
              tillämpningen av handelssystemet så att vi fick handla med handelssystemet
              utan att använda det. Låt oss anta att Sverige kunde ha flexibla
              mekanismer inom EU:s handelssystem, det vill säga köpa utsläppsrättigheter
              och stänga dem. Det skulle ytterligare driva på utvecklingen och
              på ett mycket kostnadseffektivt sätt underlätta vår kamp mot koldioxiden.
            </seg>
            <seg n="33e1b76f">
              Är det möjligt att förstärka det här arbetet i EU via energiskattesystem
              och handelssystem? Ja, absolut. Jag tycker inte att det bara ska
              gälla flyget utan hela vårt transportssystem. Vi har en uppenbar
              underbeskattning på sjöfarten som är minst lika stötande. I den
              frågan delar jag helt Jonas Sjöstedts hållning. Däremot får jag
              säga, givet vad jag har sett av internationella klimatförhandlingar
              och finansmarknadsförhandlingar, att utsikterna är små för att
              vi ska nå framgång med amerikaner och kanadensare och andra som
              måste godkänna förändringarna i Chicagokonventionen, open skies-avtal
              och sådant. Vi ska veta att bara detta att vi nu försöker få in
              det i handelssystemet ligger i en domstolsprocess, där ett antal
              amerikanska flygbolag och branschorganisationer ifrågasätter det.
            </seg>
            <seg n="149ee561">
              Låt oss välja en bra väg framåt, ett internationellt samarbete
              som öppnar för koldioxidbeskattning av inte bara av flyg utan
              också av sjöfart och som gör att alla de olika transportslagen
              bär sina kostnader. Ett första steg i det arbetet måste naturligtvis
              vara att vi får in hela flyget i EU:s handelssystem. Det är klart
              att hela transportssystemet måste in i handelssystemet. Det vore
              utomordentligt bra.
            </seg>
          </u>
          <note type="speaker" n="93178add">
            Anf. 113 JENS HOLM (V):
          </note>
          <u who="jens_holm_726eb1" xml:id="i-a3ae6cde38757851-4" n="38f17c3c">
            <seg n="e048ab43">
              Herr talman! Jag tycker att Anders Borg sade någonting ganska
              intressant på slutet: att hela transportsystemet ska in i handelssystemet.
              Jag vet inte om det är en den svenska regeringens linje, men det
              vore intressant att höra om det verkligen är den svenska regeringens
              linje att även långtradartrafiken, personbilarna och så vidare
              ska in i EU:s handelssystem för utsläppsrätter. Jag tror att det
              är lättare att få ned utsläppen därifrån med andra styrmedel,
              till exempel med kilometerskatt på långtradartransporter. Det
              skulle inbringa minst 4 miljarder kronor varje år till Anders
              Borg så att han kunde investera de pengarna i offentlig sektor
              och inte fortsätta sänka skatter för sig själv, mig och andra
              höginkomsttagare som bara skulle köpa en ny platt-tv för pengarna.
            </seg>
            <seg n="83d71af9">
              Flyget ingår redan nu i EU:s handelssystem för utsläppsrätter.
              När jag satt i EU-parlamentet förhandlade jag just om den saken.
              Jag är besviken på slutresultatet, eftersom det kom att leda till
              väldigt begränsade minskningar av flygets utsläpp.
            </seg>
            <seg n="4b3078dc">
              Andelen utsläppsrätter som ska auktioneras, alltså det som flygbolagen
              måste betala för att släppa ut, är ju bara 5 procent. Det är nästan
              ingenting, så de får i princip alla utsläppsrätterna gratis. Där
              hade jag önskat att Sverige hade kunnat driva en bättre linje,
              så att vi hade fått ett handelssystem som verkligen fungerar.
            </seg>
            <seg n="6837acbf">
              Sedan är det så, Anders Borg, att det fina med ett handelssystem
              är att man kan göra precis som du sade. Man kan ha en utsläppsrätt
              och man kan annullera den. Man behöver inte använda den. Varje
              land och varje företag har en avgränsad mängd utsläppsrätter.
              Man kan köpa och sälja dem till varandra.
            </seg>
            <seg n="8f1df767">
              Som jag tog upp tidigare har Sverige nu ett överskott på 70 miljoner
              koldioxidekvivalenter i utsläppsrätter inom FN-systemet. Och Anders
              Borg och regeringen kan inte ge besked ifall man ska sälja dem,
              så alla minskningsansträngningar som svenska folket har gjort
              går bara upp i rök i ett polskt kolkraftverk eller liknande.
            </seg>
            <seg n="2a49d677">
              Ge oss nu besked jag ställde frågan tidigare till finansministern
              men fick inget besked om vad svenska regeringen avser att göra
              med överskottet på 70 miljoner utsläppsrätter som vi förfogar
              över!
            </seg>
            <seg n="8d5c2905">
              Det bästa vore att beskatta flyget, säger finansministern. Det
              håller jag helt med om. Men då förstår jag inte varför finansministern
              och regeringen inte åtminstone försöker politik är ju att vilja
              och att kämpa ända in i kaklet få en skatt på flygbränslet. En
              konkret fråga: Har ni över huvud taget försökt inom ramen för
              EU, inom ramen för det globala samarbetet?
            </seg>
            <seg n="6ab15b26">
              Det kan inte vara så att Chicagokommissionen från 1944 ska gälla
              för allt tid och evighet. Klimatförändringarna finns här och nu.
              Och, som jag sade tidigare, hade vi stått i Bangladesh hade det
              varit en självklarhet att vi måste göra allt vi bara kan för att
              få ned utsläppen. Då vet vi att flygindustrin har fördubblat sina
              utsläpp från 1990. Det är inte okej. Därför är det så bra att
              finansministern vill beskatta flyget. Men då vill vi faktiskt
              se lite handling. Då vill vi att finansministern åtminstone väcker
              frågan där man kan väcka den och kämpar med näbbar och klor för
              att vi ska kunna beskatta flygbränslet.
            </seg>
          </u>
          <note type="speaker" n="7af92642">
            Anf. 114 EDWARD RIEDL (M):
          </note>
          <u who="edward_riedl_e64ddc" xml:id="i-1e2c82b6e1898b98-1" n="d5c7a584">
            <seg n="9de7a10b">
              Herr talman! Jonas Sjöstedt pratar om konkurrensneutralitet mellan
              transportslagen. Jag är den första att instämma i att det är någonting
              som är viktigt, och en av de delar som regeringen faktiskt arbetar
              med är att försöka likställa de olika delarna av transportsystemet.
              Men det finns andra delar där konkurrensneutralitet är minst lika
              viktigt. Det handlar om att Sverige, svenska företag, svenska
              resenärer och andra inte ska missgynnas kontra omvärlden. Där
              är det också viktigt med konkurrensneutralitet. Därför stoppade
              regeringen det före 2006 planerade införandet av flygbränsleskatt
              just med motiveringen att vi inte kan beskattas hårdare än omvärlden,
              därför att det skapar en alldeles för stor ojämlikhet.
            </seg>
            <seg n="6e36c882">
              Nu kom Jonas Sjöstedt in sent och kanske var andfådd och därför
              inte hörde allting som jag sade. Jag förutsätter att det var så,
              för han funderade på om jag är emot EU:s handel med utsläppsrätter.
              Jag försökte ju vara tydlig med att säga att det är någonting
              som jag är väldigt positiv till, därför att det bygger ett brett
              samarbete mellan många olika länder. Det får dessutom större effekt
              när många gör samma sak. Men det gäller också att enskilda länder
              som vill gå före inte missgynnas i alltför stor utsträckning.
              Därför är det bra att jobba med internationella överenskommelser
              så långt vi kan för att försöka se till att även flyget får bära
              sin del av kostnaderna för klimatet.
            </seg>
            <seg n="f345a1a1">
              Bara en kort passning när det gäller Norrbotniabanan som Jonas
              Sjöstedt fick in här på ett lämpligt sätt. Den är jättebra, vi
              är helt överens om vikten av att den ska byggas, men den ska också
              finansieras på ett rimligt sätt. Då kan det vara väl värt att
              säga till den som lyssnar på debatten att Jonas Sjöstedts sätt
              att klara av att finansiera Norrbotniabanan var att slå ut hela
              lastbilsnäringen i bland annat Norrland med kilometerskatten.
              Det är någonting som jag är glad att vi inte finansierar den framtida
              Norrbotniabanan med.
            </seg>
            <seg n="92ad929e">
              Mina två frågor kvarstår. Min talartid är ute. Och jag tror inte
              att Jonas Sjöstedt kommer att svara på de frågor som jag ställde
              i mitt första inlägg. Men det hade varit intressant att veta hur
              mycket ni vill försämra för flyget och hur dyrt det ska bli för
              den som reser från Umeå.
            </seg>
          </u>
          <note type="speaker" n="02a5d996">
            Anf. 115 JONAS SJÖSTEDT (V):
          </note>
          <u who="jonas_sjostedt_818231" xml:id="i-c7973db1b75be2e9-1" n="f120987e">
            <seg n="2b5af17d">
              Herr talman! När jag hör Anders Borg kommer jag osökt att tänka
              på den tjeckiske författaren Jaroslav Hašek som skrev Den tappre
              soldaten Švejk . Han hade ett parti som hette Partiet för måttliga
              framsteg inom lagens gränser. På något sätt är det lite grann
              Anders Borgs ambitionsnivå: Vi tror inte att vi kan ändra den
              här helt otidsenliga regeln. Därför försöker vi inte ens. Och
              därför godtar vi att EU förbjuder någonting som självklart borde
              vara tillåtet.
            </seg>
            <seg n="c5a169b8">
              Jag skulle önska att Anders Borg hade lite mer ambitioner än
              så när det kommer till att ta ledningen i klimatpolitiken. Det
              kan ju inte bara vara för högtidstalen. Det måste också vara för
              förhandlingarna.
            </seg>
            <seg n="9d422e38">
              Sedan bestrider jag att artikel 24 A i Chicagokommissionen innebär
              det som Anders Borg säger. Jag menar att om man läser den ordagrant
              framgår det att den syftar på det bränsle som flygplanet medför.
              Det finns alltså alla möjligheter att utmana på det området om
              man skulle vilja göra det.
            </seg>
            <seg n="b4acb1b9">
              Handeln med utsläppsrätter är bra, men den är helt otillräcklig.
              Som min kollega Jens Holm har påpekat ligger den inte på de nivåer
              som krävs.
            </seg>
            <seg n="83a949cd">
              Anders Borg har uttalat sig för konkurrensneutralitet. Och Edward
              Riedl, som brukar upprepa det som den moderata partiledningen
              säger med stor exakthet, har sagt samma sak, att det ska vara
              konkurrensneutralitet. Men det är ju precis det som det inte är.
              Flyget är ju undantaget.
            </seg>
            <seg n="99e9e7de">
              Min fråga till Edward Riedl är: Om du ska ha konkurrensneutralitet,
              har du i så fall funderat på hur mycket biljettpriserna mellan
              Umeå och Helsingfors ökar? Du måste ju ta konsekvensen av ditt
              eget resonemang. När det gäller kilometerskatten är det just konkurrensneutralitet
              som det inte är, därför att de utländska åkerierna slår ut de
              svenska åkerierna på löpande band, just därför att vi har en helt
              omodern form för beskattning av den tunga lastbilstrafiken.
            </seg>
            <seg n="0452df86">
              Jag skulle vilja gå tillbaka till principfrågan, Anders Borg.
              I den bästa av världar du får bestämma själv för en dag i de internationella
              luftfartsförhandlingarna lyfter du bort förbudet mot beskattning
              på bränsle för den internationella luftfarten?
            </seg>
          </u>
          <note type="speaker" n="e5b90543">
            Anf. 116 Finansminister ANDERS BORG (M):
          </note>
          <u who="unknown" xml:id="i-64910f2e774a0fe0-29" n="830badbc">
            <seg n="5a3fbe44">
              Herr talman! Efter att ha tillbringat en dag i kammaren sedan
              klockan nio i morse kan man känna att man kan bli något övermätt
              på riksdagsdebatter. Men det är naturligtvis upplivande, i brist
              på syre härinne, att vi får prata om koldioxid.
            </seg>
            <seg n="e4e3935a">
              Herr talman! Det centrala här är naturligtvis att alla transportslag
              rimligen ska bära sina koldioxidkostnader. Jag har naturligtvis
              inte förordat något sådant som att vi skulle ha in hela transportsektorn
              i EU:s handelssystem, utan vi har en CO2-skatt i Sverige. Men
              antingen ska man ha en CO2-skatt eller så ska man vara en del
              av handelssystemet. Endera av detta är för mig tillfredsställande.
              Själv tror jag att handelssystemet på sikt måste leda till att
              priserna på koldioxid gradvis höjs och att vi får en större effekt
              av handelssystemet. Det är ett bra sätt att hantera det här på.
            </seg>
            <seg n="11fc4ec8">
              Det är lite märkligt att det är Jens Holm och Vänsterpartiet
              som för upp den här frågan som så hårt kämpade för dieselnedsättningen
              under tidigare regeringsperiod när jordbruket skulle befrias från
              CO2-skatt. Det var vänsterrabatten i CO2-skatten som vi började
              avskaffa under förra mandatperioden när vi tog ned de här nedsättningarna,
              och det ska vi naturligtvis fortsätta att göra.
            </seg>
            <seg n="577f5b25">
              Politik är att vilja, säger debattörerna. Ja, men låt oss åtminstone
              vilja någonting som finns på kartan av existerande verklighet.
              Att uppnå förändringar i konventioner och i open skies-avtal är
              givet de positioner som länderna har. Jag har mycket svårt att
              se hur det över huvud taget ska vara möjligt.
            </seg>
            <seg n="511b42a7">
              Jag har företrätt Europa i G20-förhandlingar med finansministrar.
              Jag har suttit med Kinas, Brasiliens och Indiens finansministrar
              för att diskutera de här sakerna, och jag har hört vad andra av
              G20-länderna säger, till exempel våra vänner i Kanada och andra
              länder. Att de skulle öppna för att vi får en förändring av de
              här avtalen, så att vi kan få en CO2-beskattning den vägen, tror
              jag inte är realistiskt. Den realistiska vägen är att EU går framåt
              via handelssystem och via CO2-skatt, där vi får en större beskattning
              av alla transportslagen.
            </seg>
            <seg n="25eb042a">
              Däremot har Jonas Sjöstedt en retorisk fråga som det bara kan
              finnas ett svar på. Skulle jag, om jag fick bestämma, vilja ha
              skatt eller handelssystem för flyget? Ja, självklart. Självklart
              vore det bättre att både sjöfart, lastbil, bil och alla andra
              tänkbara transportslag beskattades lika. Det måste vara den rimliga
              utgångspunkten. Men är det möjligt i den värld vi lever i? Nej.
            </seg>
            <seg n="42561ba2">
              Låt oss då i stället koncentrera energin på det som är möjligt,
              det vill säga EU:s energiskattesystem, EU:s utvidgning av handelssystemet,
              EU:s skärpningar av handelssystemet och våra egna skärpningar
              av dessa. Det är bra och vettiga åtgärder, och det ska vi sträva
              efter.
            </seg>
            <seg n="432fbfd6">
              Jag vill passa på att önska alla en glad midsommar.
            </seg>
          </u>
          <note type="speaker" n="ff3629ad">
            Anf. 117 JENS HOLM (V):
          </note>
          <u who="jens_holm_726eb1" xml:id="i-a3ae6cde38757851-5" n="38f17c3c">
            <seg n="567bc729">
              Herr talman! Finansministern får inte gå ännu; vi kör en vända
              till.
            </seg>
            <seg n="58d3cf9a">
              Det är positivt att höra att finansministern vill ha en skatt
              på flygbränslet. Men varför är finansministern så säker på att
              det är omöjligt? Vid andra tillfällen brukar vi säga att Sverige
              ska ta ledningen i klimatfrågan. Varför gör man inte det här?
            </seg>
            <seg n="c4138983">
              Jag frågade tidigare om finansministern över huvud taget har
              väckt frågan. Anders Borg sade att han har talat med ledare från
              de olika länderna. Men har du lyft upp Chicagokonventionen? Har
              du lyft upp möjligheten att införa en skatt på flygbränslet? Om
              du inte har det, varför kan du inte åtminstone försöka så att
              vi får ett konkret svar på vad det är som händer? Annars har man
              gett upp innan matchen ens har börjat och inte tagit ledningen
              i klimatfrågan.
            </seg>
            <seg n="45771639">
              Jag noterar att vi ännu inte har fått svar på vad Sverige ska
              göra med det stora överskottet av utsläppsrätter. I tidningen
              Veckans Affärer i julas stod det att finansministern hade haft
              samtal med sin polska motsvarighet om möjligheten att sälja överskottet.
              Jag vill ha en kommentar: Planerar Sverige att sälja överskottet
              av utsläppsrätter eller inte? Om ni inte tänker sälja överskottet
              utan annullera de 70 miljonerna utsläppsrätterna, varför redovisar
              ni inte det tydligt till riksdagen? Det är precis vad riksdagen,
              miljöutskottet och Riksrevisionen har krävt att regeringen ska
              göra, men ni gör inte det.
            </seg>
            <seg n="53bdd724">
              Tack för en trevlig debatt och trevlig midsommar och sommar!
            </seg>
          </u>
          <note type="speaker" n="0fca33f2">
            Anf. 118 Finansminister ANDERS BORG (M):
          </note>
          <u who="unknown" xml:id="i-539e26f05e1c129d-0" n="830badbc">
            <seg n="ad35361a">
              Herr talman! Möjligtvis var det bristen på syre och överskottet
              av koldioxid som gjorde att jag blandade ihop inlägg och slutanförande.
            </seg>
            <seg n="99e8405f">
              Jag tackar interpellanten med flera för interpellationen och
              diskussionen.
            </seg>
            <seg n="5dd46d7b">
              Det är självklart att jag som finansminister inte kan göra det
              Jens Holm säger. Jag kan inte annullera och fatta beslut om miljardbelopp
              på eget bevåg. Det måste tas i sedvanlig budgetordning med sedvanliga
              strukturer och beredningsprocesser. Det som skiljer mig från en
              vänsterpartist är att jag inte bränner av miljardbelopp utan att
              ha grund för det.
            </seg>
            <seg n="01a4a5f8">
              Jag vill understryka att jag aldrig någonsin fört en diskussion
              med Polens finansminister med den inriktning som Jens Holm återgav.
              Det har aldrig inträffat och kommer aldrig att inträffa.
            </seg>
            <seg n="675a7481">
              Det är viktigt att vi står för en hållbar tillväxt tillsammans.
              Det är självklart att även flyget bör bära sin CO2-belastning.
              Det är en uppenbar sak. Det gäller naturligtvis också sjöfarten.
              Där finns det alltför ofta krafter på vänstersidan som vill lätta
              skattebelastningen ytterligare och förvärra underbeskattningsproblematiken
              på sjöfartssidan.
            </seg>
            <seg n="7db62445">
              Jag önskar talmannen, den fantastiska personalen och mina meddebattörer
              en glad midsommar och sommar.
            </seg>
          </u>
          <note n="96dd1a2e">
            Överläggningen var härmed avslutad.
          </note>
          <note n="74b70f65">
            16 § Anmälan om fråga för skriftligt svar
          </note>
          <u who="unknown" xml:id="i-6ff96f23d38b6436-0" n="830badbc">
            <seg n="714d0138">
              Anmäldes att följande fråga för skriftligt svar framställts
            </seg>
          </u>
          <note n="d03f44d8">
            den 22 juni
          </note>
          <note n="58a90909">
            Jacob Johnson
          </note>
          <note n="66cb21a2">
            Frågan redovisas i bilaga som fogats till riksdagens snabbprotokoll
            tisdagen den 28 juni.
          </note>
          <note n="499b7f5c">
            17 § Anmälan om skriftliga svar på frågor
          </note>
          <note n="0e23c24f">
            Anmäldes att skriftliga svar på följande frågor inkommit
          </note>
          <note n="d03f44d8">
            den 22 juni
          </note>
          <note n="53eeae9b">
            Peter Persson
          </note>
          <note n="c14334a8">
            Raimo Pärssinen
          </note>
          <note n="5ec1b636">
            Jens Holm
          </note>
          <note n="18c104d8">
            Tina Ehn
          </note>
          <note n="2f96465a">
            Helene Petersson
          </note>
          <note n="5ec1b636">
            Jens Holm
          </note>
          <note n="0ae9ad9d">
            Gunnar Sandberg
          </note>
          <note n="5ec1b636">
            Jens Holm
          </note>
          <note n="595be1a8">
            Svaren redovisas i bilaga som fogats till riksdagens snabbprotokoll
            tisdagen den 28 juni.
          </note>
          <note n="74874c68">
            18 § Kammaren åtskildes kl. 15.43.
          </note>
          <note n="be2b9291">
            Förhandlingarna leddes
          </note>
          <note n="6447dd2c">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
