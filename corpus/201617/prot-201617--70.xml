<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2016</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2016</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--70</head>
          <docDate when="2016">2016</docDate>
        </div>
      </front>
      <body>
        <div>
          <note n="1514560a">
            § 1 Svar på interpellation 2016/17:257 om den turkiska regeringens
            förtryck av oppositionen
          </note>
          <note type="speaker" n="5aa3dc50">
            Anf. 1 Utrikesminister MARGOT WALLSTRÖM (S):
          </note>
          <u who="unknown" xml:id="i-e175b7f76eb2555a-0" n="93925d61">
            <seg n="eef359e6">
              Herr talman! Ärade ledamöter! Jonas Sjöstedt har frågat mig om
              jag avser att ta initiativ för att Sveriges regering agerar mot
              behandlingen av HDP:s två ordförande och om jag avser att agera
              inom EU för att påverka Turkiets orättfärdiga behandling av Demirtaş
              och Yüksekdağ.
            </seg>
            <seg n="0726e593">
              Jag delar interpellantens stora oro över den försämrade situationen
              i Turkiet, inte minst vad gäller massavskedanden och arresteringar,
              inskränkt frihet för medier och förslag på konstitutionsförändringar
              som om de genomförs bland annat kommer att försvaga parlamentets
              roll.
            </seg>
            <seg n="5e1e37ad">
              Den typen av omfattande arresteringar och åtal mot företrädare
              för den politiska oppositionen som vi ser i Turkiet efter kuppförsöket
              underminerar det demokratiska systemet. Åtgärder som dessa, vilka
              framför allt drabbat representanter för HDP, riskerar att spä
              på det polariserade politiska klimat som redan råder och skapa
              ytterligare spänningar mellan grupper.
            </seg>
            <seg n="61b459fa">
              De omfattande åtalen mot de båda partiledarna för HDP är extremt
              oroande och en del av de åtgärder mot HDP:s representanter och
              partikontor som har pågått en längre tid. HDP-ledarna – och de
              andra demokratiskt valda företrädarna – behöver släppas fria skyndsamt
              för att kunna fullgöra sina parlamentariska mandat och bidra till
              att skapa förutsättningar för en demokratisk debatt inför den
              kommande folkomröstningen.
            </seg>
            <seg n="16902898">
              Regeringen avser att fortsättningsvis ta upp detta med turkiska
              företrädare, bilateral t och inom EU. Vi stöd er EU:s höga representant
              Mogherinis och kommissionär Hahns tydliga budskap på området.
              Vi ämnar även fortsättningsvis driva på för att dessa frågor ska
              förbli högt prioriterade på den politiska dagordningen i EU:s
              relation till Turkiet.
            </seg>
          </u>
          <note type="speaker" n="e6e43042">
            Anf. 2 JONAS SJÖSTEDT (V):
          </note>
          <u who="jonas_sjostedt_a7ce5d" xml:id="i-dd85abfa374ce88f-0" n="c1a0463f">
            <seg n="b2707269">
              Herr talman! Tack, utrikesminister Wallström, för svaret! Jag
              tycker att det är särskilt viktigt att utrikesministern är så
              tydlig med att Sverige kräver att HDP-ledarna skyndsamt ska friges.
              Jag tycker att det är ett viktigt och positivt besked, och det
              är också ett besked direkt till den turkiska regeringen.
            </seg>
            <seg n="f2c548d9">
              HDP:s ledning sitter i fängelse. Det gör också kanske 4 000 –
              5 000 andra HDP-medlemmar, varav många är förtroendevalda. Många
              är borgmästare . M ånga är parlamentsledamöter. Det enda brott
              som de anklagas för är att ha framfört sina politiska uppfattningar
              och fullgjort sitt politiska uppdrag som opposition.
            </seg>
            <seg n="139ad66b">
              Jag tycker därför att det är viktigt att Margot Wallström och
              regeringen också lovar att ta upp det här, både bilateralt med
              den turkiska regeringen och via Europeiska unionen.
            </seg>
            <seg n="14b29f1c">
              Turkiet är på väg att bli en diktatur. Kuppförsöket används för
              att krossa opposition som inte har någon som helst koppling till
              detta kuppförsök. Vi ser inte bara politiker som grips; vi ser
              även massavskedanden av fackligt aktiva och hur kritiska medier
              stängs. Kulturföreningar beordras att upphöra med sin verksamhet.
              Akademiker avskedas och beläggs med reseförbud. Det vi ser i Kurdistan
              är ett brutalt våld som riskerar att leda till ett fullskaligt
              inbördeskrig. Turkiet är i dag ett land av fruktan och massarresteringar
              av människor.
            </seg>
            <seg n="2d753dde">
              För de här attackerna har HDP varit ett huvudmål för den turkiska
              regeringen, och det är tydligt varför. HDP är ett demokratiskt
              vänsterparti som driver sociala och fackliga frågor om löntagarnas
              rättigheter. Men HDP är också den viktigaste rösten för minoriteters
              rättigheter i Turkiet. Det gäller inte bara kurderna, som oftast
              nämns, utan även de kristna minoriteterna i Turkiet , vars rättigheter
              ofta tas upp.
            </seg>
            <seg n="0c4a09b5">
              I den kurdiska frågan har HDP varit en uthållig aktör för en
              fredlig lösning. Man har gång på gång uppmanat både den turkiska
              staten och PKK att lägga ned vapnen och komma till förhandlingsbordet.
              Risken är att om HDP krossas så krossas också hoppet om en fredlig
              lösning på kurdfrågan i Turkiet för en lång tid framåt.
            </seg>
            <seg n="75d2c0d8">
              HDP är även en uttalad röst för kvinnors rättigheter i det patriarkala
              Turkiet och mot regeringens försök att angripa kvinnors och barns
              rättig ­ heter. HDP har hävdat flyktingarnas situation och asylrätten.
              De är på varje punkt Erdoğans och AKP:s mo tsats. Det är därför
              de angrips; det är därför de fängslas.
            </seg>
            <seg n="81f90834">
              I Vänsterpartiet har vi ett system där vi är faddrar åt HDP:s
              parlamen ­ tariker. Vi har ett särskilt ansvar för olika personer
              som vi följer och har personlig kontakt med. Själv är jag fadder
              för partiledaren Selahattin De ­ mirtaş , som är fängslad. Jag
              träffade honom i maj i parlamentet när man lyfte hans immunitet.
              Han hotas i dag av 142 års fängelse, i praktiken att aldrig som
              fri man få träffa sin döttrar och sin hustru mer. Precis som de
              andra HDP:arna har han valt att inte fly. Han har valt att stanna.
            </seg>
            <seg n="3b9e6be5">
              När jag träffade honom i Helsingfors i september sa han snart
              sitter jag i fängelse . Och han fick rätt. När jag var i Turkiet
              i december fick jag inte träffa honom. Jag fick stå utanför fängelsemuren,
              därför att han hålls i ett isoleringsfängelse.
            </seg>
            <seg n="093d0105">
              Selahattin sa till mig: Det är omvärlden som avgör HDP:s framtid,
              liksom min framtid. Det viktiga är att ni protesterar. Turkiet
              är känsligt för vad omvärlden tycker.
            </seg>
            <seg n="72eb9f09">
              Nu börjar rättegångarna, och på torsdag är det första rättegångsdagen
              mot Selahattin Demirtaş. Något oberoende rättsväsen finns inte
              i Turkiet, och min fråga är: Kommer Sverige att kalla upp Turkiets
              ambassadör före torsdag eller på annat vis direkt kommunicera
              till Turkiet att man anser att detta är en illegitim rättegång?
              Kommer EU att protestera före torsdag?
            </seg>
          </u>
          <note type="speaker" n="62c7a884">
            Anf. 3 Utrikesminister MARGOT WALLSTRÖM (S):
          </note>
          <u who="unknown" xml:id="i-e175b7f76eb2555a-1" n="93925d61">
            <seg n="82da97b5">
              Herr talman! Jag vill börja med att säga att jag högaktar det
              Vänsterpartiet har gjort och det Jonas Sjöstedt personligen har
              gjort. Det är otroligt modigt och viktigt, och jag tycker att
              det är en utmärkt idé att ha sådana här faddersystem. Det är inte
              bara en stark signal till omvärlden, utan det handlar också om
              att i praktiken visa just det som Jonas Sjöstedt säger: att omvärlden
              måste fort sättningsvis hålla fokus på vad som händer. Detta ska
              ni verkligen ha all heder av , Jonas Sjöstedt .
            </seg>
            <seg n="a5947de1">
              Vi tog förstås upp Turkiet i utrikesdeklarationen, men som alltid
              blir det för kort. Därför är det bra att vi får diskutera det
              här. Jag har personligen sett till att via uttalanden backa upp
              när EU eller Sverige uttalar sig, och jag har också träffat Demirtaş.
              Precis som Jonas Sjöstedt säger är det viktigt att fortsä tt ningsvis
              hålla det här högst upp på dagordningen.
            </seg>
            <seg n="623850d1">
              Jag delar helt och hållet Sjöstedts analys och engagemang när
              det gäller respekten för mänskliga rättigheter, men tyvärr har
              vi sett hur utvecklingen har gått i motsatt riktning.
            </seg>
            <seg n="42a98d6c">
              Det som vi brukar göra i situationer som den här, när det blir
              rättegångar, är att kräva att vi får komma dit och bevaka rättegångarna.
              Det brukar vi försöka göra samordnat med andra EU-länder, för
              då blir man också starkare. När jag kommer tillbaka till Utrikesdepartementet
              i dag kommer jag att följa upp detta för att se exakt hur långt
              planerna har kommit på att bevaka rättegången tillsammans med
              de andra EU-länderna.
            </seg>
            <seg n="43d58d58">
              Det är också en fördel att vi kan tala med ambassadören eller
              på annat sätt se till att via vår ambassadör i Turkiet också göra
              klart att vi har ögonen på detta och kommer att göra allt vi kan
              för att bevaka rättegången.
            </seg>
            <seg n="27f7bb33">
              Bara för att säga någonting mer om det som också är ett mycket
              allvarligt inslag i de åtgärder som den turkiska regeringen har
              vidtagit: Utöver oppositionspolitikerna har de alltså gjort omfattande
              tillslag mot stora grupper som journalister och akademiker, och
              detta eroderar ju hela den pluralism och faktiskt också dynamik
              som har funnits och finns i Turkiet och som är grunden i varje
              demokratiskt samhälle.
            </seg>
            <seg n="8e21cc07">
              Det går även stick i stäv med det vi såg efter valet i juni 2015
              , när HDP kom in i parlamentet, vilket var en seger inte bara
              för tydligare representation för olika befolkningsgrupper utan
              också för ett mer jämställt parlament, eftersom många HDP-ledamöter
              är kvinnor.
            </seg>
            <seg n="c568bc44">
              Åtgärder med syfte att underminera HDP har genomförts, inte minst
              sedan den parlamentariska immuniteten lyftes. Den senaste veckan
              har vi också fått information om att det fortsätter att ske omfattande
              tillslag mot kurdiska företrädare. Det är förstås en del av en
              legitim kamp mot PKK:s terrorism, men det bidrar ytterligare till
              en bild av ett samhälle som blir repressivt. Här tror vi också
              att det ingår många HDP-företrädare.
            </seg>
            <seg n="72d2a224">
              Det är centralt att man gör skillnad mellan vålds- och terroristhandlingar
              och uttryck för oppositionella åsikter. Det är det som står på
              spel här. Jag kommer definitivt – det kan Jonas Sjöstedt vara
              säker på – att se till att vi följer upp och bevakar rättegången.
            </seg>
          </u>
          <note type="speaker" n="38b9324d">
            Anf. 4 JONAS SJÖSTEDT (V):
          </note>
          <u who="jonas_sjostedt_a7ce5d" xml:id="i-dd85abfa374ce88f-1" n="c1a0463f">
            <seg n="f0aaa26b">
              Herr talman! Jag tackar utrikesministern för svaret.
            </seg>
            <seg n="98bba2c7">
              Det är ett positivt besked att den svenska ambassaden kommer
              att engageras i samband med rättegångarna. Jag vill också understryka
              att Utrikesdepartementet och ambassaden har varit behjälpliga
              när vi har varit på plats i Turkiet. Det tackar jag för.
            </seg>
            <seg n="ddd199be">
              Turkiets öde är viktigt för hela regionen. Man står inför en
              sorts vägval. Det är svårt att finna en demokratisk och fredlig
              utveckling utan att ge den kurdiska minoriteten rättigheter på
              olika sätt. HDP:s största brott i Erdo ­ ğans ögon är att partiet
              har stått upp för kurdernas rättigheter och även uttalat sig i
              andra frågor.
            </seg>
            <seg n="2d5269c6">
              HDP har också stött at de kurder i Syrien som har slagit tillbaka
              Islamiska staten och har gjort avgörande insatser för att bekämpa
              IS vidrigheter. I det sammanhanget har Turkiet spelat en något
              dubbel roll. Man har själv utsatts för terrorangrepp från IS .
              M an slåss i dag mot IS på marken i Syrien, men man har också
              låtit IS ta illegala kombattanter över gränsen, har haft en omfattande
              handel och har i övrigt spelat en dubbel roll de senaste åren.
            </seg>
            <seg n="346931e1">
              Hur vågar Turkiet bli så auktoritärt och spela denna dubbla roll?
              Jag tror att det handlar om att det turkiska styret ser att det
              pågår ett dubbelspel. Turkiet är ett Natoland. Det gör att andra
              Natoländer håller igen på kritiken. Det märks på Natoanhängare
              i Sverige att de ogärna kritiserar Natolandet Turkiet. Anpassningen
              till medlemskapet har redan börjat i den borgerliga politiken.
              Turkiet köper mycket vapen från EU-länder. Turkiet har ett stort
              ekonomiskt utbyte. Allra viktigast är att Turkiet i dag håller
              tillbaka de flyktingar som annars hade tagit sig till Europa.
              Jag menar att det är uppenbart att Turkiet utnyttjar flyktingavtalet
              som en sorts gisslan gent ­ emot Europa. Även HDP har påpekat
              att avtalet leder till en dålig situation för flyktingarna och
              ger Erdoğan utpressningsmakt. Frågan är om EU är berett att ompröva
              centrala delar av politiken när man ser hur den bidrar till urartningen
              i Turkiet.
            </seg>
            <seg n="24f4b94c">
              I april folkomröstar Turkiet om en ny författning. Det är ett
              försök av Erdoğan att legitimera ett auktoritärt styre via en
              folkomröstning. Vänsterpartiet och HDP uppmanar turkiska medborgare
              i Sverige att rösta i folkomröstningen och att rösta nej till
              författningsändringen.
            </seg>
            <seg n="61c57dd3">
              Det är inte en fri och rättvis folkomröstning när företrädare
              för de viktigaste partierna som är emot författningsändringen
              faktiskt sitter i fängelse. Vi ser hur lokaler som hör till HDP
              och andra partier angrips av lynchmobbar. Vi ser att det finns
              en uppenbar risk för våld mot valmöten där man inte vill gå med
              på författningsändringen.
            </seg>
            <seg n="8c972522">
              Jag har en fråga till Margot Wallström om folkomröstningen. Anser
              den svenska regeringen att det är fråga om en fri och rättvis
              folkomröstning i Turkiet om nuvarande omständigheter fortsätter
              att råda fram till april – svårigheter för oppositi onen och bristen
              på fria medier ?
            </seg>
          </u>
          <note type="speaker" n="c408d726">
            Anf. 5 Utrikesminister MARGOT WALLSTRÖM (S):
          </note>
          <u who="unknown" xml:id="i-e175b7f76eb2555a-2" n="93925d61">
            <seg n="722a8ab9">
              Herr talman! Interpellationen och denna diskussion ger verkligen
              anledning att fundera över det långsiktiga förhållningssättet
              till Turkiet, Turkiets framtid, vår relation och EU:s relation
              till Turkiet.
            </seg>
            <seg n="190f1ec9">
              Vi har verkat för att bevara Turkiets EU-perspektiv. Vi menar
              att det var EU-perspektivet som under ett antal år, fram till
              början av 2000-talet, drev fram reformer i Turkiet och en utveckling
              som gick i rätt riktning. På lång sikt är det ett av de mest effektiva
              sätten att påverka Turkiets vägval.
            </seg>
            <seg n="80965d0f">
              Vi ska samarbeta i frågor där vi har ett gemensamt intresse.
              Då kan vi ha en bred och konstruktiv dialog, och det kan stärka
              de progressiva och reformvänliga krafterna i Turkiet. Vi måste
              komma ihåg att i hela processen ge dem kraft och styrka att våga
              agera och stå emot.
            </seg>
            <seg n="92f9bd39">
              I EU-dialogen med Turkiet är Sverige också det land som ständigt
              lyfter fram vikten av att prata om demokrati, om mänskliga rättigheter,
              om rättsstatens principer och om situationen i sydöstra Turkiet.
              Det har vi insisterat på i dialogen mellan EU och Turkiet.
            </seg>
            <seg n="59f67394">
              Jag har ingen annan bild än den Jonas Sjöstedt har om hur den
              tvetyd ­ iga relationen till terrorism och terrorismbekämpning
              utvecklas. Men om våldsutvecklingen i sydöstra Turkiet fortsätter
              kommer det att skada förut ­ sättningarna för varje fredsprocess.
              Utan att ha en fredsprocess att återgå till och förhandlingar
              med kurderna går det inte att få ett Turkiet som blir framgångsrikt,
              demokratiskt och rör sig i rätt riktning. Det är helt centralt
              för att åstadkomma säkerhet i regionen.
            </seg>
            <seg n="0db3d526">
              Det finns en punkt där jag inte håller med Jonas Sjöstedt, nämligen
              flyktingavtalet. Flyktingavtalet handlar om att hjälpa de flyktingar
              som finns i Turkiet. Hittills har Turkiet , i stora drag , hedrat
              det avtal som finns. De medel som har betalats ut går till FN-organen
              och till att hjälpa de flyktingar som redan finns där. Som Jonas
              Sjöstedt vet är det fråga om ett stort antal.
            </seg>
            <seg n="f0c8e4e7">
              Vi måste erkänna att Turkiet har bidragit med ett stort flyktingmottagande
              och på sina håll har bra projekt för flyktingar. De får komma
              in i samhället och jobba. Det finns en fungerande integration.
              Det är klart att det är en ständig kamp att hantera utmaningen,
              men i stora drag har Turkiet hedrat överenskommelsen.
            </seg>
            <seg n="7f7f5519">
              Här pratar vi om mellan 1 och 2 miljoner flyktingar. Jag tycker
              inte att vi på samma sätt rakt av kan säga att Turkiet har utnyttjat
              situationen på ett otillbörligt sätt. Turkiet har försökt att
              hedra överenskommelsen. Även för Turkiet betyder det mycket att
              kunna förbättra situationen i många av de flyktingläger som finns
              där.
            </seg>
            <seg n="0aa2f750">
              Vi ska fortsätta att sträva på med flyktingöverenskommelsen.
              Den innebär framför allt hjälp till dem som redan finns som flyktingar
              i Turkiet. De behöver stödet. I övrigt håller jag med om Jonas
              Sjöstedts beskrivning av läget och utmaningarna just nu.
            </seg>
          </u>
          <note type="speaker" n="9dd82498">
            Anf. 6 JONAS SJÖSTEDT (V):
          </note>
          <u who="jonas_sjostedt_a7ce5d" xml:id="i-dd85abfa374ce88f-2" n="c1a0463f">
            <seg n="b43aaa38">
              Herr talman! Jag brukar inte rekommendera EU-medlemskap i allmänhet,
              men jag tycker att varje land ska ha rätt att söka och självt
              avgöra om landet vill vara medlem. Det gäller även Turkiet. På
              den punkten är jag överens med Margot Wallström om att den dag
              Turkiet åter är en fungerande demokrati ska den dörren finnas
              för landet – om Turkiet så önskar.
            </seg>
            <seg n="8adaba67">
              I fråga om flyktingavtalet har Vänsterpartiet en annan åsikt.
              Vi menar att Turkiet inte uppfyller kraven på att ta emot flyktingar
              på ett bra sätt. Turkiet ger inte heller asyl till icke-europeiska
              medborgare. Det finns ett omfattande utnyttjande av syriska flyktingar
              i Turkiet. Jag menar att avtalet mer är ett tecken på EU:s och
              världssamfundets misslyckande att gemensamt ta ansvar för flyktingarna
              från krigets Syrien. Om detta har vi debatterat förut, och vi
              har olika åsikter.
            </seg>
            <seg n="b244c1e3">
              När det gäller huvudfrågan för interpellationen vill jag tacka
              utrikesministern för ett par tydliga besked, nämligen att Yüksekdağ,
              Demirtaş och de andra politiska fångarna ska friges snarast –
              det är ett viktigt besked från Sverige – vidare att den svenska
              ambassaden på olika sätt kommer att finnas på plats i samband
              med de politiska rättegångarna och slutligen att Sverige kommer
              att agera bilateralt och via EU för att försöka få en rättvis
              behandling och ett frigivande av HDP:s företrädare på olika nivåer.
            </seg>
            <seg n="7efaa309">
              Selahattin sa till mig att omvärlden avgör om de blir fria eller
              får sitta i fängelse. Nu har den stunden kommit, och jag hoppas
              att Sverige kommer att vara det land inom EU som står upp för
              politiska och mänskliga rättigheter i Turkiet.
            </seg>
          </u>
          <note type="speaker" n="c25771d5">
            Anf. 7 Utrikesminister MARGOT WALLSTRÖM (S):
          </note>
          <u who="unknown" xml:id="i-e175b7f76eb2555a-3" n="93925d61">
            <seg n="c2f329b6">
              Herr talman! Jag ska be att få tacka Jonas Sjöstedt för det djupa
              engagemanget och för modet att göra någonting – att åka till Turkiet.
              Systemet med faddrar är en bra modell. Jag högaktar Vänsterpartiet
              för det.
            </seg>
            <seg n="33a9afe9">
              Tack också för viktiga samtal och goda kontakter som ni odlar
              med representanter för det turkiska samhället och även för de
              goda samtal och debatter som vi kan ha. Det är viktigt att utvecklingen
              i Turkiet vänder, och vi bidrar till det genom att uppmärksamma
              det och genom att försöka föra en konstruktiv debatt om vägarna
              framåt.
            </seg>
          </u>
          <note n="40863740">
            Överläggningen var härmed avslutad.
          </note>
          <note n="6b902c64">
            § 2 Svar på interpellation 2016/17:258 om resan till diktaturen
            Iran
          </note>
          <note type="speaker" n="c0f771fa">
            Anf. 8 Utrikesminister MARGOT WALLSTRÖM (S):
          </note>
          <u who="unknown" xml:id="i-2d62e32a86ca49b5-0" n="93925d61">
            <seg n="bc7161ea">
              Herr talman! Hans Linde har frågat statsministern om han avser
              att lyfta fram frågor om demokrati, mänskliga rättigheter och
              dödsstraff under sin resa till Iran. Vidare undrar Hans Linde
              om statsministern avser att inkludera företrädare för oberoende
              människorättsorganisationer och fackliga företrädare i sin delegation
              till Iran.
            </seg>
            <seg n="9a850f50">
              Interpellationen har överlämnats till mig. Den ställdes inför
              besöket i Iran den 11 – 12 februari, som nu har genomförts. Eftersom
              interpellationen besvaras efter att resan genomförts kommer jag
              att svara på vilka aspekter som lyftes fram under resan.
            </seg>
            <seg n="38062851">
              Situationen för mänskliga rättigheter är som Hans Linde beskriver
              mycket allvarlig i Iran, inklusive situationen för kvinnor, religiösa
              minoriteter och oliktänkande. Tortyr och dödsstraff är mycket
              allvarligt och oroande.
            </seg>
            <seg n="3bfbc499">
              Frågor om mänskliga rättigheter tas alltid upp i våra möten med
              Iran. Från Sveriges sida har vi en tradition av att vara tydliga
              när det gäller demokrati och mänskliga rättigheter, och det ska
              vi fortsätta att vara.
            </seg>
            <seg n="a0669710">
              Vi är pådrivande i dessa frågor inom FN och EU, inklusive genom
              att stödja FN:s specialrapportör för mänskliga rättigheter i Iran,
              Asma Jahan ­ gir. Regeringen kommer även fortsättningsvis att
              driva frågan om mänskliga rättigheter med Iran, såväl bilateralt
              som multilateralt.
            </seg>
            <seg n="30c7f8c3">
              Statsministerns besök var en del i detta arbete. Resan genomfördes
              tillsammans med en stor delegation med företrädare för myndigheter,
              lärosäten och företag. En senior representant för IF Metall ingick
              i delegationen.
            </seg>
          </u>
          <note n="d71756bb">
            Regeringens starka engagemang för mänskliga rättigheter och demokrati
            genomsyrade besöket. Frågor om mänskliga rättigheter , inklusive
            dödsstraff, diskriminering av kvinnor och minoriteter och behandling
            av oliktänkande , togs upp i de möten som statsministern deltog
            i, inklusive de med president Hassan Rohani.
          </note>
          <u who="unknown" xml:id="i-0e75e1276d0b1894-0" n="93925d61">
            <seg n="afde74a9">
              Under besöket träffade statsministern Irans vicepresident för
              kvinno ‑ och familjefrågor Molaverdi. Mötet följdes av ett rundabordssamtal
              där statsministern och vicepresident Molaverdi tillsammans med
              iranska och svenska företrädare diskuterade hur man kan stärka
              kvinnors tillträde till arbetsmarknaden och deltagande i samhällslivet.
              Från iransk sida deltog kvinnor verksamma i parlamentet, i företag
              och i det civila samhället. I detta samtal deltog också IF Metalls
              representant.
            </seg>
            <seg n="71f39397">
              Under besöket undertecknades ett samförståndsavtal mellan vicepresident
              Molaverdi och det svenska Socialdepartementet om samarbete för
              att stärka kvinnors arbetskraftsdeltagande och entreprenörskap.
              Avtalet bildar en grund för fortsatt utbyte med Iran på det här
              området och kommer att följas upp framöver.
            </seg>
            <seg n="c933f9f7">
              Några veckor före statsministerns besök reste Utrikesdepartementets
              rättschef till Iran för att diskutera frågor om mänskliga rättigheter.
              Vi kommer även fortsättningsvis att föra mer specifika samtal
              med relevanta iranska företrädare som komplement till vår vanliga
              politiska dialog, inklusive om enskilda konsulära fall.
            </seg>
            <seg n="c264b7c7">
              Regeringen stöd er det viktiga arbete som civilsamhället gör
              för att uppmärksamma kränkningar av mänskliga rättigheter i Iran.
              Vi träffar återkommande civilsamhällesorganisationer och inhämtar
              deras synpunkter. Inför resan till Iran hade statsministern ett
              möte med representanter för bland annat Amnesty International
              och Human Rights Watch om situatio ­ nen för mänskliga rättigheter
              i Iran. Regeringen kommer självklart att fortsätta dialogen med
              det civila samhället.
            </seg>
          </u>
          <note type="speaker" n="b13ad53c">
            Anf. 9 HANS LINDE (V):
          </note>
          <u who="hans_linde_21f413" xml:id="i-250c2e8fd17e8dd1-0" n="6ff1958f">
            <seg n="be836691">
              Herr talman! Jag vill tacka utrikesministern för svaret. Jag
              uppskattar alltid att få debattera och diskutera med Margot Wallström
              i denna kam ­ mare, men jag vill understryka att den här interpellationen
              var ställd till statsministern för att vi skulle diskutera de
              här viktiga frågorna före hans avresa. Det var trots allt statsministern
              som deltog i resan till Iran. Utrikes ­ minister Wallström deltog
              inte.
            </seg>
            <seg n="08e74ee1">
              Det är egentligen inte konstigt att det väcks frågor och uppstår
              debatt när Sveriges statsminister leder en stor delegation till
              en av vår tids hård ­ aste och mest auktoritära diktaturer. Det
              är ett land där det inte finns några frizoner från förtrycket
              och där vi ser att i synnerhet etniska och religiösa minoriteter,
              hbtq-personer, fackligt aktiva och sympatisörer med opposi ­ tionen
              drabbas av ett mycket hårt förtryck. Det är ett land där flickor
              och kvinnor är utsatta för ett systematiskt och omfattande förtryck
              som genom ­ syrar alla delar av det iranska samhället. Vi vet
              att under 2015 avrättade regimen i Teheran minst 977 personer.
              Det är en regim som spelar en de ­ struktiv roll också utanför
              sitt lands gränser. Man stöder Asads krig i Syrien. Man spelar
              en mycket destruktiv roll i både Irak och Jemen.
            </seg>
            <seg n="af9a9c9d">
              Det är möjligtvis mer förvånande att den debatt vi har haft om
              den här resan egentligen inte har handlat om några av de här sakerna
              utan om ett statsråds klädsel. Som man och feminist avser jag
              inte att recensera hur enskilda statsråd klär sig. Det brukar
              jag inte göra, och jag kommer inte att göra det i dag.
            </seg>
            <seg n="8df2d2ad">
              Jag kommer att fokusera på de frågor som jag tycker är viktiga
              på den här resan – hur Sverige kan vara en tydlig röst för demokrati
              och mänskliga rättigheter och hur vi ska kunna bedriva handelspolitik
              med ett land där de fackliga rättigheterna systematiskt inskränks.
            </seg>
            <seg n="7908ba54">
              För mig är det en självklarhet att om ska man ha ett utbyte med
              ett land som Iran måste frågor om mänskliga rättigheter stå högst
              upp på dagordningen. Vi får aldrig kompromissa med de centrala
              frågorna för oss , såsom kvinnors och hbtq-personers rättigheter,
              pressfrihet och fackliga rättighe ­ ter.
            </seg>
            <seg n="dd176cfd">
              För mig är det viktigt att man ser att handelspolitiken aldrig
              kan separeras från frågor om mänskliga rättigheter. Det sägs ibland
              i Sverige att handelspolitik och svensk export per automatik leder
              till demokrati och mänskliga rättigheter. Så ser det ju inte ut.
              Vi har tyvärr sett alltför många exempel på det rakt motsatta
              i Iran, där svensk export ibland till och med har bidragit till
              att stärka regimen.
            </seg>
            <seg n="52dd48a4">
              På utrikesminister Margot Wallström låter det i dag som att det
              var mänskliga rättigheter och demokrati som stod högst upp på
              dagordningen när statsministern åkte till Iran. Men jag har läst
              vad regeringen själv skrev inför sin resa. Då slog man fast att
              det bilaterala samarbetet, handelsfrågor och utvecklingen i regionen
              skulle stå i fokus för resan. När reger ­ ingen själv skulle formulera
              ett pressmeddelande om statsministerns resa nämnde man inte mänskliga
              rättigheter, kvinnors rättigheter eller fackliga rättigheter.
              Man tog med sig ett mycket stort antal företrädare för det svenska
              näringslivet men bara en facklig företrädare och ingen företrädare
              för människorättsorganisationer.
            </seg>
            <seg n="37bb7966">
              Utrikesministern deltog som sagt inte i resan. Det gjorde inte
              heller statsråd med ansvar för demokrati, jämställdhet eller fackliga
              frågor. I stället tog statsministern med sig handelsministern.
              Det visar ju tydligt vad regeringens prioriteringar var på den
              här resan. Det är uppenbart för alla oss som har följt statsministerns
              resa till Iran att syftet med resan var att öka svensk export.
              Det var att öka de svenska investeringarna.
            </seg>
            <seg n="c839e63e">
              Därför måste jag fråga Margot Wallström, företrädare för den
              så kallade feministiska utrikespolitiken: Varför valde regeringen
              att prioritera handelspolitik före mänskliga rättigheter? Varför
              valde man att ta med sig så många från näringslivet men bara en
              person från det civila samhället? Varför valde statsministern
              att ta med sig handelsministern men inte de statsråd som är ansvariga
              för jämställdhet, demokrati och fackliga rättigheter?
            </seg>
          </u>
          <note type="speaker" n="4340ae97">
            Anf. 10 Utrikesminister MARGOT WALLSTRÖM (S):
          </note>
          <u who="unknown" xml:id="i-e175b7f76eb2555a-4" n="93925d61">
            <seg n="9094a55d">
              Herr talman! Jag uppskattar att vi rör oss från huvudbonaden
              till huvudsaken när vi diskuterar Iran och relationen till Iran.
            </seg>
            <seg n="9a1e9f6c">
              För det första, Hans Linde, handlar det inte bara om ett besök.
              Det handlar om att det här var det första besöket. Det måste naturligtvis
              följas upp, och då är frågan hur man lägger upp det på ett bra
              sätt så att man faktiskt kan göra både och – intressera Iran för
              besöket och visa vad man kan få ut av det , men också föra fram
              mänskliga rättigheter. Jag tycker att jag har redogjort för det.
            </seg>
            <seg n="cff55979">
              Men i grunden handlar den här debatten om isolering eller kontakt.
              Vilken relation ska vi ha till Iran, och vilken politik ska vi
              ha gentemot Iran?
            </seg>
            <seg n="8592a729">
              Sanningen är ju att de lyfta sanktionerna till följd av att man
              ingått det kärntekniska avtalet innebär nya möjligheter för Iran
              till ökad handel och fler internationella och mellanstatliga kontakter.
              Där börjar det naturligtvis också för deras del. Det handlar om
              att få en väg in och kunna argumentera på ett sådant sätt att
              vi får låna deras öra och får möjlighet att föra fram också kritiska
              synpunkter, för så måste det vara. Ett fördjupat utbyte möjliggör
              dialog också om frågor som mänskliga rättigheter. Vi menar att
              Sverige inte ska isolera sig. Vi ska inte stå kvar här och bara
              peka på Iran och skälla på Iran utan ta tillfället i akt att skapa
              kontakt och dialog.
            </seg>
            <seg n="8b51b4f5">
              Inte minst skickade vi från Utrikesdepartementet vår rättschef,
              som kunde ha en mycket konstruktiv kontakt och dialog om mänskliga
              rättigheter, om lagstiftning och om alla de frågor som hör ihop
              med hur man skapar respekt för mänskliga rättigheter.
            </seg>
            <seg n="6e8f5c76">
              V i menar att det är genom engagemang, dialog och samarbete på
              lämpliga områden, i kombination med tydliga och skarpa budskap,
              som vi kan bidra till en positiv utveckling i Iran.
            </seg>
            <seg n="6a6fba65">
              Kom ihåg att Iran är långt ifrån ett homogent land; det måste
              sägas. Den långvariga isoleringen av Iran har framför allt gynnat
              de delar av det iranska samhället som vill ta avstånd från omvärlden
              och skydda befintliga strukturer och egna positioner.
            </seg>
            <seg n="4a6c1baa">
              Däremot ser vi att det finns andra krafter i det iranska samhället
              som faktiskt välkomnar ett ökat engagemang och ett ökat internationellt
              utbyte, och det är de som stärks av att vi har djupare bilaterala
              kontakter. Vi menar att vi gör det bäst genom ökad handel och
              genom dialog och utbyte på olika områden. Det här besöket var
              ett uttryck för det.
            </seg>
            <seg n="aa4af59a">
              Jag ser förstås också fram emot att så småningom besöka Iran.
              Vi ser inte detta som en enskild händelse utan har ett fortsatt
              ömsesidigt intresse av ett ökat utbyte. Det gäller också frågor
              som berördes i Iran. Man talade till exempel om miljö och miljövänliga
              bussar; Teheran har världens sämsta stadsluft. Miljövänliga transporter
              är ett område där vi kan lära ut mer. Hälso- och sjukvård och
              it är andra områden man är intresserad av.
            </seg>
            <seg n="b738255a">
              Besöket har gett konkreta resultat. Nu har vi fem samförståndsavtal;
              det är svenska företag som har slutit stora avtal. Det betyder
              något, och det betyder mycket också för att motivera Iran att
              fortsätta dialogen. Genom att skicka en delegation med en stor
              andel kvinnor och involvera fackliga företrädare i samtalen visar
              vi att vi står för våra värderingar även i handling.
            </seg>
          </u>
          <note type="speaker" n="667bdc6f">
            Anf. 11 HANS LINDE (V):
          </note>
          <u who="hans_linde_21f413" xml:id="i-250c2e8fd17e8dd1-1" n="6ff1958f">
            <seg n="85ee31b2">
              Herr talman! Först måste jag notera att det efter en intensiv
              debatt om Iranresan den senaste veckan är tämligen tomt i kammaren.
              De som har gjort stora inrikespolitiska poänger på resan lyser
              med sin frånvaro nu när vi verkligen ska diskutera vad den handlat
              om. Jag tycker att det är lite talande för den debatt vi har haft.
            </seg>
            <seg n="aaf52df3">
              Sedan tycker jag nog att utrikesministern målar upp en falsk
              motsättning. Hon säger att vi måste välja mellan isolering och
              kontakt. Jag har inte hört någon som förespråkar total isolering
              av regimen i Iran. Vi talar om kontakt, men frågan är hur den
              ska se ut.
            </seg>
            <seg n="75036b8e">
              Det finns lägen mellan att till 100 procent isolera och att skicka
              stora näringslivsdelegationer till Teheran. Det finns mellanvägar
              att gå. Jag tror till exempel att vi behöver fundera över vår
              handelspolitik. Jag tycker att vi ska handla med ett land som
              Iran, inte minst därför att vi har sett att totala handelsbojkotter
              riskerar att göra vardagen för vanliga iranier ännu svårare.
            </seg>
            <seg n="5e4db8fa">
              Men frågan är då: Vad är det vi ska exportera och handla med?
              Historiskt har vi sett alldeles för många exempel på att Sverige
              har brustit i att ställa tydliga krav på den svenska exporten
              och det svenska näringslivet. Jag noterar att Exportkreditnämnden
              under den borgerliga regeringen utfärdade exportgarantier till
              regimen i Teheran på 15 miljarder kronor utan att några tydliga
              offentliga konsekvensanalyser gjordes när det gäller till exempel
              fackliga och mänskliga rättigheter.
            </seg>
            <seg n="c9e5d27a">
              Vi har sett hur svenska Ericsson har kritiserats för att man
              exporterat telekomsystem till Iran, som enligt oppositionen används
              av regimen för att spåra upp oppositionella. Den typen av handel
              vill vi inte se.
            </seg>
            <seg n="3e5695ab">
              Jag tror också att det är viktigt att ha en dialog med regimen
              i Iran, men frågan är vad den ska handla om. Man blir oroad när
              man läser ett pressmeddelande från Sveriges feministiska regering
              inför en resa till Iran, där det sägs att syftet med resan är
              bilaterala samarbeten, handelsfrågor och utveckling i regionen.
              Frågor om mänskliga rättigheter, fackliga rättigheter och kvinnors
              rättigheter lyfts inte fram som prioriterade.
            </seg>
            <seg n="b978b7c2">
              Det jag skulle vilja diskutera, och som jag tycker att vi behöver
              fundera på, är hur vi stöder de motkrafter och fickor av motstånd
              som finns i olika delar av det iranska samhället. Det finns en
              modig feministisk rörelse i Iran. Det finns oppositionsgrupper
              i olika delar av landet.
            </seg>
            <seg n="1957a318">
              Det finns framför allt en facklig rörelse som gör motstånd i
              det dagliga arbetet. Trots att oberoende fackföreningar och strejkrätt
              inte existerar i Iran ser vi att människor organiserar sig fackligt
              och försöker bilda nya fackföreningar och organisera strejker.
              Vi ser att regimen i Teheran slår ned alla dessa försök med oerhört
              hård repression. Man fängslar fackligt aktiva, förföljer dem och
              utsätter dem för våld.
            </seg>
            <seg n="127f1f91">
              Jag noterar att Stefan Löfven ofta talar om den svenska modellen
              och lyfter fram sitt initiativ Global Deal, men vi kunde inte
              riktigt se detta engagemang när statsministern åkte till Iran.
              Därför skulle jag vilja ställa några frågor till Margot Wallström:
            </seg>
            <seg n="87ee5692">
              Lyftes de fackliga rättigheterna fram vid Stefan Löfvens möten
              med den iranska ledningen? Lyfte han upp något av de enskilda
              fallen med fackliga företrädare som sitter fängslade? Lyfte han
              till exempel upp Jafar Azimzadeh, som dömts till elva års fängelse
              för att ha engagerat sig fackligt? Nämnde statsministern E smail
              Abdi, generalsekreterare för en fackförening för lärare, som just
              nu sitter i Evinfängelset?
            </seg>
            <seg n="51fb3d42">
              Jag noterar vidare att man visserligen tog med sig en representant
              för IF Metall, men den inbjudan gick ut först tre veckor före
              resan till Iran, sedan tidningen Arbetet uppmärksammat att inga
              fackliga företrädare hade bjudits med. Varför krävs det medieuppmärksamhet
              för att regeringen ska ta med sig fackliga företrädare? Och varför
              bjöd man inte med LO, Transport, Kommunal och Lärarförbundet,
              som i dag genom en plattform för Iran jobbar med fackliga rättigheter
              i diktaturens Iran?
            </seg>
          </u>
          <note type="speaker" n="32f2521f">
            Anf. 12 Utrikesminister MARGOT WALLSTRÖM (S):
          </note>
          <u who="unknown" xml:id="i-e175b7f76eb2555a-5" n="93925d61">
            <seg n="d5bdbeb8">
              Herr talman! Jag tycker att vi rör oss närmare och närmare varandra
              i synen på dessa frågor. Nu är vi inne på detaljer gällande exakt
              hur delegationen sattes samman och hur handelsförbindelserna ska
              utformas, och det är kanske mer handelsministerns än min sak att
              beskriva.
            </seg>
            <seg n="0f3ce871">
              Men sanningen är att statsministern lyfte upp situationen för
              mänskliga rättigheter vid sina bilaterala möten, även med presidenten,
              och det gjorde även EU- och handelsministern vid sina möten. Detta
              mottogs med respekt för den svenska hållningen och för den stora
              vikt vi lägger vid dessa frågor.
            </seg>
            <seg n="ac63ebec">
              Bristen på respekt för kvinnors mänskliga rättigheter, tillämpningen
              av dödsstraffet, bristande fackliga rättigheter samt fängslande
              av aktivister och oppositionella var frågor som togs upp under
              besöket. Enskilda fall togs också upp, liksom konsulära fall.
              Allt detta täcktes alltså under besöket.
            </seg>
            <seg n="475c470b">
              Jag tror att det är en ständig utmaning att hitta rätt sammansättning
              på delegationer och komma fram till vilka som ska följa med –
              det kan man alltid ha synpunkter på. Jag tycker att det viktiga
              är vad som hände under besöket. Man skrev samförståndsavtal med
              Iran om transport, teknik och innovation, it, högre utbildning
              och forskning samt om att öka kvinnors inflytande. Svenska företag
              skrev avtal, och det gynnar svensk ekonomi och arbetsmarknad.
            </seg>
            <seg n="e2bcba09">
              Genom att skicka en delegation med så många kvinnor uppmärksammades
              den saken, både där och internationellt. Det blev också en stark
              reaktion på detta: På den ena sidan av bordet fanns den svenska
              delegationen med en stor andel kvinnor, medan det på den andra
              sidan – vilket också påpekades i Iran – i stort sett saknades
              kvinnor.
            </seg>
            <seg n="a1005a4d">
              Vi har visat att vi står för våra värderingar också i handling,
              och dessa frågor har tagits upp. Sedan kan man tycka att det skulle
              ha varit mer eller att delegationen borde ha innehållit en viss
              person, och det får man väl lära sig av och fundera över till
              nästa gång. Detta var vårt första besök, och det är klart att
              det alltid är viktigt hur det läggs upp.
            </seg>
            <seg n="5d527074">
              Sedan tycker jag att du har en poäng i att vi borde ha nämnt
              mänskliga rättigheter i vår egen presentation av de frågor som
              skulle behandlas. Det måste vara ett förbiseende. Men det viktiga
              var att det faktiskt var det som stod i fokus i väldigt hög grad.
              Iran är också så pass välunderrättade att de vet vilka frågor
              vi vill ta upp och driva. Det blev ett meningsfullt samtal.
            </seg>
            <seg n="cbe3215e">
              Att vi från UD:s sida skickade vår rättschef för att diskutera
              mänskliga rättigheter är ännu ett utslag för att vi tar detta
              på stort allvar. Detta var början på en kontakt som vi förstås
              hoppas ska fördjupas.
            </seg>
            <seg n="3189f014">
              Statsministern berättade själv att de när de var på fordonsfabriken
              kun ­ de se att det är en modell; det ser likadant ut på en sådan
              fabrik i Sverige. Det blir ett exempel för dem som har ett fackligt
              intresse och för alla som jobbar där. Detta sprider sig förstås
              som ringar på vattnet, i bästa fall. För statsministern var detta
              definitivt något som stod i fokus för samtalen, och han tyckte
              att det var mycket viktigt att få lyfta fram denna typ av frågor.
            </seg>
          </u>
          <note type="speaker" n="41498b92">
            Anf. 13 HANS LINDE (V):
          </note>
          <u who="hans_linde_21f413" xml:id="i-250c2e8fd17e8dd1-2" n="6ff1958f">
            <seg n="c9a5ac30">
              Herr talman! Jag tycker nog att Margot Wallström förminskar frågan
              om hur man sammansätter delegationer. Det är klart att det spelar
              roll i mötesrummen om det sitter med fackliga företrädare eller
              bara företrädare för näringslivet. Det trodde jag var ganska uppenbart
              för en företrädare för det socialdemokratiska arbetarepartiet.
            </seg>
            <seg n="a88f3310">
              Det gör också skillnad om det sitter folk från civilsamhället
              vid bordet eller inte. Det gör skillnad om det sitter människorättsförsvarare
              vid bordet eller inte. Tyvärr är det som gäller den här delegationen
              inte ett isolerat exempel eller ett enskilt misstag. Det har sett
              ut på samma sätt när reger ­ ingen har skickat stora delegationer
              till auktoritära stater. Vi såg det också i delegationerna till
              Vietnam, Saudiarabien och Filippinerna. De som inte företräder
              ekonomiska vinstintressen och näringslivet är ganska lätträkna
              ­ de i delegationerna.
            </seg>
            <seg n="f6b1c566">
              Sedan tror jag att det är ganska mycket som vi borde diskutera
              när det gäller våra relationer med Iran. Jag tycker att det är
              bra att det finns ett kärnteknikavtal på plats. Jag tycker att
              det är bra att man avvecklar delar av de sanktioner som är kopplade
              till kärnteknikfrågorna. Det ger oss också en möjlighet att kanske
              skifta fokus. Den diskussion vi har haft med Iran de senaste åren
              har fokuserat väldigt mycket på kärnteknikfrågor och ganska lite
              på de andra frågorna – de centrala frågorna om att det är ett
              land som systematiskt förtrycker kvinnor och flickor, avrättar
              hbtq-personer, fängslar fackligt aktiva och spelar en destruktiv
              roll i regionen, i Syrien, Irak och Jemen. Här tror jag att vi
              behöver ha mycket mer diskussion framöver. Där kommer jag säkert
              att ha möjlighet att återkomma till Margot Wallström, för jag
              tror att detta är de centrala frågorna i vår relation till Mellanöstern
              i stort.
            </seg>
          </u>
          <note type="speaker" n="1a12000e">
            Anf. 14 Utrikesminister MARGOT WALLSTRÖM (S):
          </note>
          <u who="unknown" xml:id="i-2d62e32a86ca49b5-1" n="93925d61">
            <seg n="309e82a9">
              Herr talman! Jag håller med om det. Jag tror att detta är början
              på en diskussion som vi måste fortsätta. Som du säger, Hans Linde,
              är det faktiskt kärnavtalet som har öppnat upp för denna möjlighet.
              Det har öppnat för kontakter, och då måste vi diskutera hur de
              ska utformas, hur dagordningen ska se ut och vilka frågor vi ska
              driva.
            </seg>
            <seg n="1a5dcca6">
              Jag tar också till mig det du säger om sammansättningen av delegatio
              ­ ner. Det är en ständigt pågående debatt. Vi håller redan på
              att ändra en del av den föregående regeringens syn på hur sådana
              här delegationer skulle se ut. Jag tror verkligen att man behöver
              diskutera sammansättningen i varje enskilt fall men också generellt:
              Hur ska man lägga upp det hela så att man också har trovärdighet?
              Det handlar framför allt om att man ska få konstruktiva möten
              på plats. Det ska ju finnas en möjlighet för dem som åker med
              att ha något att säga till om, så att de har en naturlig plats
              i delegationen och också vid de möten som hålls när man väl kommit
              fram.
            </seg>
            <seg n="5a9d879b">
              Jag tar inte lättsinnigt på detta. Jag tycker att detta är en
              viktig fråga, både principiellt och konkret, i varje enskilt fall.
              Den diskussionen tycker jag att vi ska fortsätta. Men det är bra
              att vi delar synen på att kärnavtalet faktiskt öppnade upp för
              denna möjlighet. Det kommer att stärka moderata och reformvänliga
              krafter i Iran. Det kommer att vara en viktig men många gånger
              svår balansgång att kunna kritisera där det behövs och verkligen
              hävda och stå fast vid våra värderingar och vår syn på demokrati,
              mänskliga rättigheter, kvinnors roll och så vidare, och att i
              fortsättningen behålla en öppen kontakt också i handelsfrågor.
            </seg>
          </u>
          <note n="40863740">
            Överläggningen var härmed avslutad.
          </note>
          <note n="d621f390">
            § 3 Justering av protokoll
          </note>
          <note n="c9c3661d">
            Protokollet för den 27 januari justerades.
          </note>
          <note n="19804cbd">
            § 4 Meddelande om parentation
          </note>
          <note n="dc453c04">
            Talmannen meddelade att onsdagen den 22 februari kl. 16.00 skulle
            parentation hållas för att hedra minnet av riksdagsledamoten Margareta
            B Kjellin.
          </note>
          <note n="c82eb493">
            § 5 Anmälan om fördröjda svar på interpellationer
          </note>
          <note n="463d667b">
            Följande skrivelser hade kommit in:
          </note>
          <note n="faa349f6">
            Interpellation 2016/17:263
          </note>
          <note n="8f82f369">
            Till riksdagen
          </note>
          <note n="b1a2cc5e">
            Interpellation 2016/17:263 Flickors jämställdhet
          </note>
          <note n="334594dc">
            av Erik Andersson (M)
          </note>
          <u who="unknown" xml:id="i-0e75e1276d0b1894-1" n="93925d61">
            <seg n="65320276">
              Interpellationen kommer inte hinna besvaras inom tidsfristen.
            </seg>
            <seg n="6dec0d4e">
              Skälet till dröjsmålet är redan inbokade möten och resor.
            </seg>
            <seg n="368f459c">
              Utbildningsdepartementet
            </seg>
            <seg n="64e9bb4b">
              Gustav Fridolin
            </seg>
            <seg n="2570bd3f">
              Interpellation 2016/17:295 Gårdsförsäljning av alkohol
            </seg>
            <seg n="aef3ea7b">
              Skälet till dröjsmålet är redan inbokade engagemang.
            </seg>
            <seg n="3706318e">
              Socialdepartementet
            </seg>
            <seg n="82bd561e">
              Expeditionschef
            </seg>
            <seg n="aef3ea7b">
              Skälet till dröjsmålet är redan inbokade engagemang.
            </seg>
            <seg n="3706318e">
              Socialdepartementet
            </seg>
            <seg n="82bd561e">
              Expeditionschef
            </seg>
            <seg n="8cc4c335">
              Interpellation 2016/17:306 Statens ägande av Telia
            </seg>
            <seg n="1c80cb36">
              Skälet till dröjsmålet är tidigare inbokade resor och arrangemang.
            </seg>
            <seg n="7570a97a">
              Näringsdepartementet
            </seg>
            <seg n="82bd561e">
              Expeditionschef
            </seg>
            <seg n="7089a205">
              Interpellation 2016/17:307 Socialstyrelsens nationella riktlinjer
              för vård vid depression och ångest
            </seg>
            <seg n="aef3ea7b">
              Skälet till dröjsmålet är redan inbokade engagemang.
            </seg>
            <seg n="3706318e">
              Socialdepartementet
            </seg>
            <seg n="82bd561e">
              Expeditionschef
            </seg>
          </u>
          <note n="533d8d47">
            Helsingfors den 16 februari 2017
          </note>
          <note n="c88e5ad8">
            Interpellation 2016/17:295
          </note>
          <note n="8f82f369">
            Till riksdagen
          </note>
          <note n="867b1eb8">
            av Edward Riedl (M)
          </note>
          <note n="4c17db1a">
            Interpellationen kommer att besvaras tisdagen den 21 mars 2017.
          </note>
          <note n="19871f74">
            Helsingfors den 14 februari 2017
          </note>
          <note n="7ea1116d">
            Gabriel Wikström (S)
          </note>
          <note n="5a0c7a57">
            Enligt uppdrag
          </note>
          <note n="4f8df69b">
            Marianne Jenryd
          </note>
          <note n="f2d96bd0">
            Interpellation 2016/17:299
          </note>
          <note n="8f82f369">
            Till riksdagen
          </note>
          <note n="4e2184ba">
            Interpellation 2016/17:299 Svensk ansökan om vinter-OS 2026
          </note>
          <note n="867b1eb8">
            av Edward Riedl (M)
          </note>
          <note n="4c17db1a">
            Interpellationen kommer att besvaras tisdagen den 21 mars 2017.
          </note>
          <note n="19871f74">
            Helsingfors den 14 februari 2017
          </note>
          <note n="7ea1116d">
            Gabriel Wikström (S)
          </note>
          <note n="5a0c7a57">
            Enligt uppdrag
          </note>
          <note n="4f8df69b">
            Marianne Jenryd
          </note>
          <note n="20154ba8">
            Interpellation 2016/17:306
          </note>
          <note n="8f82f369">
            Till riksdagen
          </note>
          <note n="1d716a8d">
            av Ann-Charlotte Hammar Johnsson (M)
          </note>
          <note n="4c17db1a">
            Interpellationen kommer att besvaras tisdagen den 21 mars 2017.
          </note>
          <note n="7fa42cbd">
            Helsingfors den 15 februari 2017
          </note>
          <note n="b5216557">
            Mikael Damberg (S)
          </note>
          <note n="5a0c7a57">
            Enligt uppdrag
          </note>
          <note n="65129535">
            Fredrik Ahlén
          </note>
          <note n="0ec876f7">
            Interpellation 2016/17:307
          </note>
          <note n="8f82f369">
            Till riksdagen
          </note>
          <note n="f0eb20a9">
            av Karin Rågsjö (V)
          </note>
          <note n="4c17db1a">
            Interpellationen kommer att besvaras tisdagen den 21 mars 2017.
          </note>
          <note n="19871f74">
            Helsingfors den 14 februari 2017
          </note>
          <note n="7ea1116d">
            Gabriel Wikström (S)
          </note>
          <note n="5a0c7a57">
            Enligt uppdrag
          </note>
          <note n="4f8df69b">
            Marianne Jenryd
          </note>
          <note n="b20cf882">
            § 6 Ärenden för hänvisning till utskott
          </note>
          <note n="20799762">
            Följande dokument hänvisades till utskott:
          </note>
          <note n="566f3fc6">
            Framställningar
          </note>
          <note n="0fff97fb">
            2016/17:RB1 och RB2 till finansutskottet
          </note>
          <note n="ec085b91">
            Redogörelser
          </note>
          <note n="41133a8b">
            2016/17:RS2 och RS3 till utrikesutskottet
          </note>
          <note n="8974931e">
            § 7 Svar på interpellation 2016/17:259 om jobb för nyanlända
            efter avslutad etablering
          </note>
          <note type="speaker" n="2670b022">
            Anf. 15 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-e33f8ba55dbd32c0-0" n="a3a58fea">
            <seg n="b4f2171b">
              Herr talman! Elisabeth Svantesson har frågat mig när jag bedömer
              att målet om att alla nyanlända ska vara i jobb eller utbildning
              inom två år kommer att vara uppfyllt. Elisabeth Svantesson har
              också frågat mig vilka åtgärder jag avser att vidta för att alla
              nyanlända ska vara i jobb eller utbildning efter två år.
            </seg>
            <seg n="05635709">
              Sedan regeringen tillträdde har sysselsättningen ökat med 150
              000 personer. Utrikes födda står för 70 procent av denna ökning.
            </seg>
            <seg n="bc4e5a6c">
              Utfallet 90 dagar efter avslutad etableringsplan i etableringsuppdraget
              har också förbättrats sedan regeringen tillträdde. Andelen som
              befinner sig antingen i arbete eller i reguljära studier efter
              90 dagar har ökat från i genomsnitt 28 procent år 2014 till 33
              procent år 2016, trots att antalet deltagare i etableringsuppdraget
              har ökat kraftigt under mandatperioden.
            </seg>
            <seg n="dfac1a42">
              Att nyanlända i normalfallet ska komma i arbete eller utbildning
              efter två år är en ambitiös målsättning. Även om andelen som går
              till arbete eller utbildning efter avslutad etableringsplan har
              ökat är det fortfarande på en alldeles för låg nivå, särskilt
              bland kvinnor.
            </seg>
            <seg n="d1dbe1d1">
              Många, främst kvinnor, lämnar arbetskraften efter etableringsuppdraget.
              I vissa län är det fler kvinnor som lämnar arbetskraften än som
              går till arbete. Flera åtgärder har därför vidtagits för att öka
              utrikes födda kvinnors sysselsättning. Regeringen har avskaffat
              vårdnadsbidraget och ser nu över hur föräldraförsäkringen ska
              utformas för att inte försena etableringen på arbetsmarknaden.
              Regeringen har även gett Arbetsförmedlingen i uppdrag att särskilt
              fokusera på insatser för att minska arbetslösheten bland utrikes
              födda kvinnor.
            </seg>
            <seg n="38900c6a">
              Att öka andelen nyanlända som går till arbete eller utbildning
              efter etableringsuppdraget innebär en stor utmaning för Arbetsförmedlingen.
              Regeringen ger därför Arbetsförmedlingen förbättrade förutsättningar
              för att möta denna utmaning genom regelförenklingar, ökade förvaltningsresurser
              och satsningar inom arbetsmarknadspolitiken.
            </seg>
            <seg n="ccd6bb94">
              I budgetpropositionen för 2017 fastslog regeringen att regelverket
              för etableringsuppdraget ska ses över i syfte att minska onödig
              administration och skapa förutsättningar för en ökad flexibilitet
              och effektivitet i uppdraget. Inom Regeringskansliet pågår en
              översyn av det regelverk som gäller för vissa nyanländas etablering
              i arbets- och samhällslivet.
            </seg>
            <seg n="2daef626">
              Regeringen har breddat Arbetsförmedlingens verktygslåda genom
              att bland annat öppna upp extratjänster för nyanlända , och subventionen
              i nystartsjobb för nyanlända har höjts. Därutöver har regeringen
              initierat praktik i staten och snabbspår.
            </seg>
            <seg n="d7f713e0">
              En stor del av deltagarna i etableringsuppdraget har behov av
              fleråriga reguljära utbildningsinsatser för att ha en möjlighet
              att etablera sig på den svenska arbetsmarknaden. Regeringen satsar
              på förbättrade utbildningsmöjligheter, bland annat genom att föreslå
              ett utvidgat kunskapslyft och införandet av ett studiestartsstöd
              samt genom att frågan om CSN-lån för körkort ska utredas. Samverkan
              mellan Arbetsförmedlingen och kommu nerna behöver också förstärkas
              i syfte att öka möjligheterna för korttidsutbildade kvinnor och
              män att börja studera inom den kommunala vuxenutbildningen.
            </seg>
            <seg n="9dcaa0fa">
              Arbetsförmedlingen måste bli bättre på att använda sin verktygslåda
              så att fler nyanlända går till arbete och utbildning. Ett systematiserat
              arbetssätt inom etableringsuppdraget håller på att implementeras.
              Arbetsförmed ­ lingen bedömer att det nya arbetssättet ska bidra
              till att säkerställa större enhetlighet och rättssäkerhet i tjänsterna
              och att individerna får mer individanpassade och arbetsnära aktiviteter.
              Särskilt kvinnornas insatser i etableringsuppdraget ska få starkare
              jobbfokus än tidigare som ett resultat av det förändrade arbetssättet.
            </seg>
          </u>
          <note type="speaker" n="7a08df31">
            Anf. 16 ELISABETH SVANTESSON (M):
          </note>
          <u who="elisabeth_svantesson_377540" xml:id="i-57b682f13d085643-0" n="9595506d">
            <seg n="0327e77a">
              Herr talman! Tack, arbetsmarknads- och etableringsministern,
              för svaret!
            </seg>
            <seg n="85fc2bf8">
              Jag har ställt mina frågor utifrån det faktum att ord spelar
              väldigt stor roll. Ord spelar alltid roll, men de spelar särskilt
              stor roll när ett statsråd eller en minister uttrycker dem. När
              ministrar lovar mycket och uttalar målsättningar och löften spelar
              det stor roll att man också följer upp och ser vart det hela tar
              vägen.
            </seg>
            <seg n="2ee89204">
              Min upplevelse är att Ylva Johansson konsekvent lovar väldigt
              mycket men att resultaten inte följer det som ministern lovar.
            </seg>
            <seg n="b3dd28ba">
              För två år sedan sa ministern att det ska ta två år för en nyanländ
              att komma i arbete. Jag vill först och främst säga att det är
              en lovvärd ambi ­ tion, men den är något naiv i dagens läge. I
              dag ser vi att efter nio år är det bara hälften som är i arbete,
              och då kan det handla om en timmes arbete i veckan eller om 40
              timmar i veckan. Det är alltså väldigt mycket som går åt fel håll.
            </seg>
            <seg n="c0dcf4ef">
              När man från regeringens sida skickar dessa signaler är det viktigt
              att man också följer upp med en politik som kan möta det som man
              lovar. Annars tycker jag att man ska vara försiktig med löften.
            </seg>
            <seg n="cd2db8f2">
              Vi är i en mycket svår tid i Sverige. Vi har en svår uppgift
              framför oss.
            </seg>
            <seg n="c0ae88db">
              Många av de nyanlända som har kommit till Sverige de senaste
              åren har en låg utbildningsnivå. Även om, som arbetsmarknadsministern
              säger, jobb och utbildning har ökat något för den här gruppen
              gick färre till utbildning 2016 än 2014. Det är klart problematiskt,
              eftersom vi vet att utbildningsnivån är viktig.
            </seg>
            <seg n="28caf799">
              Vi har en överenskommelse om att vi ska se över en utbildningsplikt.
              Jag tror att det är v iktigt att vi nu också kommer i gång med
              det. Det har ju försenats något, minst sagt.
            </seg>
            <seg n="c7cb0dbf">
              Fler måste utbilda sig. Fler måste göra sig anställ bara. Det
              är en nyckel, tror jag, för framtiden. Men det kommer självklart
              också att krävas mer av en aktiv jobbpolitik. Om man lägger 40
              miljarder i skatter på jobb och företagande och nu vill lägga
              20 miljarder till slår det såklart alldeles särskilt mot dem som
              har det svårast att ta sig in.
            </seg>
            <seg n="41b89486">
              Arbetsmarknads- och etableringsminister Ylva Johansson är ganska
              nöjd här i talarstolen över att vi har en högkonjunktur och att
              det tickar på bra i svensk ekonomi. Ja, det tycker jag är bra.
              Det är mycket som går fantastiskt bra på svensk arbetsmarknad.
              Men trots högkonjunkturen ökar antalet långtidsarbetslösa. Trots
              högkonjunkturen har nyanlända fortfa ­ ran ­ de väldigt svårt
              att komma i arbete. Då kan man inte göra som man alltid har gjort.
              Då måste man ha nya reformer och ta nya krafttag, särskilt när
              man konsekvent lovar att man ska komma till rätta med arbetslösheten
              och att det ska ta två år.
            </seg>
            <seg n="215fd0a2">
              Min fråga till ministern här i dag är: Varför lovar ministern
              konsekvent mycket mer än ministern kan leverera till de nyanlända?
            </seg>
          </u>
          <note type="speaker" n="97ef7cb6">
            Anf. 17 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-e33f8ba55dbd32c0-1" n="a3a58fea">
            <seg n="a8a555f2">
              Herr talman! Jag ska svara på den sista frågan först. Jag har
              sedan jag tillträdde sagt att jag tycker att man i normalfallet
              bör kunna klara att komma i arbete eller utbildning inom två år.
              Jag står fast vid det. Det är en bedömning jag gör. Vilken tid
              tycker Elisabeth Svantesson i normalfallet är rimlig?
            </seg>
            <seg n="2f2b2a72">
              Vilka mål man styr mot och vad man tycker är rimligt påverkar
              vilket utfall man får. Om man tycker att det är normalt och rimligt
              att det ska ta nio år att etablera sig på arbetsmarknaden kommer
              man också att få det utfallet. Jag tycker att det är viktigt att
              vi styr mot vad vi tycker är rimligt – och det är naturligtvis
              en hög ambitionsnivå. Sedan finns det alltid individer som har
              större svårigheter än andra – jag vet det. Men jag talar om normalfallet.
              Om det inte finns många extra svårigheter att komma in på arbetsmarknaden
              eller i studier bör det gå inom den tvåårsperiod som staten har
              satt upp för etableringsperioden.
            </seg>
            <seg n="b66c50e6">
              Jag delar helt uppfattningen att vill man ha ett annat resultat
              kan man inte göra som man alltid har gjort. Det är därför vi ändrar
              politiken. Låt mig gå igenom några av de stora problem som vi
              ser!
            </seg>
            <seg n="d955174b">
              En viktig fråga är att många är kortutbildade och att en försvinnande
              liten andel av dem deltar i reguljär utbildning – det gäller både
              under etableringsuppdraget och efter etableringsperioden. Det
              är en ekvation som inte går ihop. Har man mycket kort utbildning
              måste man bygga på den för att bli gångbar på svensk arbetsmarknad.
              Jag tror inte att man behöver bygga upp till motsvarande en svensk
              grundskolenivå, men man måste bygga på utbildning – det är helt
              klart. Därför måste vi införa – det är Elisabeth Svantessons förslag,
              som jag tycker är bra – en utbildningsplikt för nyanlända med
              kort utbildning.
            </seg>
            <seg n="3befaeea">
              Ett hinder för att kunna införa den har varit den lagstiftning
              som har styrt etableringsuppdraget. Nu ändrar vi det, så att det
              blir möjligt att ställa krav på individen i etableringsuppdraget.
              Man kan då anvisa personer till exempel till reguljär utbildning
              och kräva att de deltar i den för att få sin ersättning. Jag hoppas
              att vi samma dag som en lagstiftning är på plats kan införa en
              utbildningsplikt som börjar gälla för alla kortutbildade.
            </seg>
            <seg n="acc78bad">
              Vi ser ett stort problem med att kvinnor lämnar arbetskraften.
              En väldigt bra del av reformen när det gäller etableringsuppdraget
              – alla delar var inte bra – är att alla män och kvinnor blir individuellt
              inskrivna på AF och har en individuellt baserad ersättning i etableringsersättningen.
              Till skillnad från familjebaserade ersättningar, till exempel
              försörjningsstöd, finns det då ett starkt incitament för både
              män och kvinnor att delta. Det lönar sig verkligen. Om en går
              från ersättning till arbete ökar familjens inkomster väsentligt.
              Det är mycket bra.
            </seg>
            <seg n="a06596f7">
              Vi ser nu effekten. Vi har kvinnor som går direkt in i arbetskraften,
              i och med att de skrivs in på Arbetsförmedlingen. Men vi ser också
              att efter två år försvinner väldigt många från arbetskraften.
              I vissa län är det fler som försvinner från arbetskraften än som
              går in i arbete. Det är naturligtvis väldigt allvarligt. Hur håller
              vi kvar de kvinnorna i arbetskraften? Det finns ingen arbetsmarknadspolitik
              i världen som biter om man inte ens står till arbetsmarknadens
              förfogande.
            </seg>
            <seg n="2a2341c0">
              Det är klart att sådant som till exempel föräldraförsäkring är
              viktigt när det gäller incitamenten. Men jag tror också att det
              finns annat man kan göra. Jag tror att till exempel studiestartsstöd
              för att finansiera studier även efter etableringstiden kommer
              att vara viktigt, inte minst för kortutbildade kvinnor.
            </seg>
            <seg n="27e5c510">
              Vi har också sett ett annat stort problem med nuvarande lagstiftning,
              som Arbetsförmedlingen vittnar om. Det är att många har tomma
              etableringsplaner. De innehåller inte någonting eller väldigt
              lite. Med nuvarande lagstiftning kan inte Arbetsförmedlingen gå
              in och ändra det. Därför måste vi ändra lagstiftningen. Ett sådant
              förslag är på väg. En lagrådsremiss kommer att beslutas inom kort,
              så att vi kan få en annan ordning , där vi kan ställa samma krav
              på nyanlända som vi gör på andra arbetslösa.
            </seg>
          </u>
          <note type="speaker" n="1b79ea81">
            Anf. 18 ELISABETH SVANTESSON (M):
          </note>
          <u who="elisabeth_svantesson_377540" xml:id="i-57b682f13d085643-1" n="9595506d">
            <seg n="09d62eb1">
              Herr talman! Tack för det svaret! Nio år är självklart en förfärligt
              och en förfärande lång tid, särskilt med tanke på att det nu har
              kommit väldigt många nya till Sverige. Fortsätter utvecklingen
              i samma takt kommer vi om några år att ha enormt många människor
              i utanförskap, inte bara i utan ­ förskapsområden i stora städer
              utan också i många av våra mindre kom ­ muner runt om i Sverige.
            </seg>
            <seg n="7ba458f0">
              Jag menar att man, när man säger två år och sätter upp det som
              ambi ­ tionsmål, också måste koppla en politik till det. Man kan
              som ministern säga: Ja, vi ändrar nu etableringslagen och gör
              en förordning. Ja, det är vi med på. Jag tycker att det är mycket
              bra. Men om det är svaret som gör att det nu ska gå mycket fortare
              för människor att komma i arbete har Sverige stora problem framför
              sig. Vi behöver självklart också en kraftfull jobb ­ politik,
              och vi behöver ta fram fler enkla jobb, herr talman.
            </seg>
            <seg n="0424873a">
              Regeringschefen har vid flera tillfällen sagt att han tror att
              det behövs ungefär 30 000 enkla jobb i Sverige – det är alltså
              jobb som inte kräver hög utbildning. Men vi vet att det är 150
              000 personer som är arbetslösa och som har en mycket låg utbildning.
              Många av dem behöver utbildas – absolut. Men jag tror att det
              är naivt att tro att alla de ska gå vidare till högre utbildning.
            </seg>
            <seg n="ea45bc71">
              Vi behöver jobba med jobbpolitiken. Men vi behöver också, som
              ministern var inne på, ställa krav. När vi nu gör om etableringslagen
              blir det lite enklare att ställa krav på individer. Men jag vill
              ändå, avslutningsvis i den här rundan, ställa en fråga till ministern.
              Jag tycker att ministern har rätt fokus när det gäller kvinnor.
              Det är mycket bekymmersamt att vi har så många kvinnor som efter
              etableringsuppdraget lämnar arbetskraften – ofta är de lågutbildade,
              men inte alltid. Vad kan man då fortsättningsvis ställa för krav,
              och vilken typ av politik ska bita på dem?
            </seg>
            <seg n="bad6e527">
              Ministern ställer en rad frågor. Eftersom ministern har ansvar
              och styr riket undrar jag: Vilka är svaren? Jag reser runt i Sverige
              och samtalar med de här kvinnorna. Det kan vara i en sfi-klass
              som jag möter en kvinna som har varit i Sverige i tio år och som
              talar en väldigt knagglig svenska. Jag kan nattvandra i Fittja
              eller åka till Vivalla. Var jag än är möter jag kvinnor som på
              grund av förlegade normer här i Sverige lever mindre modernt och
              mindre fritt här än vad de gjorde i sitt hemland. Vad kan vi och
              vad ska regeringen göra åt detta?
            </seg>
            <seg n="77cc74cc">
              Precis som ministern säger finns det ingen arbetsmarknadspolitik
              i världen som biter, inte ett enda jobbskatteavdrag heller – om
              jag ska erkänna det. Det är andra typer av insatser som behövs
              för att man ska komma åt de strukturerna.
            </seg>
            <seg n="a09158b5">
              Jag tror att någonting som är otroligt viktigt är samhällsinformationen,
              som ges i början. Den behöver skärpas. Den behöver bli, som vi
              har föreslagit, obligatorisk på riktigt. Man borde ha ett prov
              kopplat till den. Vi har alltså egentligen inga krav på ett riktigt
              obligatorium. Vi har heller inga krav i fråga om svenska för invandrare,
              sfi. Jo, kravet är att man ska vara där under två år, under sin
              etableringstid. Men vi har inga krav på att man ska uppnå ett
              enda betyg. Man kan gå på sfi i två år utan att lära sig svens
              ­ ka.
            </seg>
            <seg n="019fe299">
              Vi har en väldigt kravlös integrationspolitik, generellt sett.
              Här vill jag se fler skarpa åtgärder från regeringen. Att först
              lova och sätta upp ambitiösa mål om två år och sedan inte ha en
              konkret kraftfull politik som är kopplad till det skapar problem,
              och problemen kommer att växa i framtiden.
            </seg>
            <seg n="d395f183">
              Man ställer frågor och frågar sig vad man nu ska göra för att
              de här kvinnorna ska komma in i arbetskraften. Jag tycker att
              vi ska förvänta oss mer av en regering, nämligen att man också
              lägger fram förslag på riksdagens bord om hur dessa kvinnor ska
              komma in i arbetskraften.
            </seg>
          </u>
          <note type="speaker" n="3f6496bc">
            Anf. 19 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-e33f8ba55dbd32c0-2" n="a3a58fea">
            <seg n="6c2acab5">
              Herr talman! Jag tycker att detta är en konstruktiv debatt, och
              här finns flera frågor där vi kan samarbeta om lösningarna.
            </seg>
            <seg n="7caeeefe">
              Låt mig först säga att utbildningssatsningar är en väldigt viktig
              del. Det handlar inte om att de allra flesta ska in i akademisk
              utbildning, utan det handlar i stället om att ungefär en tredjedel
              av de nyanlända har en mycket kort utbildning. Även om man inte
              kommer att nå upp till någon hög utbildningsnivå går det inte
              att komma förbi att man måste satsa på utbildning för att kunna
              få fotfäste på arbetsmarknaden och för att kunna hävda sin självständighet
              i samhället.
            </seg>
            <seg n="4d047a6a">
              Det finns även en relativt stor grupp – också den ungefär en
              tredjedel – som jag skulle beskriva som otillräckligt utbildade.
              Dessa människor har inte nödvändigtvis en jättekort utbildning,
              men utbildningen är inte tillräckligt lång för att de ska kunna
              försvara sina platser på svensk arbetsmarknad.
            </seg>
            <seg n="f19ab31e">
              I det konjunkturläge som nu råder finns det en stor efterfrågan
              rörande väldigt många yrken som inte kräver jättelång yrkesutbildning.
              Det råder stor brist på till exempel fordonsmekaniker, plåtslagare,
              vårdbiträden, undersköterskor och kockar. Dessa yrken är en realistisk
              nivå att utbilda sig till för gruppen som har en otillräcklig
              men dock inte jättekort utbildning med sig. Det är viktigt att
              vi får in de här personerna i dessa yrkesutbildningar.
            </seg>
            <seg n="8aa49cdb">
              Detta område är en stor besvikelse, och här tycker jag att man
              ska vara självkritisk – jag själv är det. Vi har inte lyckats.
              Vi har gjort stora satsningar på utbildning, men resultatet av
              att få in människor i dessa utbild ningar är än så länge mycket
              begränsat. En av de stora utmaningarna fortsättningsvis är att
              se till att det verkligen blir av att människor utbildar sig till
              de yrken där det råder brist.
            </seg>
            <seg n="8cc546ac">
              För kvinnorna behövs det naturligtvis många olika insatser. Detta
              gäller framför allt de kortutbildade, som tenderar att försvinna
              från arbetsmarknaden, men inte bara dem. Regeringen har, som jag
              sa, redan tagit bort vårdnadsbidraget. Detta bidrag gick nästan
              uteslutande till den gruppen, som därmed försvann från arbetsmarknaden.
            </seg>
            <seg n="95eac3b4">
              Vi har nu tagit fram förslag om förändringar och begränsningar
              i föräldraförsäkringen, eftersom det som är till för att vara
              ett stöd för en jämställd arbetsmarknad har visat sig bli en fälla
              för kvinnor när de kommer till Sverige och redan har barn. Det
              är viktigt att vi kan genomföra dessa förändringar.
            </seg>
            <seg n="eba91d93">
              Vi har ett nytt uppdrag till Arbetsförmedlingen. Det gäller att
              titta på de utvärderingar som har gjorts, där det har visat sig
              att man behandlar män och kvinnor olika.
            </seg>
            <seg n="ea2076c8">
              Jag tycker att man ska ställa tydliga krav. Jag tycker att det
              är rimligt att man ger goda möjligheter till den som är ny i Sverige
              att etablera sig, men man ska också ställa krav. Det handlar om
              en ömsesidighet som omfattar både möjligheter för och krav på
              individen.
            </seg>
            <seg n="15765592">
              Därför är det viktigt att vi nu får till den här lagändringen.
              Det var väldigt olyckligt att den förra regeringen hade en detaljerad
              lagreglering av allting som gällde etableringsuppdraget. Tyvärr
              har vi en långsam lagstiftningsprocess i det här landet, vilket
              gör att det tar tid när man ska ändra på något.
            </seg>
            <seg n="c7ea0995">
              Men nu är vi framme. Nu kommer en lagrådsremiss och proposition
              till riksdagen, så att det blir en helt annan flexibilitet. Jag
              diskuterar gärna tillsammans med Elisabeth Svantesson hur vi ska
              utforma en utbildningsplikt som innehåller såväl samhällsinformation
              som sfi och annan grundläggande utbildning för kortutbildade inom
              etableringsuppdraget. Jag tror att detta är viktigt, inte minst
              för att stärka kvinnors ställning på arbetsmarknaden.
            </seg>
          </u>
          <note type="speaker" n="1876257a">
            Anf. 20 ELISABETH SVANTESSON (M):
          </note>
          <u who="elisabeth_svantesson_377540" xml:id="i-57b682f13d085643-2" n="9595506d">
            <seg n="ba4e00dc">
              Herr talman! Man kan skylla på den förra regeringen och på den
              långsamma lagstiftningsprocessen om man vill det, men det går
              också att lägga fram skarpa förslag för att nyanlända ska komma
              i arbete i betydligt högre tempo än vad denna regering har gjort.
            </seg>
            <seg n="f3ac1ac9">
              Jag skulle kunna komma med många förslag – jag ska inte trötta
              ut oss med för många, men låt mig nämna några förslag på åtgärder
              som jag tycker att man bör vidta redan nu.
            </seg>
            <seg n="78e47c5d">
              Ett förslag handlar om att omfördela. Vi har en arbetsmarknadsutbildning
              som staten, eller regeringen, lägger 1,8 miljarder på varje år.
              Skär i den och rikta den mot korta yrkesutbildningar för människor
              som behöver sådana! Arbetsgivarna bör finnas med i processen,
              så att utbildningen kan leda till arbete.
            </seg>
            <seg n="83b43cf3">
              Vi har i vår budget avsatt pengar för att kommuner i högre utsträckning
              ska kunna jobba parallellt med språkutbildning och yrkesutbildning.
              Det går att förkorta den processen.
            </seg>
            <seg n="8afe991b">
              Ett tredje förslag handlar om lönestöden. Det finns ett klart
              förslag om hur man kan förenkla lönestöden, så att de faktiskt
              kommer till användning och nytta.
            </seg>
            <seg n="1c6287af">
              Ytterligare ett förslag, som jag tycker är konkret och bra, är
              att låta de kommuner som är duktiga på arbetsmarknadspolitik ta
              över etableringen. Många kommuner gör ett väldigt bra jobb – betydligt
              bättre än vad Arbetsförmedlingen just nu gör.
            </seg>
            <seg n="86ba12ec">
              Jag har nu nämnt några konkreta förslag. Jag tycker att det är
              dags för arbetsmarknadsministern att sluta med att konsekvent
              lova många saker utan att komma till riksdagen med skarp lagstiftning
              och skarpa förslag på hur fler utrikes födda snabbare ska komma
              i arbete.
            </seg>
            <seg n="2f491c6a">
              Om inte detta görs snabbt kommer det att gå riktigt illa, för
              det finns många nyanlända som är långt ifrån egenförsörjning.
              Detta beror ibland på att det inte finns några krav och ibland
              på att det finns för få enkla jobb där man bor. Det finns många
              orsaker, men regeringen måste agera. Jag vill understryka att
              jag tycker att tiden för att lova guld och gröna skogar måste
              vara slut. Man bör i stället arbeta på att lägga fram förslag
              som leder till jobb.
            </seg>
          </u>
          <note type="speaker" n="1e8c7b8f">
            Anf. 21 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-e33f8ba55dbd32c0-3" n="a3a58fea">
            <seg n="03115c71">
              Herr talman! Mycket av det som Elisabeth Svantesson här målar
              upp som nyheter är sådant som redan görs. Regeringen gör stora
              satsningar på reguljär yrkesutbildning. Regeringen satsar stort
              på ett nytt samarbete mellan Arbetsförmedlingen och kommunerna,
              inte minst när det gäller nyanlända. Vi har redan gjort en del,
              och det kommer mer när det gäller att förenkla och effektivisera
              anställningsstöden.
            </seg>
            <seg n="efd49b2f">
              Den generellt kanske allra viktigaste frågan för att nyanlända
              ska kom ­ ma i arbete är var man får en bostad och att man får
              en bostad. Det är väl dokumenterat från forskning och erfarenhet
              – och det är inte särskilt överraskande – att det spelar väldigt
              stor roll var man bosätts. Möjligheten att få ett arbete påverkas
              enormt mycket av om man bosätts i en region där det finns gott
              om jobb eller i en region där det är ont om jobb.
            </seg>
            <seg n="dd37b4d5">
              Detta är inte särskilt överraskande. Det som däremot är överraskande
              är att vi under många års tid har bosatt människor i de regioner
              där det är väldigt ont om jobb, samtidigt som vi har bosatt relativt
              få människor i de regioner där det finns gott om jobb.
            </seg>
            <seg n="e0d29148">
              Detta skapar naturligtvis onödiga problem. Det är mycket svårare
              att hitta jobb i Lessebo, i Hultsfred eller i Avesta, där man
              redan har väldigt många nyanlända och inte den allra bästa arbetsmarknaden.
              Samtidigt finns det kommuner i till exempel Helsingforssområdet
              som historiskt sett har tagit emot få nyanlända – en del har nästan
              inte tagit emot några alls – och som har en stark arbetsmarknad.
            </seg>
            <seg n="dc7f2229">
              Den nya lagstiftningen, som gör att vi fördelar nyanlända jämnare
              över landet, bedömer jag som en av de enskilt viktigaste sakerna
              som politiken kan styra över när det gäller att påverka människors
              möjligheter att komma i arbete. Detta är också den bedömning som
              OECD lyfter fram när man tittar på Sverige.
            </seg>
            <seg n="9a082048">
              Herr talman! Jag har i tidigare inlägg redogjort för vad jag
              tycker är nödvändigt att göra – till exempel att vidta särskilda
              åtgärder när det gäller kortutbildade kvinnor. Vi kommer att återkomma
              med ännu fler skarpa förslag än dem som vi redan har lagt fram.
            </seg>
          </u>
          <note n="40863740">
            Överläggningen var härmed avslutad.
          </note>
          <note n="0ae2f4fd">
            § 8 Svar på interpellationerna 2016/17:265 och 266 om arbetsmiljön
            i oroliga förorter
          </note>
          <note type="speaker" n="e65760b1">
            Anf. 22 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-e33f8ba55dbd32c0-4" n="a3a58fea">
            <seg n="771a3d68">
              Herr talman! Erik Andersson har frågat mig vilka åtgärder jag
              avser att vidta för att förbättra arbetsmiljön för landets ambulanspersonal.
              Han har även frågat mig om jag och regeringen avser att vidta
              särskilda åtgärder för att trygga arbetsmiljön i oroliga förorter.
            </seg>
            <seg n="701879fb">
              Det är helt oacceptabelt att viktiga samhällsbärare som ambulanspersonal
              utsätts för hot och våld. Regeringen tar problemet på största
              allvar. En särskild utredare har fått i uppdrag att överväga och
              föreslå de ändringar som behövs för att åstadkomma ett modernt
              straffrättsligt skydd för blåljuspersonal och andra samhällsnyttiga
              funktioner.
            </seg>
            <seg n="656efbd5">
              En ambitiös arbetsmiljöpolitik prioriteras högt av regeringen.
              Resurserna inom arbetsmiljöområdet har därför förstärkts med över
              100 miljoner kronor per år under mandatperioden. En ny nationell
              arbetsmiljöstrategi finns på plats. Inom kort lämnar en särskild
              utredare förslag på inrättande av ett nytt nationellt centrum
              för kunskap och utvärdering av arbetsmiljö. Samtidigt överlämnar
              en annan särskild utredare en bedömning av huruvida gällande bestämmelser
              om arbetsmiljöansvar är ändamålsenliga, med tanke på det moderna
              arbetslivets utmaningar.
            </seg>
            <seg n="d6a134a7">
              Ingen arbetstagare ska behöva utstå hot eller våld på sin arbetsplats.
              Arbetsmiljöverkets föreskrifter ställer därför krav på riskförebyggande
              åtgärder och hur arbetet för en förbättrad arbetsmiljö ska följas
              upp i allt arbete där det kan finnas risk för att en arbetstagare
              utsätts för våld och hot. Alla tillbud ska utredas och dokumenteras,
              och den individ som drabbats ska snabbt få hjälp och stöd. Arbetsmiljöreglerna
              gäller lika i hela landet och oavsett vilken verksamhet som bedrivs.
            </seg>
          </u>
          <note type="speaker" n="d017f220">
            Anf. 23 ERIK ANDERSSON (M):
          </note>
          <u who="erik_andersson_c50742" xml:id="i-781c36ab089f1886-0" n="c0c3ce97">
            <seg n="843da6dc">
              Herr talman! Frågan gällde vad regeringen avser att göra för
              att tryga arbetsmiljön i oroliga förorter och vad man avser att
              göra för att trygga arbetsmiljön för ambulanspersonal.
            </seg>
            <seg n="4e3c7080">
              Att döma av svaret hänvisar man till samordnare och till ett
              kunskapscentrum. Men frågan är ju akut här och nu. Det behövs
              hjälp nu – inte efter att en samordnare har funderat ett antal
              varv och sedan återkommit med förslag.
            </seg>
            <seg n="5be33cf3">
              Herr talman! En av statens mest grundläggande uppgifter är att
              garantera medborgarnas trygghet och säkerhet, oavsett om man vill
              ha en stor stat eller en liten stat.
            </seg>
            <seg n="c9859b05">
              Vi har hamnat i situationen att många i vårt land känner att
              Sveriges rikes lag inte gäller i vissa förorter. Det är våld,
              hot och förtryck som kan drabba alla medborgare som bor på platsen.
              Ibland blir det upplopp så fort en polis, brandman eller ambulans
              visar sig i området. Det är en arbetsmiljö som ingen ska behöva
              utstå. Och vad gör regeringen i denna fråga? Ytterst lite, vill
              jag påstå. Man lovar runt men håller tunt. Som jag sa tidigare
              är en särskild utredare inte svaret på den akuta problematiken
              i dag.
            </seg>
            <seg n="8d758d33">
              Om du arbetar inom vården har du valt ett yrke för att hjälpa
              till och göra världen bättre, inte för att utstå hot eller våld
              från dem som ska vårdas eller av åskådare på olycksplatsen.
            </seg>
            <seg n="dbf0ad32">
              Jag läste en studie från 2011 som visar att ambulanspersonal
              upplever hot eller våld under sina arbetspass ganska ofta. Då
              var det 16 procent som hade utsatts för fysiskt våld, och det
              var för sex år sedan. Nu är det mycket värre, och mörkertalet
              är givetvis stort.
            </seg>
            <seg n="4ddd7c20">
              Senare rapporter visar att uppemot 25 procent av ambulanspersonal
              en har utsatts för våld, och det är ännu värre i Göteborg. Där
              är det mer än hälften som har utsatts för våld, kunde jag läsa
              i en medarbetarenkät.
            </seg>
            <seg n="d8bb7ede">
              När ambulanspersonal kommit för att hjälpa händer det att de
              återkommer till sönderslagna fordon och inte kan åka vidare med
              en patient som behöver hjälp. Det är en helt ofattbar situation
              och en arbetsmiljö som ingen ska behöva utstå. Det händer också
              att någon stjäl ens redskap när man hjälper en människa i nöd
              på platsen. Det är helt makalöst att vi har hamnat i en sådan
              här situation.
            </seg>
            <seg n="4e0557d3">
              Att inte veta om man kan åka in till sjukhuset med en människa
              som behöver vård är en stressig situation och måste vara en fruktansvärt
              obehaglig känsla. Ambulanspersonal som ska hjälpa blir sjuka av
              arbetet, och det är en dålig arbetsmiljö.
            </seg>
            <seg n="462a4178">
              Merparten av dessa människor som bor i våra oroliga förorter
              är givetvis skötsamma. De vill inget hellre än att lag och ordning
              ska gälla. Nu måste regeringen visa att den styr landet och agera
              kraftfullt, inte lämna över till kriminella gäng eller förtryckare.
            </seg>
            <seg n="71b1ca2f">
              Nu har även företagarna i Husby fått nog. Det är så allvarligt
              att de inte längre kan bedriva sina affärsrörelser utan att utstå
              hot, rån och trakasse ­ rier. Om företagen lämnar blir det en
              ännu sämre plats att bo på. Det är ju helt nödvändigt att vi har
              våra företagare i våra förorter, annars har vi ingen service att
              erbjuda dem som bor där. Det är en utveckling som vi inte vill
              se. Företagarna i Husby stängde till och med centrumet en dag
              som en protest mot att platsen är så otrygg. Och de ber om hjälp;
              de vill ha fler poliser.
            </seg>
            <seg n="8ff2016f">
              Så här ser det inte ut bara i Helsingfors utan i ett femtiotal
              utanförskapsområden runt om i Sverige.
            </seg>
          </u>
          <note type="speaker" n="a33955d4">
            Anf. 24 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-e33f8ba55dbd32c0-5" n="a3a58fea">
            <seg n="1c363a57">
              Herr talman! Frågan faller i två delar.
            </seg>
            <seg n="cb760d85">
              När det gäller arbetsmiljöarbetet har regeringen redan levererat.
              Vi har ökat resurserna till Arbetsmiljöverket kraftigt. Det anställs
              fler inspektörer som kan göra fler inspektioner. Vi har en ny
              arbetsmiljöstrategi och nya föreskrifter när det gäller bland
              annat psykosocial arbetsmiljö, som också rymmer sådant som hot
              eller rädsla för att utsättas för hot även om hotet inte verkställs.
              Mycket är alltså redan levererat på detta område.
            </seg>
            <seg n="45c8a7f8">
              De frågor som Erik Andersson här tar upp handlar i stor utsträckning
              om risken för att utsättas för kriminella handlingar och kriminella
              gäng under sitt yrkesutövande. Det är naturligtvis oerhört allvarligt
              att riskera att utsättas, eller utsättas, för kriminella handlingar
              och kriminella gäng när man utövar sitt yrke, som i många fall
              handlar om att hjälpa och skydda människor.
            </seg>
            <seg n="9d90e28e">
              Allt detta kommer inte att gå att lösa inom ramen för arbetsmiljöpolitiken,
              utan här handlar det också om skarpare åtgärder. Det handlar om
              fler poliser. Det är därför som regeringen har satsat på fler
              poliser och vi också har fler poliser i Sverige i dag. Vi kommer
              att behöva fortsätta på den vägen. Vi kommer att behöva ännu fler
              poliser, synliga poliser som finns i de områden där man riskerar
              att utsättas för hot och våld. Vi behöver även en skärpt lagstiftning
              och skärpta påföljder.
            </seg>
            <seg n="cfe3e0c2">
              Det är viktigt att göra saker inom ramen för arbetsmiljöarbetet.
              Det är självklart viktigt att arbetsgivaren har ett arbetsmiljöansvar.
              Men man måste se sanningen i vitögat, att detta inte kommer att
              lösas enbart inom ramen för arbetsmiljöpolitiken. Här krävs också
              fler poliser och åtgärder inom Justitiedepartementets område.
            </seg>
            <seg n="ca68e390">
              Regeringen har tillsatt en särskild utredare just för att föreslå
              de lagändringar och straffskärpningar som kan vara påkallade med
              anledning av att människor utsätts för hot och våld i sin yrkesutövning.
              Det handlar då om att förändra den straffrättsliga påföljden för
              blåljuspersonal och andra samhällsnyttiga funktioner som kan riskera
              att utsättas för detta. Jag tror att det är mycket viktigt.
            </seg>
            <seg n="25d07467">
              Dessa två saker tar självklart inte ut varandra. Vi behöver satsa
              på arbetsmiljöarbetet i lite mer traditionell mening, men där
              är förstås även hot och våld en viktig fråga. Vi har också en
              nollvision för dödsolyckor, vilket detta också passar väl in i.
              Men det räcker inte. Det krävs också fler poliser och att man
              är beredd att göra skärpningar i den straffrättsliga regleringen.
            </seg>
          </u>
          <note type="speaker" n="9a64af29">
            Anf. 25 ERIK ANDERSSON (M):
          </note>
          <u who="erik_andersson_c50742" xml:id="i-781c36ab089f1886-1" n="c0c3ce97">
            <seg n="3693b843">
              Herr talman! Det var det som var frågan, men det som i svaret
              sägs ha levererats hjälper ju inte den akuta situationen här och
              nu för ambulanspersonalen eller företagarna i oroliga förorter.
            </seg>
            <seg n="14824657">
              Statsrådet säger att det har blivit fler poliser, men det slutar
              också en hel del poliser. Jag tror inte att det är den allmänna
              bilden att svenska folket känner att det har blivit fler poliser
              över huvud taget. Det finns en otrygghet som vi måste ta på största
              allvar och försöka förhindra så fort som möjligt.
            </seg>
            <seg n="443f707e">
              Nu har regeringen suttit i två och ett halvt år. Den här problematiken
              är i och för sig inte ny, men den har eskalerat på senare år.
            </seg>
            <seg n="a91c51aa">
              Jag har ställt frågor i interpellationen som gäller just oroliga
              förorter. Dessa bostadsområden skulle faktiskt kunna blomstra,
              för de har närhet till city, närhet till bra kollektivtrafik och
              hög befolkningstäthet. Det finns alltså underlag för att göra
              något bra. Men tyvärr är verkligheten daglig knarkförsäljning
              på öppen gata och oro för att gå ut på kvällarna och nätterna.
            </seg>
            <seg n="27bd2158">
              Man måste ta tag i både den lilla och den organiserade brottsligheten.
              Det behövs inte fler bidrag, utan det behövs fler poliser, närvarande
              polis, så att människor kan känna sig trygga. Det är inte provocerande
              att ha polis på plats, utan det är en självklarhet om man vill
              att livet ska fungera normalt.
            </seg>
            <seg n="f96556f6">
              I ett inslag i norsk tv för ett tag sedan visade en polisman
              var torget låg, men han vågade själv inte gå in på torget eftersom
              det kunde vara provocerande. Då har man ju abdikerat totalt och
              låter andra få bestämma agendan, det vill säga de kriminella.
            </seg>
            <seg n="7a54d399">
              I Husby och Akalla får Socialdemokraterna 40–50 procent av rösterna.
              Det är ju era väljare vi pratar om. För mig är det viktigt att
              alla i Sverige ska kunna leva i trygghet och inte i otrygghet.
              Därför är det helt obegripligt att det inte händer något, att
              ni inte gör något.
            </seg>
            <seg n="b8532514">
              Det är inte en bra arbetsmiljö och inte en bra livsmiljö. Vi
              måste se till att framtidstron och hoppet kommer tillbaka. Moderaterna
              satsar mer än regeringen på polisen, och vi vill se fungerande
              poliser i hela landet, överallt. Nu är det viktigare än någonsin,
              när tryggheten utmanas i vartenda hörn.
            </seg>
            <seg n="325ef9bc">
              Utvecklingen går åt fel håll i många förorter. I synnerhet kvinnor
              känner sig otrygga. En tredjedel av alla kvinnor känner sig otrygga
              i dagens Sverige, där vi har en feministisk regering. Det är mycket
              prat och få förslag från en regering som stöds av Vänsterpartiet.
              Det är ytterst allvarligt för Sverige och för alla som bor här.
            </seg>
            <seg n="6263b333">
              Jag kan berätta för statsrådet att jag var i Tensta centrum i
              veckan. Det jag kunde konstatera är att det behövs ekonomisk tillväxt
              och inte fler kriminella. Man behöver även underlätta för företagare,
              men regeringen agerar tvärtom när det gäller just företagare.
              Man höjer skatten på företagare och jobb. Vi behöver ekonomisk
              tillväxt i dessa områden.
            </seg>
          </u>
          <note type="speaker" n="efcdce26">
            Anf. 26 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-e33f8ba55dbd32c0-6" n="a3a58fea">
            <seg n="75adc114">
              Herr talman! Jag vet inte vad det är för debatt som Erik Andersson
              egentligen för. Skulle jag ha ansett det provocerande att man
              skickar poliser dit där det finns kriminella? Det är ju polisens
              uppgift, och det är därför regeringen satsar på fler poliser.
              Poliser ska helst inte vara provocerande, men de ska ingripa.
              Det är det vi har poliser till, och det är därför vi satsar på
              fler poliser. Jag tycker att det var ett märkligt påstående.
            </seg>
            <seg n="10e9dfe0">
              Frågan om människor upplever att det finns fler poliser är viktig.
              Det är också en viktig fråga om det finns fler poliser. Det finns
              fler poliser, men vi kommer att behöva ännu fler.
            </seg>
            <seg n="80e6381f">
              De utmaningar som Erik Andersson berör är långt större än arbetsmiljöfrågor,
              vilket jag sa i mitt tidigare inlägg. För att komma till rätta
              med dem är det viktigt att vi har bytt riktning i politiken. Skattesänkningar
              är inte lösningen på otryggheten i utsatta stadsdelar. Lösningen
              är investeringar i jobb, skola och välfärd. Det är också investeringar
              i fler poliser och att säkerställa att vi har tillräckligt bra
              straffrättsliga påföljder så att vi också på det viset kan skydda
              människor.
            </seg>
            <seg n="053355a0">
              Det är också detta regeringen gör. Samhället har att ta ansvar
              och inte att abdikera.
            </seg>
            <seg n="279db057">
              Glädjande nog ser vi att vi i flera av de stadsdelar i Helsingforss
              kommun som Erik Andersson lyfter upp i sin interpellation har
              en utveckling vad gäller jobb, hälsa och socialbidragsberoende
              som går i rätt riktning. Det är bra, och denna utveckling måste
              fortsätta.
            </seg>
            <seg n="4f7d34c4">
              Dessa frågor utesluter dock inte varandra. Basen är investeringar
              i jobb, skola och välfärd, men vi behöver också fler poliser och
              skarpare och mer effektiv lagstiftning och lagföring av dem som
              begår brott och insatser mot dem som riskerar att begå brott.
              En del av dessa brott är hot och våld mot blåljuspersonal, vilket
              självklart är oacceptabelt ur alla synvinklar.
            </seg>
          </u>
          <note type="speaker" n="9e6bcb48">
            Anf. 27 ERIK ANDERSSON (M):
          </note>
          <u who="erik_andersson_c50742" xml:id="i-781c36ab089f1886-2" n="c0c3ce97">
            <seg n="6419ed1b">
              Herr talman! Jag sa inte att statsrådet tyckte att det var provocerande.
              Jag sa att enligt tv-inslaget i norsk tv ansåg en polisman att
              det kunde provocera att gå in på torget och att det skulle kunna
              uppvigla människorna som var där. Det är helt galet att vi har
              en situation där en polisman inte vågar gå in på ett torg i Sverige.
            </seg>
            <seg n="50625b14">
              Denna interpellationsdebatt handlar om arbetsmiljö – visserligen
              en arbetsmiljö som arbetsgivaren kanske inte alla gånger kan påverka,
              men det var så frågan var ställd i interpellationen.
            </seg>
            <seg n="7728eedb">
              När jag var i Tensta nu i veckan och talade med invånarna fick
              jag känslan av att polisen inte är närvarande hela tiden. Det
              är ett stort problem eftersom när polisen väl är närvarande i
              stadsbilden tror alla att det har hänt något, och då viker kundunderlaget
              i Tensta centrum. Tror folk att det har hänt något brottsligt
              blir de rädda och vill inte vara kvar, vilket är fullt förståeligt.
              Därför krävs det en ständigt närvarande polis, så att det blir
              ett vanligt inslag i stadsbilden.
            </seg>
            <seg n="85853667">
              Därför är det ytterst märkligt när den feministiska regeringen
              talar om trygghet och att det nya polishuset i Rinkeby också blir
              försenat. Det blir möjligen klart 2019. Jag förstår inte hur det
              kan ta så lång tid.
            </seg>
          </u>
          <note type="speaker" n="d0f0d592">
            Anf. 28 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-e33f8ba55dbd32c0-7" n="a3a58fea">
            <seg n="2bb7bd11">
              Herr talman! Min uppfattning är att vi har professionella poliser
              med både kompetens och omdöme som gör ett fantastiskt och mycket
              viktigt arbete. Jag har svårt att se att det skulle vara ett problem
              att vi har polisnärvaro i stadsdelar och köpcentrum. Vi behöver
              det.
            </seg>
            <seg n="db6c9b96">
              På frågan som interpellationen gäller, arbetsmiljön för blåljuspersonal,
              har jag svarat att det görs insatser avseende arbetsmiljöarbetet
              genom Arbetsmiljöverket och fler inspektörer och att det görs
              en särskild översyn av straffpåföljder vad gäller att skydda blåljuspersonal
              och andra samhällsviktiga insatser.
            </seg>
            <seg n="992f700f">
              Frågan om tidsplanen för polishuset i Rinkeby är jag tyvärr inte
              påläst nog att svara på i denna interpellationsdebatt.
            </seg>
          </u>
          <note n="40863740">
            Överläggningen var härmed avslutad.
          </note>
          <note n="2b79ac42">
            § 9 Svar på interpellation 2016/17:184 om arbetskraftsinvandring
          </note>
          <note type="speaker" n="d658be1f">
            Anf. 29 Justitie- och migrationsminister MORGAN JOHANSSON (S):
          </note>
          <u who="morgan_johansson_45a5a2" xml:id="i-e7d3e1f352b42ab6-0" n="abbbc700">
            <seg n="9ebbd1b4">
              Herr talman! Hans Rothenberg har frågat mig vad regeringen avser
              att göra för att underlätta möjligheterna till arbetskraftsinvandring
              som långsiktigt säkrar tillgången till relevant kompetensförsörjning
              inom yrkesområden i Sverige.
            </seg>
            <seg n="ee71b4b7">
              Han har också frågat vad regeringen avser att göra för att effektivisera
              och förenkla handläggningen av ärenden som rör arbetskraftsinvandring.
            </seg>
            <seg n="ddf197e3">
              Beträffande den första frågan vill jag inledningsvis påminna
              om att det var den förra regeringen som införde dagens regelverk,
              som Hans Rothenberg nu anser fungera r dåligt.
            </seg>
            <seg n="833b1819">
              Hans Rothenberg hävdar även att arbetskraftsinvandringen har
              minskat flera år i rad. Det stämmer inte. Antalet arbetskraftsinvandrare
              har varit relativt konstant sedan införandet av dagens regler
              2008.
            </seg>
            <seg n="3bf28cfa">
              Dessutom visar en färsk granskning av Riksrevisionen att det
              i huvud ­ sak är inom lågkvalificerade yrkesgrupper, där det inte
              råder någon direkt brist på arbetskraft i Sverige, som arbetskraftsinvandringen
              har minskat. Antalet högkvalificerade inom yrken där det råder
              brist, exempelvis it-ingenjörer, har ökat kontinuerligt de senaste
              åren.
            </seg>
            <seg n="a06f57e5">
              Regeringen tar frågan om Sveriges kompetensförsörjning på största
              allvar.
            </seg>
            <seg n="c04dd340">
              Regeringen mottog i december förra året betänkandet Stärkt ställning
              för arbetskraftsinvandrare på arbetsmarknaden (SOU 2016:91) som
              bland annat belyser problematiken då utländska arbetstagare inte
              får förlängda arbetstillstånd till följd av mindre misstag från
              arbetsgivarens sida.
            </seg>
            <seg n="9a7f6e99">
              Utredningen föreslår bland annat en möjlighet för arbetsgivare
              som begått misstag vad gäller exempelvis lön och försäkringar
              att korrigera dessa innan e n förlängningsansökan lämnas in. Betänkandet
              är nu ute på remiss.
            </seg>
            <seg n="b217290e">
              Beträffande frågan om handläggningen av ärenden som rör arbetskraftsinvandring
              vill jag betona att jag delar Hans Rothenbergs uppfattning vad
              gäller vikten av korta handläggningstider. Snabb handläggning
              gör det möjligt för svenska arbetsgivare att konkurrera om internationell
              kompetens på en arbetsmarknad som blir alltmer global.
            </seg>
            <seg n="010ff50b">
              Regeringen har därför i årets regleringsbrev gett Migrationsverket
              i uppdrag att ta fram en handlingsplan för hur handläggning av
              både nya ärenden och förlängningsärenden inom arbetstillstånd
              kan förkortas betydligt. Fokus ska vara på åtgärder som ökar produktiviteten
              och minskar tiden från det att ansökan lämnats in till beslut.
            </seg>
            <seg n="30a1ecf2">
              En förutsättning för snabb handläggning är förstås att de sökande
              skickar in kompletta och korrekta underlag. Migrationsverket ska
              därför även ta fram en strategi för en mer ändamålsenlig tillgänglighet
              och service i syfte att förbättra informationen till de sökande.
              Det ska helt enkelt vara lätt att göra rätt.
            </seg>
            <seg n="8f2927a9">
              Det är i sammanhanget viktigt att komma ihåg att Migrationsverket
              även har i uppgift att motverka missbruk av systemet. Det är därför
              angeläget att det finns en balans mellan behovet av skyndsam handläggning
              och behovet av att motverka missbruk. Bristande kontroll riskerar
              att bidra till utnyttjande av enskilda arbetstagare och en urholkning
              av den svenska arbetsmarknadsmodellen. Goda villkor ska gälla
              för alla som arbetar i Sverige.
            </seg>
            <seg n="fa7d07d7">
              Regeringen inväntar nu nämnda remissvar och följer noga Migrationsverkets
              handläggning av arbetstillstånd med anledning av uppdragen i årets
              regleringsbrev. Med anledning av detta ser jag för närvarande
              inte någon anledning att vidta ytterligare åtgärder i denna fråga.
            </seg>
          </u>
          <note type="speaker" n="9336747d">
            Anf. 30 HANS ROTHENBERG (M):
          </note>
          <u who="hans_rothenberg_99056e" xml:id="i-a75a531dbfe80fba-0" n="7dfc775c">
            <seg n="0fa09f21">
              Herr talman! Jag tackar ministern för svaret.
            </seg>
            <seg n="8f182427">
              Det här är en fråga som någonstans drunknar i den migrationsdiskus
              ­ sion som pågår i samhället. Det är uppenbart att det finns stora
              utmaningar och en hel del problem när det gäller att hantera flyktingmigrationen.
              Det är utmaningar som kräver mycket av det svenska samhället och
              även inne ­ bär en påfrestning för många enskilda individer.
            </seg>
            <seg n="ead1d301">
              Arbetskraftsinvandring är en annan sida av migrationen. Den är
              nödvändig för att Sverige och svensk företagsamhet ska fungera
              och för att vi ska kunna utvecklas på den internationella marknaden
              och vara konkurrenskraftiga.
            </seg>
            <seg n="6e283c93">
              Det råder kompetensbrist inom flera yrken i Sverige, och på många
              håll är den akut. Det gäller såväl inom välfärden som inom produktionssektorn
              och tjänstesektorn. Om inget snart görs riskerar Sverige att tappa
              arbeten och företag till utlandet.
            </seg>
            <seg n="a805315b">
              Det finns många exempel på fall där människor som arbetat en
              längre tid i Sverige får lämna landet på grund av att enkla administrativa
              misstag har begåtts. Konsekvenserna för de personer som drabbas
              och för deras arbetsgivare står vanligtvis inte i proportion till
              de misstag som har begåtts.
            </seg>
            <seg n="9a022b23">
              Herr talman! Jag nämnde det tidigare, och det är värt att upprepa:
              Tillgång till god kompetens är avgörande i dagens konkurrensutsatta
              värld, inte minst inom it-området, där det är många företag som
              konkurrerar om arbetskraft på en global marknad.
            </seg>
            <seg n="d28dd65d">
              Genom arbetskraftsinvandring finns goda möjligheter ett rekrytera
              medarbetare från andra länder. Däremot kan handläggningstiden
              för ett arbetstillstånd vara mycket lång, vilket skapar onödig
              osäkerhet och kostnader.
            </seg>
            <seg n="670fa1b6">
              Sverige måste fungera även när asyltrycket är stort. Därför behövs
              snabbare handläggningstider för arbetstillstånd. Om man gör allting
              rätt ska man få svar inom 30 dagar. Det behöver säkerställas att
              handläggningen av ansökningar om arbetstillstånd inte trängs undan
              av exempelvis asylärenden, för detta är en annan uppgift.
            </seg>
            <seg n="53126e4d">
              Ministern kommenterade i sitt svar att det är det regelverk som
              alliansregeringen införde som jag kritiserar. Nej, jag kritiserar
              inte regelverket. Däremot kritiserar jag hur regelverket efterlevs
              och att det är alldeles för långa handläggningstider. Det skapar
              osäkerhet. Regeringens uppgift är att styra landet och ge Migrationsverket
              de redskap som behövs för att kunna svara upp mot en rimlig och
              relevant handläggningstid.
            </seg>
            <seg n="3a2bd9f0">
              Många företag, universitet och högskolor behöver i dag söka kompetens
              utifrån – från andra länder – många gånger med ganska kort varsel.
              Här kan man inte vänta sex till tio månader på att få in arbetskraft
              som man egentligen skulle behöva inom loppet av två månader, max.
              Denna rörlighet kommer bara att öka. Kraven på rörlighet och en
              smidig hantering av myndigheter i alla länder kommer också att
              öka. Detta är morgondagen och framtiden, och det är den vi har
              att förhålla oss till. Där måste det till ordentliga tag för att
              korta ned tiderna.
            </seg>
            <seg n="af5a9c48">
              Vi i Moderaterna hävdar att 30 dagar är en rimlig och acceptabel
              tid. När det gäller de direktiv som ministern har givit till Migrationsverket
              undrar jag: Vilken tid anser ministern är relevant för att en
              handläggning av arbetskraftsinvandring ska kunna ske?
            </seg>
          </u>
          <note type="speaker" n="cfa8bc7c">
            Anf. 31 LARS HJÄLMERED (M):
          </note>
          <u who="lars_hjalmered_2f4803" xml:id="i-ba7147882c9a1f31-0" n="8fbf79a7">
            <seg n="77f9dfda">
              Herr talman! Kompetensförsörjningen är en av de mest kritiska
              frågorna för arbetsgivare, både privata och offentliga sådana,
              som många gånger får kämpa för att hitta kompetent arbetskraft.
            </seg>
            <seg n="ff6891ec">
              Vi har ett nationellt ansvar för att kunna matcha det hela bättre
              när vi utvecklar våra utbildningssystem i grund- och gymnasieskolan
              och i eftergymnasiala utbildningar. Men jag tror att vi ska konstatera
              att detta aldrig kommer att räcka till. Det finns alltid ett behov
              av att hitta människor som kommer från andra länder – i närområdet
              eller lite längre bort – och bidrar i det svenska samhället. Det
              är den ena viktiga aspekten.
            </seg>
            <seg n="7b82f319">
              Den andra är att vi har en trend och utveckling i världen som
              man kan kalla för en talangrekrytering eller tävlan om talanger.
              Vare sig vi talar om duktiga it-tekniker eller om universitetsforskare
              och andra är det många gånger en internationell arbetsmarknad.
            </seg>
            <seg n="cb0bf36c">
              Om vi menar allvar med spännande forsknings- och utbildningsmiljöer,
              en spännande och växande it-sektor eller vad det nu kan vara –
              kanske life science-sektorn i Hans Rothenbergs och min egen hemstad
              – är den internationella dimensionen helt avgörande. Där är arbetskraftsinvandringsreglerna
              verkligen en nyckel.
            </seg>
            <seg n="82982934">
              Vi kan inte ha den tillämpning vi har i dagsläget, utan vi måste
              på olika sätt se hur vi genom reglerna men också mycket annat
              i samhället kan bli bättre på att attrahera duktiga människor
              till Sverige, inom en rad delar av det svenska samhället.
            </seg>
            <seg n="f122a093">
              För ett antal år sedan fick vi väsentligt bättre och mer liberala
              regler för arbetskraftsinvandring, som jag i allt väsentligt tycker
              har fungerat väl. Men vi har utmaningar när det gäller tillämpningen
              av dem.
            </seg>
            <seg n="ca9ff11d">
              Det finns framför allt två stora problem. Det ena handlar om
              den rena tillämpningen hos Migrationsverket när det gäller så
              kallad omprövning. Tidigare tittade man lite mer på helheten,
              men nu tittar man snarare på till exempel en enskild löneutbetalning
              en månad, där några kronor kan göra att en person får lämna landet.
            </seg>
            <seg n="9eaacbd9">
              Samtidigt har vi en diskussion om hur vi ska få de människor
              som har kommit till Sverige genom de senaste årens asylinvandring
              in i arbete. Och så kastar vi ut människor som arbetar och betalar
              skatt – det är inte rimligt.
            </seg>
            <seg n="929f485b">
              Riksdagen har fattat ett beslut med en uppmaning till regeringen
              att ta tag i detta. Jag hoppas verkligen att regeringen ser till
              att komma i mål här så att man kan se till helheten, inte till
              enskilda detaljer, och göra rättning. Duktiga forskare och it-tekniker
              har faktiskt en viktig roll att spela.
            </seg>
            <seg n="e557a441">
              Sedan har vi handläggningstiderna, som tyngs ned genom det migra
              ­ tionstryck vi har. Det kan ta väldigt lång tid, men där finns
              också en osä ­ kerhet. Till exempel kanske man ska upp till omprövning
              och skickar in det som behövs om det. Det finns fall i Sverige
              i dag där vi har forskare på universitet och högskolor som inte
              vet om de kan åka på en internationell forskarkonfe ­ rens därför
              att deras tillstånd kanske löper ut och de då inte kommer in i
              landet igen. Detta är inte rimligt.
            </seg>
            <seg n="452ab7c8">
              Vårt svar från Moderaterna har varit att göra två saker. Det
              ena är att sätta upp en tidsgräns och säga att det rimliga är
              att en ansökan om uppehålls- eller arbetstillstånd i Sverige i
              no rmalfallet ska hanteras inom 30 dagar.
            </seg>
            <seg n="a91469fd">
              Det andra som behövs för att kunna få detta att hända är att
              öronmärka en del av Migrationsverkets förvaltningsanslag och säga
              till myndigheten att dessa pengar ska användas endast till uppehålls-
              och arbetstillstånd.
            </seg>
            <seg n="025ff138">
              Avslutningsvis, herr talman, är min fråga: Är migrationsministern
              be ­ redd att göra mer än detta med en strategi och ett uppdrag,
              till exempel öronmärka resurser hos Migrationsverket för att säkra
              att de verkligen går till denna viktiga handläggning?
            </seg>
            <seg n="ab1d05e5">
              Min andra fråga är: Vad tycker ministern är en rimlig handläggningstid
              för uppehålls- och arbetstillstånd?
            </seg>
          </u>
          <note type="speaker" n="8355289f">
            Anf. 32 Justitie- och migrationsminister MORGAN JOHANSSON (S):
          </note>
          <u who="morgan_johansson_45a5a2" xml:id="i-e7d3e1f352b42ab6-1" n="abbbc700">
            <seg n="7fbad363">
              Herr talman! Jag tror att vi är alla är överens om att företag
              måste ha tillgång till den kompetens de behöver. Detta är strategiskt
              oerhört viktigt för Sverige som industri- och tillväxtnation.
            </seg>
            <seg n="c140231d">
              Kompetensförsörjning kan ske genom utbildning inom landet, och
              därför är det viktigt att satsa på utbildning och bygga ut grundskola,
              gymnasieskola och högre utbildning. Men en del kompetens behöver
              vi hämta utomlands, via arbetskraftsinvandring.
            </seg>
            <seg n="dc6ee6b1">
              När man rekryterar människor från andra länder måste man, för
              att den svenska arbetsmarknadsmodellen ska fungera, se till att
              de som kommer hit har bra arbetsvillkor och tillförsäkras avtalsenliga
              löner, att företaget betalar försäkringar, att sociala avgifter
              betalas och att den skatt som ska erläggas betalas. Detta är viktigt
              för att se till att de människor som kommer hit inte hamnar i
              en utnyttjandesituation.
            </seg>
            <seg n="ad681d49">
              Lars Hjälmered och Hans Rothenberg håller inte med mig när jag
              säger att de problem som de lyfter upp har sin grund i den lagstiftning
              som de själva har varit med om att driva igenom. Okej, men min
              uppfattning är att det faktiskt är så.
            </seg>
            <seg n="f808254d">
              Alliansregeringens lagstiftning hade, enligt min uppfattning,
              problem. Det ena är att om det blir fel och skatterna, avgifterna
              och lönerna inte betalas på rätt sätt är det arbetstagaren som
              får ta hela smällen, medan arbetsgivaren inte behöver riskera
              någonting över huvud taget. Så är denna lagstiftning konstruerad.
            </seg>
            <seg n="dc041dd5">
              Det andra problemet är att om arbetsgivare i efterhand upptäcker
              att de har gjort misstag finns det i dag ingen möjlighet för dem
              att rätta till detta innan en ansökan om förlängning lämnas in.
              Det har gjort att en del helt enkelt har fått åka hem och söka
              igen, på grund av att denna möjlighet inte finns.
            </seg>
            <seg n="bb7cefae">
              Detta är två stora problem med den lagstiftning som Alliansen
              drev igenom. Detta såg vi redan 2015. Vi lät därför tillsätta
              en särskild utredning, som kom med ett betänkande till mig i december
              förra året.
            </seg>
            <seg n="1f8e296b">
              Där finns för det första ett straffrättsligt ansvar för arbetsgivare,
              som ska se till att göra rätt. Om arbetsgivare inte gör rätt och
              det finns ett uppsåt i detta kommer de att drabbas av en sanktion.
            </seg>
            <seg n="3761f1ed">
              Där finns för det andra en möjlighet för arbetsgivare att i efterhand
              rätta till mindre misstag så att arbetstagarna slipper försättas
              i en sådan situa ­ tion.
            </seg>
            <seg n="68d95481">
              Remisstiden för utredningen går ut på måndag. Regeringen kommer
              att bereda detta vidare och ta fram lagrådsremisser och en proposition
              för att rätta till dessa båda delar.
            </seg>
            <seg n="15bde1e9">
              När det gäller handläggningstiderna har vi fått jobba mycket
              hårt för att försöka korta dem och försöka se till att de är rimliga,
              mot bakgrund av att vi har haft en mycket stor belastning på Migrationsverket.
            </seg>
            <seg n="7eb23db1">
              Jag kan konstatera att när det gäller förstagångsansökningar
              för yrken med krav på fördjupad högskolekompetens är den genomsnittliga
              handläggningstiden enligt januaristatistiken 48 dagar. Den ska
              vi naturligtvis försöka korta ytterligare. Den är inte tillräcklig,
              men det är den som nu gäller.
            </seg>
            <seg n="cf1c727b">
              Jag förstår inte hur ni samtidigt kan kräva mer när ni i andra
              andetaget vill skära ned på Migrationsverket med 500 miljoner
              kronor, vilket framgår av Moderaternas budgetförslag.
            </seg>
          </u>
          <note type="speaker" n="f7a75fc1">
            Anf. 33 HANS ROTHENBERG (M):
          </note>
          <u who="hans_rothenberg_99056e" xml:id="i-a75a531dbfe80fba-1" n="7dfc775c">
            <seg n="7a348de4">
              Herr talman! Bakom denna fråga – vi kan borra ned oss i tekniska
              detaljer, tala om ack så viktiga ambitioner och sätta mål för
              handläggningstider – finns det människor som kommer till Sverige
              med goda ambitioner att göra rätt för sig och göra en insats.
              Dessa människor arbetar i företag som har goda ambitioner att
              göra rätt för sig, kunna utvecklas och ta del av den kompetens
              som kan bidra till denna utveckling.
            </seg>
            <seg n="1dedc8a6">
              Det finns individer bakom detta. Låt mig ge några exempel. Det
              senaste halvåret har det kommit allt fler rapporter om utländska
              medborgare som har sökt sig till Sverige för att arbeta och skapa
              sig ett nytt liv. Men de har i stället tvingats lämna landet.
            </seg>
            <seg n="d5204b0a">
              En iransk man, som har bott i Sverige sedan 1999, arbetat och
              betalat skatt, ska utvisas eftersom hans tjänst inte utannonserats
              på rätt sätt.
            </seg>
            <seg n="ce08f7c1">
              En man från Bangladesh, som har studerat fyra år i Sverige och
              som efter studierna har fått ett arbete, ska utvisas eftersom
              han fått tjänsten via en annons på Linkedin som inte varit synlig
              för personer bosatta inom hela EU, EES och Schweiz.
            </seg>
            <seg n="2d9bf930">
              En man från Pakistan, som också har studerat i Sverige och nu
              arbetar med programmering i Helsingfors där han är en av sitt
              företags ledande medarbetare, ska utvisas på grund av en byråkratisk
              teknikalitet. Svensk lagstiftning föreskriver nämligen att en
              arbetstagare från ett land utanför EU ska ha samma villkor och
              försäkringar som en svensk som är anställd enligt kollektivavtal.
              Det är en god ambition. Men i den mannens fall anser Migrationsverket
              att hans tidigare arbetsgivare inte har betalat tillräckligt hög
              ersättning gällande hans pensionsförsäkring, vilket medför att
              arbetstillståndet nu inte förlängs.
            </seg>
            <seg n="354d4e59">
              Detta är en orimlig situation, och detta gäller inte bara stora
              företag utan även små företag. Det lilla företaget Score, som
              har 55 medarbetare från 20 nationer, har en anställd som måste
              lämna landet på grund av en liten regel som gör att denna ovärderliga
              medarbetare kommer att få sluta sitt arbete där.
            </seg>
            <seg n="9c9777bc">
              Detta är några exempel på hur det kan fungera – den praktiska
              realiteten. Det är detta som vi i det politiska systemet måste
              förhålla oss till och rätta till.
            </seg>
            <seg n="259e2b35">
              De steg som Alliansen tog under sin regeringstid var goda steg.
              Vi måste också putsa på de regler och lagar som har tillkommit
              under denna tid. Verkligheten går kraftigt framåt, och det måste
              vi förhålla oss till.
            </seg>
            <seg n="07d67531">
              De fackliga organisationerna, tillsammans med näringslivsorganisa
              ­ tionerna, tycker att detta är en av de riktigt stora utmaningarna.
              Den enda fackliga organisationen av de stora som inte är riktigt
              med på den banan är LO. LO har nyligen pläderat för att strama
              åt möjligheterna för personer utanför EU att komma hit och arbeta.
              Liknande tongångar hörs nu från olika håll runt om i Europa.
            </seg>
            <seg n="65b77881">
              Saco och Svenskt Näringsliv är de två ledande organisationer
              som ser med stor oro på denna utveckling.
            </seg>
            <seg n="d3952c7f">
              Så sent som i veckan gick LO och Socialdemokraterna ut på DN
              Debatt och pläderade för att strama åt regelverket kring arbetskraftsinvandringen
              och i praktiken återinföra arbetsmarknadsprövningen. Detta är
              tendenser som går emot det som ministern nu säger, och jag hoppas
              att det är det som ministern säger i denna debatt som gäller framgent.
              Sverige behöver ha smidiga regler för arbetskraftsinvandring.
            </seg>
          </u>
          <note type="speaker" n="c64639c2">
            Anf. 34 LARS HJÄLMERED (M):
          </note>
          <u who="lars_hjalmered_2f4803" xml:id="i-ba7147882c9a1f31-1" n="8fbf79a7">
            <seg n="9ab1a23a">
              Herr talman! Arbetskraftsinvandringen är utomordentligt viktig
              för Sverige, för svenska företag och för offentliga arbetsgivare.
              Den stora uppgiften för oss framöver tycker jag handlar om att
              vårda och utveckla det regelverk som vi har. I allt väsentligt
              är det en bra lagstiftning, men vi behöver putsa och utveckla
              den.
            </seg>
            <seg n="02e31c63">
              Vi har ett antal utmaningar som verkligen ställer till det för
              arbetsgivare i Sverige. I Helsingfors, Göteborg och så vidare
              har vi en sprudlande och spännande it-sektor. De arbetsgivare
              som jag besöker river bildligt talat sitt hår när det kommer till
              detta med arbetskraftsinvandring. Det handlar till exempel om
              frågan om handläggningstider. Det kan ta erbarmligt lång tid.
              Det skapar en utomordentligt stor osäkerhet när man inte vet om
              det tar två månader eller åtta månader. Då kanske man redan har
              kommit överens med en möjlig arbetstagare om löner och andra villkor.
              Men sedan blir det kanske inte någonting av detta. Samtidigt finns
              det ett otroligt stort tryck att utveckla företagen. Det gäller
              inte bara denna bransch utan många andra.
            </seg>
            <seg n="8587d469">
              I min hemstad Göteborg har vi Astra Zeneca som tar in 300 utlänningar
              varje år. För den typen av arbetsgivare måste det fungera mycket
              smidigt, men det gör det inte i dag.
            </seg>
            <seg n="ed2e4804">
              Herr talman! Jag tycker att det är ett par saker som vi måste
              hantera politiskt i fråga om detta. Det ena gäller att regeringen
              har ett ansvar att fullfölja riksdagens beslut. Det handlar om
              att se till helheten och kunna rätta fel. Där har jag en förhoppning,
              givet det som ministern säger, om att detta ska kunna lösas. Det
              andra gäller frågan om handläggningstiderna. Jag tycker att man
              ska kunna ställa ut en servicegaranti och säga att det i normalfallet
              inte ska ta längre tid än 30 dagar att behandla en ansökan. Man
              ska också kunna öronmärka resurser på Migrationsverket för att
              detta ska kunna ske.
            </seg>
            <seg n="b787a284">
              Avslutningsvis vill jag upprepa min fråga. Är ministern beredd
              att sätta en sådan tidsgräns, till exempel 30 dagar? Är ministern
              beredd att öronmärka resurser för att det ska kunna ske?
            </seg>
          </u>
          <note type="speaker" n="83adb09f">
            Anf. 35 Justitie- och migrationsminister MORGAN JOHANSSON (S):
          </note>
          <u who="morgan_johansson_45a5a2" xml:id="i-e7d3e1f352b42ab6-2" n="abbbc700">
            <seg n="3f449f2f">
              Herr talman! Lars Hjälmered säger att det i grunden är en bra
              lagstiftning. Nej, det är ingen bra lagstiftning när konsekvenserna
              av den blir att arbetstagarna får ta hela smällen om det görs
              några misstag. Då är det ingen bra lagstiftning som ni drev igenom
              2008.
            </seg>
            <seg n="3089a0e2">
              Ni måste väl ändå se att alla de fall som Hans Rothenberg här
              radar upp är en direkt konsekvens av den lagstiftning som ni själva
              drev igenom. Detta är Alliansens lagstiftning. Det är så det regelverk
              ser ut som ni hit ­ tade på och som ni röstade igenom. Så ser
              det ut. Det är ingen bra lagstift ­ ning när arbetstagaren får
              ta hela smällen. Det är ingen bra lagstiftning när det inte finns
              någon möjlighet för arbetsgivaren att rätta till felen, inte ens
              om man upptäcker dem. Man hamnar i något slags Kafkaliknande situa
              ­ tion. Man vet om att man kanske gjorde ett misstag för några
              år sedan. Sedan försöker man i efterhand rätta till det. Men regelverket
              och byråkra ­ tin ser ut på ett sådant sätt att man faktiskt inte
              klarar av att göra det. Då är det ingen bra lagstiftning.
            </seg>
            <seg n="2c228ee3">
              Det var precis detta vi såg redan 2015. Detta måste vi utreda
              och rätta till, och jag fick ett betänkande i december. Remisstiden
              går ut på måndag, och vi kommer då att gå vidare till riksdagen
              med detta så fort som möjligt för att rätta till just de problem
              som ni tar upp.
            </seg>
            <seg n="cc1cb0c2">
              Men beskyll inte den nuvarande regeringen för sådant som ni faktiskt
              själva var med om att driva igenom. Det tycker jag inte är särskilt
              klokt.
            </seg>
            <seg n="827b2cea">
              Hans Rothenberg sa att det ibland kan finnas lite teknikaliteter
              och byråkratiska små regler som ställer till bekymmer. Men jag
              ska säga att om man inte betalar tillräckligt bra lön, om man
              inte har betalat försäkringar, om man inte har betalat sociala
              avgifter och om man inte har betalat skatt då är det inte fråga
              om några teknikaliteter utan då handlar det om ett regelverk som
              syftar till att faktiskt skydda människor från att bli utnyttjade.
              Det finns gott om exempel på hur människor faktiskt har utnyttjats
              i dessa situationer. Därför är min grundinställning att det måste
              finnas ett regelverk för detta.
            </seg>
            <seg n="b1068c5f">
              Om man sedan av misstag inte klarar av detta och det rör sig
              om smärre fel ska det i efterhand kunna läkas, och det är det
              som detta går ut på. Men vi får vara noga med hur vi uttrycker
              oss om det regelverk som finns.
            </seg>
            <seg n="c6de86b0">
              Det står i interpellationen att arbetskraftsinvandringen har
              gått ned. Nja, så är det inte – arbetskraftsinvandringen ligger
              faktiskt rätt stabilt under åren. Förra året beviljades 13 000
              uppehållstillstånd till arbetstagare. Det som har gått ned under
              åren är tillstånden för de lågkvalificerade yrkena. Om vi tittar
              på bärplockare och plantörer ser vi att det 2009 beviljades 7
              200 sådana tillstånd. År 2016 var det 3 200. Det är alltså en
              halvering av bärplockare och andra säsongsarbetare som har kommit
              till Sverige för att jobba.
            </seg>
            <seg n="c0e42cc1">
              Tittar jag på it-arkitekter, dataspecialister, systemutvecklare
              och civil ­ ingenjörer ser jag däremot motsatt utveckling: Det
              är faktiskt så att antalet ökar. År 2009 beviljades 2 200 tillstånd
              till it-arkitekter, och år 2016 var det 3 700. Det är en ökning.
              För civilingenjörer är siffrorna 539 år 2009 och 791 år 2016.
              I precis den grupp man talar så mycket om att företag behöver
              ser vi alltså en ökning. Bland annat rekryteras människor från
              Indien, som jag för övrigt besökte förra året. Då diskuterade
              jag just denna fråga.
            </seg>
            <seg n="d8af7d46">
              Vi vill gärna medverka till att korta handläggningstiderna, men
              det klingar falskt när Moderaterna kräver att handläggningstiderna
              ska kortas och samtidigt vill skära ned på Migrationsverket med
              500 miljoner, herr talman. Hur ska det gå ihop?
            </seg>
          </u>
          <note type="speaker" n="9a2c3811">
            Anf. 36 HANS ROTHENBERG (M):
          </note>
          <u who="hans_rothenberg_99056e" xml:id="i-a75a531dbfe80fba-2" n="7dfc775c">
            <seg n="d06f8a8b">
              Herr talman! Jag tycker att denna interpellation är alldeles
              för viktig för att vi ska göra detta till ett bråk om vems felet
              är. Vi har en situation som inte fungerar. Det är en lagstiftning
              som alliansregeringen satte i verket. Saker och ting har förändrats,
              och det behövs en smidig och flexibel hantering av detta eftersom
              situationen har ändrats.
            </seg>
            <seg n="6e74302a">
              Ministern har i sitt svar och sina inlägg varit angelägen om
              att påpeka att de fel som görs av arbetsgivare ska åtgärdas och
              att man minsann inte kan hoppa över skaklarna när det gäller det.
              Men det finns faktiskt många företag som avstår från att rekrytera
              arbetskraft från andra länder just på grund av risken. Gör man
              ett litet fel kan det innebära väldigt stora konsekvenser för
              företaget, för företagaren och för den enskilda anställda. Detta
              är ett signalspråk som är väldigt viktigt att hantera, och det
              är ett signalspråk som regeringen har möjlighet att ändra på.
            </seg>
            <seg n="94a99637">
              Vi moderater vill att handläggningstiderna för arbetstillstånd
              kortas, och de ska kortas till 30 dagar. Och ja, vi gör justeringar
              i Migrationsverkets budget. Vad vi är väldigt tydliga med är dock
              att en del av förvaltningsanslaget till Migrationsverket bör öronmärkas
              för handläggning av ansökningar om arbetstillstånd för att på
              så vis undvika att dessa ärenden trängs undan av andra frågor.
            </seg>
            <seg n="a30d5e5b">
              Situationen är orimlig när människor som bor i Sverige, arbetar
              och gör rätt för sig plötsligt skickas hem på grund av byråkratiska
              teknikaliteter. Arbetskraftsinvandring gör Sverige rikare; det
              tror jag att vi kan vara överens om. Öppenhet, inte den här formen
              av protektionism, är vad som bygger framtidens kunskapssamhälle.
              Där ska Sverige vara en viktig global aktör.
            </seg>
          </u>
          <note type="speaker" n="df17d277">
            Anf. 37 Justitie- och migrationsminister MORGAN JOHANSSON (S):
          </note>
          <u who="morgan_johansson_45a5a2" xml:id="i-45ad832726b3efeb-0" n="abbbc700" next="i-11bba206b0f253ed-0">
            <seg n="b869b57e">
              Herr talman! Det var välkommet att Hans Rothenberg till slut
              sa att detta är Alliansens lagstiftning, för så är det ju.
            </seg>
            <seg n="0e95c15f">
              Jag förstår mycket väl att en del företag kan dra sig för att
              göra den här typen av rekryteringar när de ser att det inte finns
              möjlighet att läka ett eventuellt fel. Det är precis därför vi
              vill rätta till den delen i lagstiftningen. Remisstiden för utredningen
              går som sagt ut på måndag, och därefter sker sedvanlig beredningsprocess.
              Sedan kommer vi att återkomma till riksdagen så fort som möjligt.
              Jag vet att det är ang eläget att vi löser detta. Det va r därför
              vi en gång tillsatte utredningen – för att försöka lösa detta.
              Det finns även många andra förslag i utredningen som vi kommer
              att gå vidare med.
            </seg>
            <seg n="8e834e83">
              Hans Rothenberg säger att man vill k orta handläggningstiden
              till 30 dagar och öronmärka pengarna. I nästa andetag talar han
              om att man skär ned med en halv miljard. Vi har ju byggt ut Migrationsverket
              de senaste åren. Det har nu över 7 000 anställda just för att
              klara av den ökade arbetsbördan i form av såväl asylansökningar,
              förstås, som den här delen. Nu står jag här och diskuterar arbetskraftsinvandring,
              och nästa vecka kan ­ ske jag står och diskuterar med en annan
              moderat som säger att vi måste förkorta handläggningstiderna för
              asylansökningar.
            </seg>
            <seg n="0fb22262">
              Det är precis det som blir så knepigt – att man i sina budgetförslag
              har nedskärningar och sedan i nästa andetag säger att man ska
              öronmärka pengar. Då hänger inte budskapet riktigt ihop. Man kan
              inte göra båda sakerna på en och samma gång.
            </seg>
            <seg n="843862d8">
              I grunden har vi gett Migrationsverket i uppdrag att korta handläggningstiderna.
              Jag nämnde att handläggningstiden nu ligger på 48 dagar när det
              gäller gruppen som har fördjupad högskolekompetens, och vi ser
              till att jobba vidare. Vi ska presentera ett lagförslag för riksdagen
              så fort som möjligt.
            </seg>
          </u>
          <note n="40863740">
            Överläggningen var härmed avslutad.
          </note>
          <note n="6fdb9bdc">
            § 10 Bordläggning
          </note>
          <note n="9fd9cdd3">
            Följande dokument anmäldes och bordlades:
          </note>
          <u who="morgan_johansson_45a5a2" xml:id="i-11bba206b0f253ed-0" n="abbbc700" prev="i-45ad832726b3efeb-0">
            <seg n="f1c03ce7">
              EU-dokument
            </seg>
            <seg n="21ec1bbf">
              till utrikesminister Margot Wallström (S)
            </seg>
            <seg n="36aae68d">
              2016/17:321 Åtgärder för jämställdhet
            </seg>
            <seg n="04f5729a">
              2016/17:322 Inhemska adoptioner
            </seg>
            <seg n="f74cf1f5">
              2016/17:855 Stöd till den småskaliga vattenkraften
            </seg>
            <seg n="11dbd5b4">
              till miljöminister Karolina Skog (MP)
            </seg>
            <seg n="3a53a925">
              2016/17:856 Stöd till den indonesiska demokratin
            </seg>
            <seg n="21ec1bbf">
              till utrikesminister Margot Wallström (S)
            </seg>
            <seg n="247ecd1d">
              2016/17:857 Service och närvaro i hela landet
            </seg>
            <seg n="89da9326">
              till statsrådet Ardalan Shekarabi (S)
            </seg>
            <seg n="2890fe0e">
              2016/17:858 Id-kapningar
            </seg>
            <seg n="33ba18f2">
              2016/17:860 Stödfond till iranska feminister
            </seg>
            <seg n="21ec1bbf">
              till utrikesminister Margot Wallström (S)
            </seg>
            <seg n="0068dda0">
              2016/17:861 Vattenfalls investeringar i fossil energiproduktion
            </seg>
            <seg n="c85ba243">
              2016/17:862 Transnationella ärenden kopplade till hedersrelaterat
              våld och förtryck
            </seg>
            <seg n="21ec1bbf">
              till utrikesminister Margot Wallström (S)
            </seg>
            <seg n="f65cff74">
              2016/17:863 Hot mot torsken
            </seg>
            <seg n="21ec1bbf">
              till utrikesminister Margot Wallström (S)
            </seg>
            <seg n="99a33edf">
              2016/17:865 Användandet av radio- och tv-avgifter
            </seg>
            <seg n="47a9bc3f">
              till kultur- och demokratiminister Alice Bah Kuhnke (MP)
            </seg>
            <seg n="cd275e4f">
              Anf. 20 ELISABETH SVANTESSON (M)
            </seg>
            <seg n="5eb5c548">
              Anf. 25 ERIK ANDERSSON (M)
            </seg>
            <seg n="e83cea5a">
              Anf. 30 HANS ROTHENBERG (M)
            </seg>
            <seg n="258d2f1c">
              Anf. 34 LARS HJÄLMERED (M)
            </seg>
          </u>
          <note n="659f0e4b">
            KOM(2017) 10 Förslag till Europaparlamentets och rådets förordning
            om respekt för privatlivet och skydd av personuppgifter i samband
            med elektronisk kommunikation och om upphävande av direktiv 2002/58/EG
            (förordning om integritet och elektronisk kommunikation)
          </note>
          <note n="f52729aa">
            § 11 Anmälan om interpellationer
          </note>
          <note n="dd8b8eb4">
            Följande interpellationer hade framställts:
          </note>
          <note n="919e659f">
            den 16 februari
          </note>
          <note n="96acc787">
            2016/17:320 Nord Stream 2
          </note>
          <note n="87a0922d">
            av Mikael Oscarsson (KD)
          </note>
          <note n="761ee227">
            av Maria Stockhaus (M)
          </note>
          <note n="97920b40">
            till statsrådet Åsa Regnér (S)
          </note>
          <note n="761ee227">
            av Maria Stockhaus (M)
          </note>
          <note n="97920b40">
            till statsrådet Åsa Regnér (S)
          </note>
          <note n="fd3727c5">
            § 12 Anmälan om frågor för skriftliga svar
          </note>
          <note n="2b4902df">
            Följande frågor för skriftliga svar hade framställts:
          </note>
          <note n="919e659f">
            den 16 februari
          </note>
          <note n="b7bcab90">
            av Cecilia Widegren (M)
          </note>
          <note n="77b9a1e2">
            av Birgitta Ohlsson (L)
          </note>
          <note n="7fd9e0e9">
            av Mikael Dahlqvist (S)
          </note>
          <note n="de4025af">
            av Ewa Thalén Finné (M)
          </note>
          <note n="9ca2be9d">
            till justitie- och migrationsminister Morgan Johansson (S)
          </note>
          <note n="76b374c1">
            2016/17:859 Delat rum i stödboende
          </note>
          <note n="da2999c2">
            av Elisabeth Svantesson (M)
          </note>
          <note n="97920b40">
            till statsrådet Åsa Regnér (S)
          </note>
          <note n="77b9a1e2">
            av Birgitta Ohlsson (L)
          </note>
          <note n="13422bea">
            av Birger Lahti (V)
          </note>
          <note n="0c3c29d3">
            till närings- och innovationsminister Mikael Damberg (S)
          </note>
          <note n="53404da2">
            av Tina Ghasemi (M)
          </note>
          <note n="4bc8fd4f">
            av Tina Acketoft (L)
          </note>
          <note n="6546eb86">
            till statsrådet Sven-Erik Bucht (S)
          </note>
          <note n="073882af">
            2016/17:864 Unrwa-anställdas antisemitism och våldsbejakande
            ex ­ tremism
          </note>
          <note n="0b3d48f6">
            av Björn Söder (SD)
          </note>
          <note n="0b3d48f6">
            av Björn Söder (SD)
          </note>
          <note n="7f7612ae">
            § 13 Kammaren åtskildes kl. 10.55 .
          </note>
          <note n="d0cd0dee">
            Sammanträdet leddes av talmannen.
          </note>
          <note n="99d2a1fe">
            Vid protokollet
          </note>
          <note n="773d1f6d">
            BRITT-MARIE HARTV IG
          </note>
          <note n="2813d347">
            / Olof Pilo
          </note>
          <note n="e147c4a5">
            Innehållsförteckning
          </note>
          <note n="1514560a">
            § 1 Svar på interpellation 2016/17:257 om den turkiska regeringens
            förtryck av oppositionen
          </note>
          <note n="a298f15b">
            Anf. 1 Utrikesminister MARGOT WALLSTRÖM (S)
          </note>
          <note n="44c90149">
            Anf. 2 JONAS SJÖSTEDT (V)
          </note>
          <note n="7dd9fbdf">
            Anf. 3 Utrikesminister MARGOT WALLSTRÖM (S)
          </note>
          <note n="2ef9a586">
            Anf. 4 JONAS SJÖSTEDT (V)
          </note>
          <note n="1a482cb2">
            Anf. 5 Utrikesminister MARGOT WALLSTRÖM (S)
          </note>
          <note n="29fed103">
            Anf. 6 JONAS SJÖSTEDT (V)
          </note>
          <note n="7519fef9">
            Anf. 7 Utrikesminister MARGOT WALLSTRÖM (S)
          </note>
          <note n="6b902c64">
            § 2 Svar på interpellation 2016/17:258 om resan till diktaturen
            Iran
          </note>
          <note n="53a568c3">
            Anf. 8 Utrikesminister MARGOT WALLSTRÖM (S)
          </note>
          <note n="ed515964">
            Anf. 9 HANS LINDE (V)
          </note>
          <note n="3138ac98">
            Anf. 10 Utrikesminister MARGOT WALLSTRÖM (S)
          </note>
          <note n="6728508f">
            Anf. 11 HANS LINDE (V)
          </note>
          <note n="b2e7e0da">
            Anf. 12 Utrikesminister MARGOT WALLSTRÖM (S)
          </note>
          <note n="729e6407">
            Anf. 13 HANS LINDE (V)
          </note>
          <note n="bd0c012d">
            Anf. 14 Utrikesminister MARGOT WALLSTRÖM (S)
          </note>
          <note n="d621f390">
            § 3 Justering av protokoll
          </note>
          <note n="19804cbd">
            § 4 Meddelande om parentation
          </note>
          <note n="c82eb493">
            § 5 Anmälan om fördröjda svar på interpellationer
          </note>
          <note n="b20cf882">
            § 6 Ärenden för hänvisning till utskott
          </note>
          <note n="8974931e">
            § 7 Svar på interpellation 2016/17:259 om jobb för nyanlända
            efter avslutad etablering
          </note>
          <note n="1380bd64">
            Anf. 15 Arbetsmarknads- och etableringsminister YLVA JOHANSSON
            (S)
          </note>
          <note n="c9ab1159">
            Anf. 16 ELISABETH SVANTESSON (M)
          </note>
          <note n="46028604">
            Anf. 17 Arbetsmarknads- och etableringsminister YLVA JOHANSSON
            (S)
          </note>
          <note n="07b4bd84">
            Anf. 18 ELISABETH SVANTESSON (M)
          </note>
          <note n="91f9c326">
            Anf. 19 Arbetsmarknads- och etableringsminister YLVA JOHANSSON
            (S)
          </note>
          <note n="7f70ca1e">
            Anf. 21 Arbetsmarknads- och etableringsminister YLVA JOHANSSON
            (S)
          </note>
          <note n="0ae2f4fd">
            § 8 Svar på interpellationerna 2016/17:265 och 266 om arbetsmiljön
            i oroliga förorter
          </note>
          <note n="917f34b2">
            Anf. 22 Arbetsmarknads- och etableringsminister YLVA JOHANSSON
            (S)
          </note>
          <note n="ec87c7dd">
            Anf. 23 ERIK ANDERSSON (M)
          </note>
          <note n="47597ada">
            Anf. 24 Arbetsmarknads- och etableringsminister YLVA JOHANSSON
            (S)
          </note>
          <note n="6240c667">
            Anf. 26 Arbetsmarknads- och etableringsminister YLVA JOHANSSON
            (S)
          </note>
          <note n="a5dda18a">
            Anf. 27 ERIK ANDERSSON (M)
          </note>
          <note n="70134aa8">
            Anf. 28 Arbetsmarknads- och etableringsminister YLVA JOHANSSON
            (S)
          </note>
          <note n="2b79ac42">
            § 9 Svar på interpellation 2016/17:184 om arbetskraftsinvandring
          </note>
          <note n="1fa380d4">
            Anf. 29 Justitie- och migrationsminister MORGAN JOHANSSON (S)
          </note>
          <note n="c8b98104">
            Anf. 31 LARS HJÄLMERED (M)
          </note>
          <note n="1a79715f">
            Anf. 32 Justitie- och migrationsminister MORGAN JOHANSSON (S)
          </note>
          <note n="0dd988f1">
            Anf. 33 HANS ROTHENBERG (M)
          </note>
          <note n="98eda3bd">
            Anf. 35 Justitie- och migrationsminister MORGAN JOHANSSON (S)
          </note>
          <note n="b9180be4">
            Anf. 36 HANS ROTHENBERG (M)
          </note>
          <note n="76691765">
            Anf. 37 Justitie- och migrationsminister MORGAN JOHANSSON (S)
          </note>
          <note n="6fdb9bdc">
            § 10 Bordläggning
          </note>
          <note n="f52729aa">
            § 11 Anmälan om interpellationer
          </note>
          <note n="fd3727c5">
            § 12 Anmälan om frågor för skriftliga svar
          </note>
          <note n="26502702">
            § 13 Kammaren åtskildes kl. 10.55.
          </note>
          <note n="4050d5ed">
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
