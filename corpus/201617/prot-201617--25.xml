<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2016</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2016</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--25</head>
          <docDate when="2016">2016</docDate>
        </div>
      </front>
      <body>
        <div>
          <note n="8f046e7b">
            § 1 Justering av protokoll
          </note>
          <note n="5700c455">
            Protokollet för den 19 oktober justerades.
          </note>
          <note n="f88ea807">
            § 2 Avsägelse
          </note>
          <note n="c2976699">
            Talmannen meddelade att Leif Jakobsson (S) avsagt sig uppdraget
            som ledamot i krigsdelegationen.
          </note>
          <note n="195f8ebd">
            Kammaren biföll denna avsägelse.
          </note>
          <note n="3e28a852">
            § 3 Anmälan om kompletteringsval
          </note>
          <note n="dce6aaf5">
            T almannen meddelade att Socialdemokraternas riksdagsgrupp anmält
            Jörgen Hellman som ledamot i krigsdelegationen .
          </note>
          <note n="5ec2f7fb">
            T almannen förklarade vald till
          </note>
          <note n="80fc63e9">
            ledamot i krigsdelegationen
          </note>
          <note n="b482fa6d">
            Jörgen Hellman (S)
          </note>
          <note n="92afdefc">
            § 4 Ärenden för hänvisning till utskott
          </note>
          <note n="8b9f0159">
            Följande dokument hänvisades till utskott:
          </note>
          <note n="8f1c8389">
            Propositioner
          </note>
          <note n="6687dc44">
            2016/17:35 till kulturutskottet
          </note>
          <note n="3a854ca3">
            2016/17:37 till utbildningsutskottet
          </note>
          <note n="2293ee92">
            Skrivelser
          </note>
          <note n="e8f17a59">
            2016/17:23 till konstitutionsutskottet
          </note>
          <note n="df499299">
            2016/17:34 till utbildningsutskottet
          </note>
          <note n="8c7fa337">
            Motioner
          </note>
          <note n="92dd1f19">
            2016/17:3505 och 3508 till socialutskottet
          </note>
          <note n="86599ea9">
            2016/17:3517 till skatteutskottet
          </note>
          <note n="dd8c9a8e">
            2016/17:3507, 3509, 3510, 3512 och 3513 till trafikutskottet
          </note>
          <note n="46ba1ab1">
            2016/17:3518 och 3519 till skatteutskottet
          </note>
          <note n="135902bb">
            2016/17:3521 till skatteutskottet
          </note>
          <note n="ce521538">
            2016/17:3520 till justitieutskottet
          </note>
          <note n="9c7fd1e8">
            2016/17:3514 till trafikutskottet
          </note>
          <note n="9f16d2c8">
            2016/17:3506 till utrikesutskottet
          </note>
          <note n="8ebc5b28">
            2016/17:3522–3524 till trafikutskottet
          </note>
          <note n="ab0de79e">
            2016/17:3515 och 3516 till konstitutionsutskottet
          </note>
          <note n="c8503acf">
            § 5 Ändringar i fördraget om internationell järnvägstrafik
          </note>
          <note n="1db69f28">
            Civilutskottets betänkande 2016/17:CU3
          </note>
          <note n="08257722">
            Ändringar i fördraget om internationell järnvägstrafik (prop.
            2015/16:194)
          </note>
          <note n="f379fd17">
            föredrogs.
          </note>
          <note n="97beae3d">
            Talmannen konstaterade att ingen talare var anmäld.
          </note>
          <note n="90df35f4">
            (Beslut fattades under § 11.)
          </note>
          <note n="49f0a19b">
            § 6 En ny lag om personnamn
          </note>
          <note n="5316d50f">
            Civilutskottets betänkande 2016/17:CU4
          </note>
          <note n="34a0d43a">
            En ny lag om personnamn (prop. 2015/16:180)
          </note>
          <note n="f379fd17">
            föredrogs.
          </note>
          <note type="speaker" n="bf448c7b">
            Anf. 1 TUVE SKÅNBERG (KD):
          </note>
          <u who="tuve_skanberg_83b895" xml:id="i-7f2d6a71b85e0ad4-0" n="c4f90e2c" next="i-8ba7ca62f2265a6f-0">
            <seg n="c44ec930">
              Herr talman! I dag ska vi debattera propositionen En ny lag om
              personnamn . I vårt betänkande med samma namn slår vi fast att
              våra personnamn är viktiga. Vad jag heter och vem jag är ligger
              väldigt nära varandra. Ett namn ger individen en identitet och
              en möjlighet att visa samhörighet med andra människor. Våra efternamn
              uttrycker vilken familj och vilken släkt vi tillhör. Namnet skapar
              relationer både i nutid och historiskt. Ett namn kan ärvas under
              många generationer.
            </seg>
            <seg n="14b978ce">
              Personnamn bidrar också till att skapa vår gemensamma identitet.
              Man kan känna igen varandra på ett personnamn som finns i en särskild
              kulturkrets. Till exempel talar Mac för rötter från norr om London,
              och så är det även med många andra namn.
            </seg>
            <seg n="cf5d1a89">
              Lagregleringen av personnamn, i första hand en fysisk persons
              efternamn och förnamn, är ganska modern. Det var under 1800-talet
              som personnamnen kom. Dessförinnan var det framför allt adel,
              sjömän, militärer och knektar som hade personnamn och efternamn,
              men i övrigt kunde namn bytas fritt och nya tas.
            </seg>
          </u>
          <note n="7fe2a8e7">
            År 1963 fick Sverige en samlad namnreglering. Den 1 januari 1983
            ersattes den av den nuvarande namnlagen.
          </note>
          <u who="tuve_skanberg_83b895" xml:id="i-8ba7ca62f2265a6f-0" n="c4f90e2c" prev="i-7f2d6a71b85e0ad4-0">
            <seg n="2426a750">
              Regleringen av personnamn präglas av en avvägning mellan offentlig
              ­ rättsliga och privaträttsliga hänsyn. Samhället har ett intresse
              av namnstabilitet, av att bevara namnskicket. I det ligger att
              genom namn görs det möjligt att identifiera medborgarna. Det kan
              också förhindra sådana namn som vi upplever som olämpliga, som
              blir en börda för dem som bär dem. Det finns även behov av att
              skydda till exempel vissa immaterialrättsliga intressen. Men framför
              allt har namnet en betydelse för mig själv. Det är här som utskottet
              har landat, att vi ger en större möjlighet för den enskilde att
              uttrycka vem man är genom sitt namn.
            </seg>
            <seg n="46038c7d">
              Eftersom rätten till ett visst efternamn är nära förknippa d
              med personligheten, som jag sa, omfattas den också av rätten till
              ett privatliv enligt Europakonventionen. FN:s barnkonvention ger
              barnet rätt till sin identitet, och där nämns särskilt rätten
              till ett namn.
            </seg>
            <seg n="be409f4c">
              En ny lag om personnamn ska införas i och med att vi i dag kl.
              16 beslutar om en ny lag om personnamn. Vi vill att regleringen
              ska moderniseras och förenklas för att stärka enskildas möjlighet
              att själva välja sina namn.
            </seg>
            <seg n="8033f87d">
              Det ska vara möjligt att förvärva ett dubbelt efternamn. Varför
              då? Blir det inte bara långt och besvärligt? Vi vill öppna för
              den här möjligheten därför att det kan uttrycka en samhörighet
              mellan två olika namntradi ­ tio ­ ner. De som så önskar bildar
              en ny enhet.
            </seg>
            <seg n="ccb62017">
              Ett dubbelt efternamn ska bestå av två enkla efternamn som var
              för sig kan förvärvas som efternamn. Den som förvärvar ett dubbelt
              efternamn ska få bestämma ordningsföljden mellan namnen och om
              dessa ska vara förenade med bindestreck eller inte. Den som har
              ett dubbelt efternamn ska få ansöka om byte eller ändring av namnet.
              Men det ska inte längre vara möjligt att förvärva mellannamn.
              Det är egentligen den stora nyheten i dagens betänkande.
            </seg>
            <seg n="1fb02641">
              Syftet är att stärka den enskildes möjlighet att själv välja
              sitt namn och att göra lagstiftningen mer tillgänglig för den
              enskilde. Det innebär bland annat att de automatiska förvärven
              av efternamn genom födsel och adop ­ tion avskaffas, att alla
              efternamn ska förvärvas genom ansökan och att det ska finnas många
              möjliga efternamn att förvärva. Bland annat ska de van ­ ligaste
              efternamnen i Sverige bli fria att förvärva för alla, alltså namn
              som fler än 2 000 personer bär.
            </seg>
            <seg n="c3a8a523">
              Det ska också bli möjligt att förvärva ett dubbelt efternamn
              och enklare att byta namn, och hinder mot att byta namn flera
              gånger ska tas bort. För att förenkla hanteringen av namnärenden
              föreslår regeringen att Skatteverket ska bli ensam namnmyndighet,
              och utskottet instämmer i detta. Ikraftträdandet sker den 1 juli
              2017.
            </seg>
            <seg n="213eaf73">
              Om detta är nästan alla eniga. Men det finns reservationer, och
              jag vill peka på allianspartiernas reservation nr 1. Jag yrkar,
              herr talman, också bifall till reservation nr 1.
            </seg>
            <seg n="552c9d8d">
              Namnlagskommittén föreslog att det i samband med en äktenskaps
              ­ skillnad ska finnas en möjlighet att förvärva sin makes efternamn
              som ett led i ett dubbelt efternamn, om maken samtycker till detta.
              En sådan situa ­ ­ tion skulle exempelvis kunna bli aktuell om
              en person som inte tidigare har förvärvat sin makes efternamn
              vill uppnå namngemenskap med de gem ­ ensamma barnen.
            </seg>
            <seg n="dcf0ea31">
              Regeringen har inte gått vidare med detta förslag. Som skäl anförs
              att makarna hade kunnat uppnå namngemenskap under äktenskapet
              samt att det lär vara mycket ovanligt med sådana önskemål. Allianspartierna
              gör en annan bedömning än regeringen. Därför har vi reserverat
              oss och menar att det i samband med en äktenskapsskillnad ska
              finnas en möjlighet att förvärva sin makes efternamn som ett led
              i ett dubbelt efternamn, om maken samtycker till detta. Det kanske
              inte skulle bli så många som utnyttjar detta, men det borde ändå
              vara möjligt.
            </seg>
            <seg n="6990c64a">
              Herr talman! I dag debatterar och diskuterar vi här en ny namnlag.
              Det är ett efterlängtat förslag som vi i riksdagen har att ta
              ställning till i eftermiddag.
            </seg>
            <seg n="bde677c2">
              Dagens namnlag infördes 1983, som Tuve Skånberg sa. Mycket i
              den var naturligtvis en modernisering av det som var innan, och
              det finns några delar där som jag ska återkomma till.
            </seg>
            <seg n="9c617471">
              Namn engagerar naturligtvis, till exempel vad man heter i förnamn.
              Vi vet att föräldrar ibland ger sina barn förnamn som barnen kanske
              inte alltid tycker så väldigt mycket om. Men det som kanske har
              engagerat flest människor är att barn till sambor får båda föräldrarnas
              efternamn. Men barn till föräldrar som gifter sig kan inte få
              båda föräldrarnas efternamn utan bara den ena förälderns efternamn.
              Detta har jag träffat många föräldrar som är otroligt upprörda
              över. Därför känns det extra tillfredsställande att det är en
              av de saker som vi kommer att ändra på.
            </seg>
            <seg n="33ff3cab">
              Jag har också träffat människor som tycker att vi har en otroligt
              gammal syn på namn. För människor som ska gifta sig och vill ha
              dubbelt efternamn, både hon och han, har det inte varit möjligt.
              Vi kan ju inte ha dubbla efternamn.
            </seg>
            <seg n="13de3aa9">
              Vad är det då vi gör? Tuve var lite inne på det. Det är bland
              annat att barn inte längre automatiskt får ett efternamn, utan
              man får ansöka om efternamnet, som kan vara ett dubbelt efternamn,
              mammans efternamn eller pappans efternamn. Det här känns bra.
            </seg>
            <seg n="cbbd6419">
              Men, som sagt, den viktigaste aspekten av detta är de dubbla
              efternamnen och att man tar bort det vi nu har som kallas mellannamn.
              Det är en befrielse eftersom det inte finns någon som vet vad
              ett mellannamn är.
            </seg>
            <seg n="415c0775">
              Jag har själv ett mellannamn. Alla som gifte sig efter 1983 och
              har dubbla efternamn har egentligen mellannamn. Men i princip
              är det ingen myndighet och ingen någonstans i detta land som behandlar
              ett mellannamn på det sätt som tanken nog var. Därför är det en
              befrielse att vi går tillbaka till att det är två efternamn –
              det som alla tror att vi har.
            </seg>
            <seg n="9da59bbb">
              Emellertid får man ha kvar sitt mellannamn om man har ett, men
              man kan också byta så att det blir två efternamn. Det känns bra.
            </seg>
            <seg n="a89493a0">
              Något annat som känns bra är att man kan få ta ett nytt efternamn.
              Det vanligaste är kanske att man tar någon av sina föräldrars
              förnamn och lägger till –son eller –dotter. Det kan vara ett naturligt
              sätt att skapa gemenskap och tillhörighet, och det är bra att
              vi vidgar den möjligheten. Dessut ­ om blir de vanligaste efternamnen
              fria att välja för alla.
            </seg>
            <seg n="05709c06">
              Därtill kommer det att bli enklare att byta förnamn. Det känns
              också bra. Vi vet att föräldrar ibland är väldigt kreativa när
              de hittar på förnamn till sina barn. Det kanske inte alltid är
              roligt att ha det förnamn man fick av sina föräldrar, och då kan
              det kännas bra att få byta.
            </seg>
            <seg n="bbe070b2">
              Ny namnmyndighet kommer att bli Skatteverket, som framöver kommer
              att sköta allt som har med namn att göra.
            </seg>
            <seg n="0274996f">
              Så till frågan där den socialdemokratiskt ledda regeringen valde
              att inte följa utredningens förslag. Som motivering angav man
              att det är en mycket liten fråga. Det gäller möjligheten att i
              samband med skilsmässa kunna ta makens eller makans efternamn
              med hans eller hennes medgivande. Varför man har valt att inte
              följa utredningen i denna del är för mig obegripligt. Det är säkert
              inte speciellt många personer som skulle vara intresserade av
              att göra detta. Men för dem som har detta genuina intresse eller
              behov, kanske framför allt för att få namngemenskap med sina barn,
              blir det här obegripligt.
            </seg>
            <seg n="74aff24c">
              Jag hoppas att jag kan få ett svar från regeringens representanter
              på vad det var som gjorde att just denna del valdes bort. De människor
              som drabbas av detta kommer att tycka att det är lika obegripligt
              som mellannamn och hela den biten.
            </seg>
          </u>
          <note n="1e128e0b">
            Anf. 2 EWA THALÉN FINNÉ (M):
          </note>
          <note n="8bae82ef">
            Herr talman! Jag yrkar bifall till reservation nr 1.
          </note>
          <note type="speaker" n="e0b8d79d">
            Anf. 3 MIKAEL ESKILANDERSSON (SD):
          </note>
          <u who="mikael_eskilandersson_cf0d6e" xml:id="i-7401e9d657c21066-0" n="1ab7ddf1">
            <seg n="3694b625">
              Herr talman! Äntligen! Den 1 juli 2017 kommer vi alla att kunna
              byta namn till Urban Ahlin. Visst är det fantastiskt vad vi kommer
              att kunna spara pengar genom att använda ett och samma namn på
              samtliga bänkar här inne och på alla arbetsrum. Observera att
              jag säger kan inte ska.
            </seg>
            <seg n="30a57b90">
              Att namnlagstiftningen berör märks inte minst på alla de reaktioner
              jag får när jag diskuterar detta med människor. Det märks också
              på alla de mejl som har strömmat in i mejlkorgen den senaste tiden.
              Människor är oroliga för vad som kommer att hända med deras efternamn
              och undrar om det kommer att bli fritt fram för vem som helst
              att ta det och så vidare.
            </seg>
            <seg n="39d2056d">
              I underlaget, och även av Tuve Skånberg, framhålls att namnlagstiftning
              är en ganska ny företeelse i Sverige och att man i slutet av 1800-talet
              i princip kunde välja och byta namn fritt. Jag skulle nog snarare
              beskriva det som att det var kyrkan och prästen som satte upp
              reglerna för vilka namn som tilläts och att man i de namnlagar
              som infördes nedtecknade de regler som i stort redan gällde.
            </seg>
            <seg n="b5005a62">
              Om man innan namnlagen fanns, till exempel i slutet av 1800-talet,
              ville döpa sin son till både ett pojknamn och ett flicknamn och
              inför prästen motiverade det med att kön bara är en social konstruktion
              är i alla fall jag ganska övertygad om att prästen hade sagt nej
              och döpt barnet efter eget huvud. Sedan hade han skrivit i kyrkböckerna
              något i stil med Föräldrar med svagt förstånd. Församlingen döpte
              barnet till Lukas.
            </seg>
            <seg n="6ed932b2">
              Jag har hört mer sentida historier där prästen inte har accepterat
              föräldrarnas namnval och då föreslagit andra namn varpå föräldrarna
              känt sig tvingade att ändra. Så helt fritt att ta vilket namn
              man vill har det nog inte varit under överskådlig tid bakåt.
            </seg>
            <seg n="5198c9df">
              Vi ser ingen anledning att ta bort ärftligheten av efternamn
              från mamma till barn eftersom man redan lätt kan byta detta efternamn
              om man vill.
            </seg>
            <seg n="51c1ac3c">
              Det finns en nytta med att ha ett givet namn även om föräldrarna
              senare vill byta namnet. När min äldsta dotter föddes fick hon
              namnet flicka Lundvik på prematuravdelningen i Helsingborg. Men
              när denna lag gått igenom blir väl benämningen flicka nr 23 eller
              något ditåt. Får socialdemokraterna som de vill blir det kanske
              hen nr 23. Det är ingen stor grej, men det riskerar att bli mer
              opersonligt när inget givet namn finns.
            </seg>
            <seg n="37040c46">
              Det blir också lite löjligt att barn till gifta par med gemensamt
              efternamn inte automatiskt får det efternamnet. Det är nästan
              så att man saknar den där 1800-talsprästen som talade om vad barnet
              skulle heta, punkt slut.
            </seg>
            <seg n="27f69b16">
              Herr talman! Vi sverigedemokrater tycker att delar av den nya
              lagen är bra. Att vi nu tar bort mellannamn och i stället gör
              det möjligt att bära två efternamn är en av de bättre förändringarna.
              Vi är alla resultat av två släkter som möts, och då kan det vara
              av intresse att poängtera detta genom att behålla båda släkternas
              efternamn. Det kan man vilja både vid äktenskap och när man får
              barn, om man vill att barnet ska bära båda sina föräldrars efternamn.
            </seg>
            <seg n="79f02086">
              Det finns dock ingen anledning att man ska kunna lägga till ett
              efternamn som man helt saknar släktskap till. Att det endast gäller
              vanligt förekommande efternamn bör diskuteras. Om vanligt förekommande
              efternamn är alla efternamn som bärs av mer än 2 000 personer
              i Sverige är bland annat Hult och Ahlin vanliga efternamn, och
              fler än 10 000 heter Falk. Vanligt förekommande efternamn i Sverige
              är även Hussein, Mustafa, Ahmed, Ahmad och givetvis Mohamed.
            </seg>
            <seg n="e2cffccd">
              Varför man över huvud taget gör namn fria att ta för någon som
              helt saknar släktskap till namnet har vi svårt att se någon uppenbar
              fördel med.
            </seg>
            <seg n="e8a6ee8d">
              Herr talman! Jag förstår att det i grunden handlar om ett försök
              att minska bindningen mellan släkt, land och kultur – att man
              genom att göra namn till något mindre strikt tror sig kunna ta
              bort de bindningar som finns via släktled och det land vi ärvt.
              När man planterar en ny planta i trädgården rycker man upp alla
              plantor som redan finns där för att alla ska få samma möjlighet
              att växa upp samtidigt.
            </seg>
            <seg n="4290c6eb">
              Man tänker att när ingen känner att de har ärvt landet så ska
              invandrare lättare passa in. Jag tror inte att det kommer att
              fungera särskilt bra. Det är ingen lösning.
            </seg>
            <seg n="75c56d41">
              Man har missat några av de mest grundläggande detaljerna. Människor
              kommer i stor utsträckning att följa tidigare namnkultur och fortsätta
              att ta och ärva namn, som man tidigare har gjort. Jag tror också
              att ytterst få människor bara vill ta ett namn.
            </seg>
            <seg n="31598605">
              Argumentet att invandrare lättare skulle kunna ta försvenskade
              namn faller också ganska platt. Det utgår från ett tänk att alla
              som kommer hit inte vill något hellre än att bli och vara svenska
              – eller i alla fall låtsas vara svenska för att lättare få jobb.
              Verkligheten är att de allra flesta människor är stolta över sitt
              ursprung och sin släkt och gärna vill lyfta fram sitt ursprung,
              även om det på det personliga planet kan vara till nackdel. Om
              en arbetsgivare väljer bort mig för att jag bär ett utländskt
              namn vill jag nog inte ha det jobbet heller. Den nya namnlagen
              kommer alltså inte att ge några effekter på det sättet; det tror
              jag knappast.
            </seg>
            <seg n="d2239c40">
              En annan sak man helt har missat när det gäller detta med att
              passa in är att man om man ska passa in i någonting behöver en
              kultur att anpassa sig till. Det blir inte lättare att passa in
              när den kultur som finns rivs ned. Det blir som att bygga torn
              med runda klossar, vilket är mycket svårare än att bygga med fyrkantiga
              klossar. En liten uppmaning till regeringen är alltså att sluta
              fila på hörnen i den svenska kulturen, för det hjälper ingen.
              Vill vi att människor ska passa in måste vi vara tydliga med vad
              de ska passa in i.
            </seg>
            <seg n="0fc61877">
              Herr talman! Avslutningsvis vill jag bara säga att jag inte tror
              att särskilt många kommer att vilja byta namn till Urban Ahlin
              den 1 juli 2017. De allra flesta kommer att vilja behålla sina
              namn och ha namn som säger något om deras person. De flesta vill
              nog också följa 1800-talets normer för namn, där släktskap styr
              namnet – även om en viss uppluckring givetvis har varit välkommen.
            </seg>
            <seg n="50bec0f7">
              Med det vill jag yrka bifall till vår reservation, det vill säga
              reservation nr 2.
            </seg>
          </u>
          <note type="speaker" n="c48460a8">
            Anf. 4 PER-INGVAR JOHNSSON (C):
          </note>
          <u who="per-ingvar_johnsson_23c6e3" xml:id="i-afb3bc422243e25a-0" n="3e17f028">
            <seg n="6835d3c6">
              Herr talman! Centerpartiet anser att den enskilda människans
              frihet att utforma sitt eget namn behöver öka. Den svenska namnlagen
              är föråldrad och delvis även osystematiskt utformad. Detta har
              skapat hinder i vardagen för många människor att bära det namn
              de själva vill ha, och därför behövs det en ordentlig reformering
              av namnlagen.
            </seg>
            <seg n="9cf8c866">
              Centerpartiet och Alliansen välkomnar att regeringen nu har lagt
              fram ett förslag till en helt ny lag om personnamn. Förslaget
              leder till betydande liberaliseringar, och samtidigt blir det
              administrativa regelverket mer enhetligt. De viktigaste nyheterna
              är att de vanligaste efternamnen blir fria för alla att förvärva,
              att hindret för att ändra namn flera gånger tas bort och att möjligheten
              att förvärva ett dubbelt efternamn återinförs.
            </seg>
            <seg n="a48b8f7c">
              Förslaget bygger i allt väsentligt på det betänkande som 2013
              lades fram av den parlamentariska Namnlagskommittén. Vi i Centerpartiet
              stöder i huvudsak propositionen. Det finns dock två punkter där
              förändringar och förtydliganden kunde ha gjort lagen bättre, som
              vi ser det.
            </seg>
            <seg n="8d6f792c">
              Vi i Centerpartiet och Alliansen anser att regeringen skulle
              ha följt Namnlagskommitténs förslag att det ska finnas möjlighet
              att i samband med äktenskapsskillnad förvärva sin makes efternamn
              som ett led i ett dubbelt efternamn, men under förutsättning att
              maken samtycker till det. En sådan situation skulle kunna bli
              och är aktuell om man inte tidigare har förvärvat sin makes namn
              men vill uppnå namngemenskap med de gemensamma barnen. Regeringen
              går alltså inte vidare med detta förslag, vilket vi anser att
              den borde ha gjort.
            </seg>
            <seg n="d9a118d6">
              En annan del jag vill lyfta fram är från Alliansens följdmotion.
              Det handlar om att ansökningar när det gäller namnärenden normalt
              ska lämnas in elektroniskt. Vi ser att införandet av en ny lagstiftning
              också skulle kunna vara en naturlig tidpunkt att övergå till principen
              att digital ansökan i namnärenden ska vara huvudregel.
            </seg>
            <seg n="7f13c62b">
              Herr talman! Jag yrkar i enlighet med alliansmotionen i civilutskottet
              att riksdagen ställer sig bakom det som anförs i motionen.
            </seg>
          </u>
          <note type="speaker" n="2890e540">
            Anf. 5 CHRISTINA ÖRNEBJÄR (L):
          </note>
          <u who="unknown" xml:id="i-df9c3889f39f0bcb-0" n="856a1fe2">
            <seg n="6eac113e">
              Herr talman! I Sverige går det inte att välja att bli en vanlig
              Svensson – för namnet Svensson är i dag upptaget.
            </seg>
            <seg n="8be2a69b">
              Det är åtminstone 15 år sedan vi liberaler började ligga på om
              att man skulle se över namnlagen, och till slut fick vi till en
              utredning. Nu kommer liberaliseringen av namnlagen. Det är ett
              bra betänkande, och regeringen följer förslagen i det på nästan
              alla punkter. Vår gemensamma alliansreservation handlar om den
              punkt där man väljer att inte följa förslaget i betänkandet, vilket
              mina allianskollegor förtjänstfullt har fört fram. Vi tror också
              att en ny namnlag för framtiden ska hanteras med just framtidens
              verktyg, och därför trycker vi på vikten av digitalisering.
            </seg>
          </u>
          <note n="5922fd54">
            Jag yrkar bifall till reservation 1.
          </note>
          <u who="unknown" xml:id="i-7ee65a98a4dfeaf9-0" n="856a1fe2">
            <seg n="a9d6c07b">
              Äntligen återinförs rätten till dubbelnamn, och det blir en administrativ
              struktur för alla namnärenden. Allting hamnar hos Skatteverket.
              Det blir helt enkelt enklare för alla. Just detta med att inte
              få ha dubbelnamn är det vanligaste som folk har haft synpunkter
              på när det gäller namn. Man vill behålla sitt efternamn men också
              visa samhörighet med familjen. Att göra det möjligt med dubbelnamn
              betyder att människor kan visa namnsamhörighet. Det är dessutom
              ett slag för jämställdheten, för det vanligaste är fortfarande
              att en kvinna byter efternamn till mannens vid giftermål. Möjligheten
              att bilda ett gemensamt dubbelnamn innebär att ingen part behöver
              ge upp sitt namn.
            </seg>
            <seg n="19eb9fcd">
              Att ge möjlighet att förenkla namnbyten har helt enkelt väldigt
              många fördelar, för Whats in a name? That which we call a rose
              / By any other name would smell as sweet .
            </seg>
            <seg n="6cfbe2b8">
              O Romeo Romeo varför är du Romeo? Förneka din familj, välj bort
              ditt namn. Eller svär bara att du älskar mig Så är jag inte mer
              en Capulet. Det är ditt namn som är min fiende. Du är ju du, inte
              en Montague. För vad är Montague? Inte hand, inte fot, Arm, ansikte
              eller nån annan del Av människan. O var nåt annat namn! Vad är
              ett namn? Det som vi kallar ros Skulle ju dofta lika underbart
              Vad det än hette. Och om Romeo bar Ett annat namn skulle han ändå
              vara Allt det han är. Romeo, lägg av ditt namn, Det är ju inte
              ens en del av dig. Byt ut det Mot hela mig!
            </seg>
            <seg n="0bbc167e">
              Romeo och Julia träffas och blir förälskade i Shakespeares berättelse,
              och här vill då Julia att Romeo helt enkelt ska lägga bort sitt
              namn. Hon älskar en person som kallas Montague, inte namnet Montague
              och inte familjen Montague. Romeo avvisar också sitt efternamn.
              Det finns flera skäl att tycka att Romeo och Julia har sina poänger,
              förutom att det faktiskt är en fantastisk text i sig. Dock är
              både Romeo och Julia här ute och cyklar, tycker jag – Julia, som
              tycker att Romeo ska ge upp sitt namn för hennes skull, och han,
              som glatt och villigt dessutom går med på det.
            </seg>
            <seg n="7bbb18b6">
              Samtidigt ser vi sprängkraften i just detta med namn. Whats in
              a name? undrar Julia – ja, en väldig massa, faktiskt. Namn är
              nämligen inte neutrala. Ett namn betyder något för den som ger
              det, för den som bär det och för den som hör det eller ser det.
              Det säger Charlotte Hagström, som har skrivit boken Man är vad
              man heter – N amn och identitet . Namn skapar samhörighet, tillhörighet
              och gemenskap. Att bli fråntagen sitt namn är att bli av med sin
              identitet, och det är ett oerhört maktvapen att använda mot en
              annan människa.
            </seg>
            <seg n="7168effe">
              Vi har sett detta under hela historien. I Amerika fråntogs afrikaner
              sina namn och gavs slavnamn. Under andra världskriget fråntogs
              fångar i koncentrationslägren sina namn och gavs nummer. Vi ser
              det nu i Turkiet, där kurdiska namn fortfarande är mer eller mindre
              förbjudna. Sedan 2003 är det tillåtet för etniska minoriteter
              att bära andra namn än turkiska – om de skrivs med det turkiska
              alfabetet och inte väcker anstöt eller undergräver samhällsmoralen.
              De får inte heller innehålla q, w eller x, eftersom dessa bokstäver
              inte finns i det turkiska latinska alfabetet. De är dock vanliga
              i just kurdiska namn.
            </seg>
            <seg n="13751e7f">
              Vi behöver inte ens gå till andra länder; vi kan titta på hur
              det har sett ut här i Sverige. När kyrkan kom till samiska områden
              på 1700-talet ansågs de samiska namnen hedniska. Barn skulle döpas
              i den kristna tron, med bibliska namn.
            </seg>
            <seg n="9c1a9a30">
              Kurder har många gånger ett namn i sina papper och ett namn som
              de kallas för hemma. Samma sak gjorde man bland samerna. När man
              kom hem från kyrkan hade man helt enkelt en ritual till och gav
              barnet ett samiskt namn.
            </seg>
            <seg n="34459584">
              Att frånta någon hans eller hennes namn, att tvinga på någon
              en ny identitet, är att avhumanisera och att förtrycka. Detsamma
              gäller när man styr vad människor får heta. Det ska sägas att
              det knappast var det som Julia var ute efter.
            </seg>
            <seg n="2864afad">
              Säg mig vad du heter, och jag ska säga vem du är. Det finns många
              undersökningar om vikten av namn och människors attityder till
              namn. Men det finns en undersökning där man har tittat på människor
              som har bytt namn. Tidigare har de haft ett namn som kommer från
              framför allt Afrika eller Mellanöstern. På 1990-talet bytte de
              till namn som var mer svenskklingande. Dessa människor fick en
              ökad årsinkomst på mellan 10 000 och 15 000 kronor.
            </seg>
            <seg n="80b37e58">
              Våra namn ger associationer. Vi förknippar namn med personer
              som vi tidigare har mött. Vi lägger in mycket känslor i dem. För
              alla finns det något namn som ger en negativ association och andra
              som väcker enbart positiva associationer. Jag heter Ingrid efter
              min mormor. Det var ett namn som jag avskydde när jag var liten.
              Det var tantigt och pinsamt, och jag ville helst inte säga det
              högt. Det enda som var bra med namnet Ingrid var att det gav mig
              initialerna CIA eftersom jag hette Andersson också. Numera är
              jag mycket stolt över att bära min mormors namn, och min dotter
              bär ett annat av hennes namn, helt enkelt för att jag ville föra
              det vidare. Att bära någon annans namn, att bli uppkallad efter
              någon, är oftast en stor hedersbetygelse.
            </seg>
            <seg n="9cd79388">
              Herr talman! Jag hade hoppats att jag i dag skulle få stå här
              och debattera i vetskap om att USA:s nya president skulle heta
              Hillary Clinton. Så blev det tyvärr inte. Det är ett annat namn
              som är på allas läppar och inte minst på alla twitterkonton. Men
              det gör å andra sidan att jag är extra stolt över att jag faktiskt
              står här i dag och att vi i eftermiddag ska ta beslut om en liberalare
              och friare namnlag. Det behövs nämligen mer liberalism och frihet
              i världen, inte mindre. Det betänkande som vi debatterar i dag
              innebär en liberalisering av namnlagen och gör det möjligt för
              fler att få heta det som de vill och känner för och det som de
              tycker är rätt för just dem. Det kanske också skapar en större
              öppenhet och tolerans för olikheter.
            </seg>
            <seg n="5ac9b9ff">
              Eftersom efternamn som bärs av fler än 2 000 personer äntligen
              kan få bäras av vem som helst kan också vem som helst äntligen
              bli en vanlig Svensson. Det fina i kråksången är att det inte
              heller spelar någon roll om det är Svensson, eller för den delen
              det vanligare Johansson, utan det gäller även adliga namn och
              andra. Det är antalet personer som bär namnet som betyder något.
              Släpp helt enkelt efternamnen loss! Det är inte vår, men det kommer
              att bli vår. Det är dags för mer liberalism och frihet i namnlagen.
            </seg>
          </u>
          <note type="speaker" n="13f417ed">
            Anf. 6 HILLEVI LARSSON (S):
          </note>
          <u who="hillevi_larsson_e00e73" xml:id="i-3ee2021eafa34d2e-0" n="95f785a3" next="i-ac91e1f88e13f8bc-0">
            <seg n="530cf367">
              Herr talman! Tidigare talare har tagit upp en del av förändringarna
              i den nya namnlagen. Ja g skulle vilja sammanfatta det med att
              den automatiska överföringen av namn tas bort. I princip bygger
              detta på att man ansöker om och fritt får välja namn.
            </seg>
            <seg n="5f3d4702">
              När det gäller barn blir detta betydelsefullt, till exempel att
              de kan få syskons efternamn. Det kan vara ett problem om ett par
              har fått det första barnet som sambor och det andra som gifta.
              Då kan det bli så att barnen inte har samma efternamn. Det är
              alltså en viktig förändring.
            </seg>
            <seg n="30c3bdd5">
              En annan förändring är att man inte bara ska kunna ta sin förälders
              efternamn utan även sin förälders förnamn med tillägget -dotter
              eller -son, lite grann som gäller med isländska namn med dottir.
              Jag tycker att det är spännande att om ens mamma heter till exempel
              Ylva ska man få heta Ylvasdotter, Ylvasson, Karlsson eller något
              annat. Detta visar ytterligare samhörighet. Det handlar inte bara
              om att det är ett gammalt namn som kanske har funnits i många
              generationer utan att det faktiskt har en direkt koppling till
              ens förälder. Som har nämnts här blir det många olika efternamn
              att välja mellan, och de vanligaste efternamnen blir fria.
            </seg>
            <seg n="9cc21d47">
              Det är också ett stort steg framåt att man ska kunna förvärva
              ett dubbelnamn och att det inte längre blir så känsligt i fråga
              om i vilken ordning dessa efternamn ska komma. Den ena kan heta
              Karlsson Nilsson och den andra Nilsson Karlsson, trots att de
              vill heta samma sak i familjen. Man får också välja om man ska
              ha bindestreck eller inte. Man får också byta efternamn.
            </seg>
            <seg n="633d4c13">
              Allt detta bygger på arbetet i den parlamentariska kommitté som
              såg över namnlagen och som startade sitt arbete 2009 och avlämnade
              sitt betänkande 2013. Betänkandet har remissbehandlats, och i
              stort sett alla remissinstanser är positiva. Även Lagrådet har
              sagt ja. Denna fråga har vi arbetat med mycket länge, även före
              2009. Det känns därför som ett genombrott att det äntligen händer
              något. Det var ändå väldigt länge sedan 1982 års namnlag kom,
              och det är mycket som har hänt i samhället och som vi behöver
              bejaka och förändra.
            </seg>
            <seg n="c24a90bf">
              Som har nämnts är det mycket bra att man inte automatiskt får
              ett namn när man gifter sig utan att man ansöker om det. Man väljer
              om man vill behålla sitt namn eller om man vill ha en namngemenskap
              och samma namn som sin make.
            </seg>
            <seg n="9afc0389">
              Om man har förvärvat ett efternamn genom att ha varit gift har
              man redan tidigare kunnat behålla efternamnet från det tidigare
              äktenskapet. En nyhet är att man kan överföra detta namn inte
              bara till sitt barn, som man tidigare har kunnat, utan även till
              en ny make. Orsaken till den förändringen är att man ska uppnå
              namngemenskap i den nya familjen så att alla, om man vill, ska
              kunna ha samma efternamn.
            </seg>
            <seg n="c93e1035">
              När man tar ett nytt efternamn kan man välja bland alla namn
              som finns, och det har blivit ett större urval, men man kan också
              bilda ett helt nytt efternamn. Om man väljer att ta ett nytt efternamn
              är det intressant att ens föräldrar, syskon och syskonbarn också
              kan ta detta efternamn, till och med mot viljan hos den person
              som har namnet. Det blir verkligen en större frihet. I de flesta
              fall tror jag att det kommer att vara någonting som alla går med
              på.
            </seg>
            <seg n="b7b7c068">
              Detta visar att det är ganska långtgående förändringar som sker
              här till gagn för den enskildes egen möjlighet att välja namn.
            </seg>
            <seg n="ac823e13">
              Tidigare talare har nämnt att det ändå kommer att finnas vissa
              undantag. Man måste ändå väga den enskildes rätt att välja namn
              mot andras enskilda intressen. Om det skadar någon annan enskild
              kan det alltså vara ett skäl att inte få välja fritt. Det gäller
              naturligtvis också om det skadar bäraren av namnet, till exempel
              ett barn som inte själv kan välja när det är litet.
            </seg>
            <seg n="6324ea8d">
              En annan fråga gäller tidigare släktnamn, där man nu slår fast
              i lag att man ska kunna byta till ett släktnamn som har funnits
              i tidigare genera ­ tioner, och det kan vara så långt tillbaka
              i tiden som fyra generationer räknat från den som vill byta till
              det namnet. En del har uppfattat detta som en försämring. Men
              det är inte så, eftersom praxis redan tidigare har varit att man
              inte kan gå längre tillbaka i tiden än fyra generationer. Men
              nu slås det fast i lag. Om man skulle göra undantag från detta
              och till exempel gå ännu längre tillbaka i tiden krävdes det tidigare
              synnerliga skäl för att göra det. Nu krävs det särskilda skäl.
              Man kan säga att det är lite lättare. Framför allt blir det nu
              tydliggjort vad som gäller i dessa fall.
            </seg>
            <seg n="3bd21bf9">
              När det gäller hur man rent konkret ska byta sitt namn sker det
              genom en ansökan till Skatteverket. Det blir enkelt och tydligt,
              och man vet vart man ska vända sig. Vi säger att det inte är något
              hinder att man gör detta elektroniskt. Men det har av en del uppfattats
              som att det ska vara ett undantag. Men självklart är det så att
              på samma sätt som man fritt väljer sitt namn väljer man fritt
              hur man ansöker om namnbyte. Det kan ske antingen via ett brev,
              via mejl eller på annat sätt. Det viktiga är att det ska ske skriftligt.
            </seg>
            <seg n="f7870501">
              När det gäller ansökningar om att byta namn blir det egentligen
              ingen skillnad mot i dag. Redan i dag kan avgifter för detta tas
              ut, speciellt om man redan har bytt namn och ska byta igen. Men
              skillnaden är att man nu får byta namn hur många gånger som helst.
              Men det tydliggörs också att avgifter kan tas ut som motsvarar
              Skatteverkets kostnader för administra ­ tion och personal. Det
              får också en dämpande effekt om någon skulle sätta i system att
              in absurdum byta namn. Möjligheten finns, men det kostar i form
              av en administrativ avgift.
            </seg>
            <seg n="74af7101">
              Tidigare talare har nämnt en del kritik. Jag tog upp det här
              med att man naturligtvis ska kunna göra detta elektroniskt. Det
              har också tagits upp en del kritik av det här med presumtion av
              moderns efternamn. O m man för till exempel ett nyfött barn inte
              kommer in med en ansökan om vilket namn barnet ska ha får det
              efter tre månader samma namn som den som har fött barnet, alltså
              modern. Det kommer alltså inte att vara namnlösa barn, men presumtionen
              att det automatiskt ska vara så finns inte. I stället har man
              under tre månader chansen att komma in med ett annat namn – eller
              moderns namn. Detsamma gäller vid adoption ; b arnet kommer att
              få ett namn.
            </seg>
          </u>
          <note n="3f082c81">
            Anf. 7 EWA THALÉN FINNÉ (M) replik:
          </note>
          <u who="hillevi_larsson_e00e73" xml:id="i-ac91e1f88e13f8bc-0" n="95f785a3" prev="i-3ee2021eafa34d2e-0">
            <seg n="09465972">
              Herr talman! Jag har egentligen bara en fråga, och det är den
              fråga jag ställde även i talarstolen. Det blir väldigt förvånande
              att vi först har synen att remissinstanserna var positiva, och
              ändå väljer man att ta bort en av delarna i namnutredningens förslag,
              det vill säga möjligheten att i samband med skilsmässa ta makens
              eller makans namn – om den säger ja till det. Varför?
            </seg>
          </u>
          <note type="speaker" n="14c436bd">
            Anf. 8 HILLEVI LARSSON (S) replik:
          </note>
          <u who="hillevi_larsson_e00e73" xml:id="i-3ee2021eafa34d2e-1" n="95f785a3" next="i-ac91e1f88e13f8bc-1">
            <seg n="9ed12b68">
              Herr talman! Så som förslaget är utformat kommer det att vara
              möjligt att byta sitt efternamn under betänketiden i samband med
              äktenskapsskillnad, och då till makens eller makans efternamn.
              Detta kommer att kunna ske mot makens eller makans vilja, vilket
              innebär att man till och med i skilsmässoförhandlingar kan byta
              namn även om maken eller makan säger nej. Enligt reservationen
              från de borgerliga partierna ska man i samband med äktenskapsskillnad
              kunna byta till makens eller makans namn, och det är ju egentligen
              samma sak. Betänketiden är nämligen i samband med äktenskapsskillnaden.
            </seg>
            <seg n="a65532b2">
              Det är framför allt i de fall då barn är inblandade jag tror
              att detta kan bli aktuellt, för annars finns ju ingen anledning
              att ha namngemenskap med någon man skiljer sig från. Mot den bakgrunden
              kommer det alltså ändå att vara möjligt. Det gäller ett fåtal
              fall, men det är klart att möjligheten ska finnas. Det görs då
              under betänketiden.
            </seg>
          </u>
          <note n="e098229a">
            Anf. 9 EWA THALÉN FINNÉ (M) replik:
          </note>
          <u who="hillevi_larsson_e00e73" xml:id="i-ac91e1f88e13f8bc-1" n="95f785a3" prev="i-3ee2021eafa34d2e-1">
            <seg n="0fb6944b">
              Herr talman! Jag kan fortfarande inte förstå att ni inte gick
              hela vägen med Namnlagskommitténs yttrande. Det kan vara i ett
              senare läge, där man ändå är helt överens , som man vill kunna
              ta sin före detta makes eller makas namn j ust för att få namngemenskap
              med sina barn. När det inte finns minsta konflikt i detta känns
              det för mig som en obegriplig inskränkning i möjligheten. Jag
              tycker bara att det är synd. I övrigt är det en bra lagstiftning,
              som vi har väntat på ganska länge ; j ag tycker bara att det är
              synd att ni inte kunde ta steget fullt ut och helt följa Namnlagskommitténs
              förslag.
            </seg>
          </u>
          <note type="speaker" n="c7907235">
            Anf. 10 HILLEVI LARSSON (S) replik:
          </note>
          <u who="hillevi_larsson_e00e73" xml:id="i-00f988108c97e860-0" n="95f785a3">
            <seg n="c2228876">
              Herr talman! Jag vill säga att vi följer de allra flesta förslagen
              i utredningen. Jag tror att det är sällan man följer så många
              förslag i en utredning; det brukar ofta landa lite annorlunda
              i en proposition. Det allra mesta är alltså med, och jag ser dessutom
              en väldigt liten skillnad mellan Namnlagskommitténs förslag och
              det förslag vi har landat i. I och med betänketiden finns ju alla
              möjligheter att under den tiden byta namn. Det är dessutom en
              mer långtgående möjlighet eftersom det går att göra mot makens
              eller makans vilja. Ert förslag handlar ju om att det ska göras
              med makens eller makans vilja, Ewa Thalén Finné.
            </seg>
            <seg n="2112563b">
              Jag tycker inte heller att detta skiljer sig speciellt mycket
              från förslaget i reservationen från de borgerliga partierna. Där
              sägs nämligen att det gäller i samband med äktenskapsskillnad,
              så det handlar inte om flera år efter att skilsmässan har gått
              igenom. Med tanke på detta tillgodoses önskemålet. Förändringen
              görs under betänketiden. Det finns egentligen inget vägande skäl
              för att man långt därefter ska ha namngemenskap med någon man
              redan har skilt sig från.
            </seg>
            <seg n="9ac2f41c">
              Det är i ett fåtal fall detta är aktuellt, men möjligheten finns
              ändå att under betänketiden byta namn och då få namngemenskap
              med sina barn – vilket ju är huvudsyftet.
            </seg>
          </u>
          <note type="speaker" n="6d00b5cc">
            Anf. 11 EMMA HULT (MP):
          </note>
          <u who="emma_hult_c2fc41" xml:id="i-8341676f02bbec02-0" n="e6d7abba">
            <seg n="bba5b0fa">
              Herr talman! Jag kan inte annat än reflektera lite över att vi
              i dag vaknade till en något annorlunda värld än den vi hade i
              går. Det påverkar mig ganska mycket, och troligtvis flera av er
              andra i debatten också. Detta är en viktig lagstiftning som vi
              länge har velat ha på plats, men utfallet av valet i USA har givetvis
              påverkat oss allihop.
            </seg>
            <seg n="bb0283b1">
              Emma Ulla Elisabet Hult – det är mina namn. Alla namnen har jag
              fått därför att någon annan i min familj har haft dem tidigare,
              en del som tilltalsnamn eller mellannamn och andra som förnamn.
              Mitt efternamn har jag fått från min mammas sida. Om fler nu vill
              heta Hult välkomnar jag det, för jag tycker att det är ett väldigt
              fint efternamn. Det betyder glänta eller öppning i skogen.
            </seg>
            <seg n="3c14bd86">
              Min mamma har alltid sagt att hon skulle ha en flicka vid namn
              Johanna, och hade jag blivit en pojke skulle jag ha hetat Axel.
              Jag är glad att jag blev en Emma. Jag säger blev, för ett namn
              är så mycket mer än bara någonting vi använder vid tilltal. För
              mig är mitt namn en del av mig och min identitet. Jag är nöjd
              och bekväm med det namn mina föräldrar har valt åt mig, men det
              är det ju inte alla som är.
            </seg>
            <seg n="420e90c1">
              Den nya namnlagen utfärdades 1982. Då var jag inte född, och
              det säger en hel del om hur mycket tid som har gått. Det har också
              hänt mycket sedan dess. Nu har Namnlagskommittén kommit med ett
              förslag, och regeringen har utifrån det tagit fram en proposition.
              Precis som vi har hört tidigare är syftet att ge medborgarna större
              frihet att välja de namn de vill ha, och att göra lagstiftningen
              lättare att förstå. Den som inte är nöjd med sitt namn kommer
              nu alltså att få mycket större möjlighet att byta till ett annat.
            </seg>
            <seg n="82884476">
              Jag tänker inte stå här och upprepa allt som har sagts, men det
              handlar om att man nu kommer att kunna förvärva ett dubbelt efternamn
              och att barn kommer att kunna ha namn med både ändelsen ‑ son
              och ändelsen ‑ dotter. Det kommer även att vara möjligt att göra
              upprepade namnbyten, om man nu skulle önska det, och det blir
              även fritt att byta till ett efternamn som fler än 2 000 heter
              – till exempel Hult, som är ett väldigt fint efternamn. Allt detta
              görs för att det ska bli lättare för den enskilda att bestämma
              vad hen vill heta.
            </seg>
            <seg n="5f1c5c02">
              Jag tänkte ändå ta ett exempel, för detta är komplicerat – och
              jag hoppas verkligen att vi inte ska behöva höra om sådana här
              fall i fortsättningen.
            </seg>
            <seg n="7615745d">
              Jag har en vän som fick sitt första barn innan hon gifte sig.
              De bestämde sig för att barnet skulle ha båda föräldrarnas namn,
              eftersom de inte hade gift sig. Sedan gifte sig föräldrarna, och
              för att mamman skulle få samma namn som barnet tog hon pappans
              namn och fick sitt eget som mellannamn. När de gift sig fick de
              sitt andra barn – och då fick det barnet snällt pappans efternamn,
              det vill säga det namn båda föräldrarna hade, medan mammans namn
              försvann. De skulle vilja heta samma sak i familjen.
            </seg>
            <seg n="4577d154">
              Nu får de möjlighet till det, och vi kommer inte att behöva ha
              den här kringelkrokvägen för att faktiskt heta samma sak i familjen.
              Man kommer att kunna ha ett dubbelt efternamn. Det finns även
              många fler exempel som vi nu kommer att råda bot på. Jag vill
              därför yrka bifall till förslaget i betänkandet.
            </seg>
          </u>
          <note type="speaker" n="fd87d1de">
            Anf. 12 LOTTA JOHNSSON FORNARVE (V):
          </note>
          <u who="lotta_johnsson_fornarve_cec48d" xml:id="i-f802aa15912bd192-0" n="230ffea6">
            <seg n="28273fcc">
              Herr talman, ledamöter och åhörare! Vi debatterar nu en ny lag
              om personnamn. Det är hög tid att Sverige får en ny, modern namnlag
              med större valfrihet. Förslaget innebär att det blir enklare för
              människor att själva välja både förnamn och efternamn – med vissa
              undantag, till exempel när det gäller namn som kan verka kränkande
              eller namn som av olika skäl måste skyddas.
            </seg>
            <seg n="f97b7133">
              Namnet är viktigt för vår identitet. Det är även viktigt för
              att samhället ska kunna identifiera olika personer, men främst
              är namnet viktigt för den enskilda – för mig som person. Namnet
              visar vem man är och vem man har släktskap och gemenskap med.
              Eftersom rätten till ett vi sst efternamn är nära förknippad med
              personligheten omfattas den också av rätten till privatliv enligt
              Europakonventionen. Enligt barnkonventionen har barn rätt till
              sin identitet, som enligt lag visas bland annat i form av namn
              och släktförhållanden.
            </seg>
            <seg n="279da937">
              Det nya förslaget innebär bland annat att de automatiska förvärven
              av efternamn genom födsel och adoption avskaffas. Alla efternamn
              ska förvärvas genom ansökan, och det ska finnas många möjliga
              efternamn att förvärva. Barnet kan till exempel få mammans eller
              pappans efternamn, eller bådas. Man kan också välja att ta mammans
              eller pappans förnamn och lägga till ‑ son eller ‑ dotter. Detta
              är jättebra.
            </seg>
            <seg n="e17a9831">
              En förändring som jag vet att många väntar på är möjligheten
              att ta ett dubbelt efternamn. I dag är detta inte möjligt, vilket
              jag själv har fått erfara. Jag och min make hade gärna velat behålla
              de respektive efternamn som vi hade innan vi gifte oss, samtidigt
              som vi ville lägga till den andras efternamn. Genom denna nya
              lag blir detta möjligt, och jag vet att jag inte är ensam om att
              välkomna denna nya möjlighet.
            </seg>
            <seg n="bec72d03">
              Efternamnen kan kombineras som man vill. Begränsningen är att
              inte fler än två efternamn tillåts. Genom att ta ett dubbelnamn
              stärker man namngemenskapen inom familjen. Det är också bra för
              jämställdheten.
            </seg>
            <seg n="a910ee7c">
              Jag tycker att det är rimligt att de vanligaste namnen blir fria
              för alla. Detta gäller efternamn som bärs av 2 000 eller fler.
              Jag tror inte att alla Andersson eller Svensson blir upprörda
              över att det blir ytterligare några Andersson eller Svensson i
              samhället. De flesta remissinstanser har också tillstyrkt detta
              förslag om att ta bort skyddet för de vanligaste efternamnen.
            </seg>
            <seg n="1c90f491">
              Det är däremot rimligt att mindre vanliga efternamn, som bärs
              av bara en eller ett fåtal släkter, är administrativt skyddade.
              Skyddsintresset blir dock svagare ju fler bärare ett efternamn
              har.
            </seg>
            <seg n="69723fe8">
              Långt ifrån alla vill ha ett utmärkande namn. Många gånger handlar
              ett namnbyte i stället om att befria sig från ett namn som man
              av olika anledningar inte längre kan identifiera sig med eller
              vill förknippas med. Det kan till exempel handla om trakasserade
              personer som vill byta till ett mer alldagligt efternamn, och
              då måste den möjligheten finnas. Förslaget kan också underlätta
              för sambor som vill få en namngemenskap.
            </seg>
            <seg n="8f892dfc">
              Det är också rimligt och bra att Skatteverket blir ensam namnmyndighet
              med den nya lagen, som – om den går igenom – träder i kraft den
              1 juli 2017.
            </seg>
            <seg n="04f68d39">
              Med detta vill jag yrka bifall till utskottets förslag och avslag
              på samtliga reservationer.
            </seg>
          </u>
          <note n="ea417d5e">
            Överläggningen var härmed avslutad.
          </note>
          <note n="90df35f4">
            (Beslut fattades under § 11.)
          </note>
          <note n="5d8ff566">
            § 7 Stärkt konsumentskydd på bolånemarknaden
          </note>
          <note n="d000480b">
            Civilutskottets betänkande 2016/17:CU5
          </note>
          <note n="13690dc2">
            Stärkt konsumentskydd på bolånemarknaden (prop. 2015/16:197)
          </note>
          <note n="f379fd17">
            föredrogs.
          </note>
          <note type="speaker" n="29593f7d">
            Anf. 13 JESSIKA ROSWALL (M):
          </note>
          <u who="jessika_roswall_24c11e" xml:id="i-358492b8f26c0a9c-0" n="8e0137c9">
            <seg n="a9376dca">
              Herr talman! Ett starkt konsumentskydd är viktigt på många områden.
              I Sverige har vi länge haft många lagar som skyddar konsumenterna,
              och även inom EU finns en mängd direktiv för detta. Sedan februari
              2014 finns ett banklånedirektiv som nu ska implementeras i svensk
              rätt. Den dåvarande alliansregeringen tillsatte en utredning för
              att undersöka hur denna implementering skulle gå till, med tillägget
              att även överväga åtgärder för att främja en sund amorteringskultur.
              Jag tänkte börja med att säga några ord om detta. Därefter vill
              jag säga något om information, och till sist kommer jag att ta
              upp Moderaternas, Kristdemokraternas och Centerpartiets reservation.
            </seg>
            <seg n="955f0eb7">
              Att köpa bostad är för många människor det viktigaste köpet i
              livet. Samtidigt har konsumenten ett stort informationsunderläge.
              Den stora och växande bostadsbristen förvärrar dessutom situationen
              för många bostadsköpare genom att pressa upp priserna och begränsa
              valmöjligheterna.
            </seg>
            <seg n="c5a83bb0">
              Samtidigt vet vi att hushållens ökade skuldsättning innebär en
              risk för såväl den enskilde som för den finansiella stabiliteten.
              Vi har de senaste åren genomdrivit flera förändringar beträffande
              kontantinsatser och amorteringskrav.
            </seg>
            <seg n="67326cee">
              Jag tycker att bostadspolitiken är det grundläggande problemet
              vad gäller bostadslån. Sverige behöver verkningsfulla reformer
              för fler bostäder. Men nu handlar det om bolån, och då är det
              viktigt att vi har klara och tydliga regler som ger ett starkt
              konsumentskydd. Jag vill påpeka att konsumentskyddets uppgift
              inte är att avlasta konsumenten varje slags finansiell risk. Det
              är upp till konsumenten att själv skaffa sig information och att
              förstå den information som han eller hon får. Det är viktigt att
              ha med detta i vågskålen.
            </seg>
            <seg n="c13d6370">
              Moderaterna, Kristdemokraterna och Centerpartiet välkomnar propositionen
              till större delen. Vad gäller just amorteringskulturen är det
              tydligt i lagtexten att konsumenten innan den tecknar ett lån
              ska ha en diskussion om en individuell amorteringsplan. Detta
              tycker jag är bra, och det är också bra att det tydligt står att
              amorteringsplanen kan komma att ändras under kredittiden.
            </seg>
            <seg n="53853ebe">
              Herr talman! Jag vill säga några ord om information. Ibland kan
              man fråga sig varför det ska vara så svårt att förstå avtal. Måste
              de vara så långa och med så liten text? Vad betyder egentligen
              de olika friskrivningsklausulerna? Hur vet man om ett avtalsvillkor
              är oskäligt eller inte?
            </seg>
            <seg n="6f0bb725">
              Generellt finns det, som sagt, ett kunskapsövertag hos kreditgivarna
              gentemot konsumenterna. Samtidigt går utvecklingen i kreditsamhället
              mot att hushållens skuldsättning – och till stor del också överskuldsättning
              – ökar.
            </seg>
            <seg n="ccbd8f78">
              Många förändringar har därför skett i konsumentskyddet under
              de se ­ naste åren för att minska problemen med överskuldsättning,
              exempelvis ändringar i konsumentkreditlagen. Finansinspektionen
              har i sina instruk ­ tioner skärpt kraven på kreditgivarna. Man
              har också fått större möjlighe ­ ter till sanktioner och har skarpare
              verktyg att ta till.
            </seg>
            <seg n="9c1e9350">
              Nu införs tydligare krav på information till konsumenter. Det
              är i grunden bra med mycket information, men det finns också en
              risk att informa ­ tionen blir så omfattande att det blir orimligt
              att vänta sig att konsumenten ska kunna ta in allt. Det finns
              en risk att vi i stället skriver på någonting som vi inte är medvetna
              om.
            </seg>
            <seg n="62dc064e">
              Det är därför viktigt att avtalen är begripliga, men som alla
              här inne vet är det inte helt enkelt att lagstifta om detta. Genom
              dessa föreslagna ändringar i konsumentkreditlagen bestäms att
              kreditgivaren innan ett avtal ingås ska ge konsumenten en anpassad
              information om bostadskrediten genom ett standardiserat EU-faktablad.
            </seg>
            <seg n="469b8da7">
              Vidare ska kreditgivaren informera om referensräntor och en hel
              del annat som ligger till grund för krediten. Jag tror som sagt
              att detta är bra, men vikten av balans måste påpekas. Det måste
              finnas balans både vad gäller information till konsumenten och
              vad gäller kreditgivarens skyldig ­ het att lämna information.
              Byråkratiseringen får inte bli onödigt betungan ­ de, och ett
              annat syfte med bolånedirektivet – förutom konsumentskydd – var
              att främja en välfungerande bolånemarknad. Det är viktigt att
              informa ­ tionen blir ett stöd och inte en belastning.
            </seg>
            <seg n="45086206">
              Detta för mig in på Moderaternas, Kristdemokraternas och Centerpartiets
              avslagsyrkande vad gäller den ändring som föreslogs i konsumentkreditlagen
              rörande vilken information konsumenten ska få angående ränta och
              – framför allt – vissa avgifter.
            </seg>
            <seg n="c2ce1db1">
              Redan i dag redovisar bankerna sina genomsnittliga bolåneräntor
              och vilka faktorer som beaktas när man erbjuder konsumenten en
              bolåneränta, vilket föreskrivs i Finansinspektionens instruktioner.
              Nu föreslås också att bankernas finansieringskostnader ska redovisas.
              Detta är att gå ett steg längre än vad bolånedirektivet föreskriver.
              Som Konkurrensverket, bland andra, har skrivit i sitt remissvar
              finns en risk att detta i stället för att skydda konsumenten leder
              till att konkurrensen på marknaden försämras, vilket i sin tur
              drabbar konsumenten.
            </seg>
            <seg n="ba99f169">
              Därför har vi föreslagit att den delen av paragrafen inte ska
              genomföras. Det är fullt tillräckligt med den information som
              redan föreskrivs och som direktivet föreskriver.
            </seg>
            <seg n="60165b51">
              Nu, herr talman, vill jag säga något kort om rådgivning. Många
              bra saker vad gäller rådgivning föreslås genomföras i detta lagförslag.
              Till ex ­ empel står att den som ger råd ska ha erfarenhet av
              detta, vilket kan tyckas självklart. Det står också tydligt att
              det just nu inte föreslås något provi ­ sionsförbud, vilket jag
              också tycker är bra.
            </seg>
            <seg n="e65b78fb">
              Som sagt har kreditgivaren ett kunskapsövertag. Därför är rådgivning
              någonting bra och nödvändigt. Det finns farhågor med att inskränka
              rådgivares möjligheter att ta emot ersättning från någon annan
              än konsumenten. Det skulle kunna göra att färre får ta del av
              rådgivning. Därför har vi föreslagit att regeringen ska följa
              upp denna lagstiftning för att säkerställa att den inte hindrar
              konsumenterna.
            </seg>
            <seg n="118be910">
              Slutligen vill jag nämna något om tillsynen. Jag har tidigare
              har tagit upp detta i andra debatter. Det föreslås att Konsumentverket
              och Finansinspektionen ska utöva tillsynen. Jag har ingenting
              emot någon av de två myndigheterna, men jag tror att det är oklokt
              att ha flera olika myndigheter som utövar tillsyn över samma kreditgivare.
              Därför tycker jag att man borde återkomma till riksdagen med ett
              förslag som ger en myndighet ett samlat ansvar.
            </seg>
            <seg n="7ddb0f83">
              Med det, herr talman, vill jag säga att vi i Moderaterna, Kristdemokraterna
              och Centerpartiet står bakom våra reservationer, men jag yrkar
              bifall endast till reservation 1.
            </seg>
          </u>
          <note type="speaker" n="4e9ede60">
            Anf. 14 JOHANNA HARALDSSON (S):
          </note>
          <u who="johanna_haraldsson_082ee0" xml:id="i-bef5cedd0ac989f6-0" n="8a5f6248">
            <seg n="1e66d0da">
              Herr talman! Förslagen i propositionen Stärkt konsumentskydd
              på bolånemarknaden , som vi nu debatterar, grundar sig på Bolåneutredningens
              betänkande. Utredningen hade i uppdrag att överväga hur EU-direktivet
              om bolån ska genomföras i Sverige. Utöver detta hade utredningen
              i uppdrag att föreslå hur man ska kunna öka konsumenternas insyn
              i och förståelse för bolåneräntan samt hur den bestäms.
            </seg>
            <seg n="1aac282c">
              Som de flesta konsumentpolitiska frågor handlar även detta förslag
              om balansen mellan konsument och företag. Där befinner vi konsumenter
              oss ofta i ett kunskapsunderläge, vilket gör det svårt att bedöma
              risker och kostnader med olika låneupplägg. Förslagen syftar till
              att stärka konsumentens position i förhållande till kreditgivare
              på bolånemarknaden.
            </seg>
            <seg n="10bfc96b">
              Bolån är som sagt många gånger komplicerade, och det är svårt
              för oss att förstå hur villkoren bestäms. Därför är det svårt
              att jämföra för att hitta rätt.
            </seg>
            <seg n="1bf255aa">
              Denna proposition föreslår ett antal regelskärpningar på bolånemarknaden
              för att stärka din och min möjlighet att få bättre information
              och fatta välövervägda beslut när vi tar lån för att köpa bostad.
              För många är köp av bostad och att ta bolån de största ekonomiska
              beslut som tas i livet. Då är det också rimligt att man får tillgång
              till information som skapar förutsättningar för att kunna välja
              den kreditgivare och det lån som ger bäst villkor.
            </seg>
            <seg n="0e66e9c9">
              Förändringarna i lagstiftningen förs till största delen in i
              konsumentkreditlagen. Erbjudanden om bolån ska enligt den nya
              lagen vara skriftliga och ges med minst en veckas betänketid.
              Banken ska också se till att konsumenten förstår vad som har påverkat
              den ränta som erbjuds , genom att informera om bankens finansieringskostnad,
              den genomsnittliga räntan för liknande lån som tecknats eller
              erbjudits och individuella faktorer för konsumenten.
            </seg>
            <seg n="93b9f1d4">
              Det ska inte vara tillåtet att villkora ett bolån med andra produkter
              och tjänster, men om paketlösningar erbjuds ska information om
              kostnaden för de olika delarna tydligt framgå.
            </seg>
            <seg n="97a92baf">
              Den information som ges i dag är inte tillräcklig. De så kallade
              listräntorna säger ofta väldigt lite om vad den faktiska räntan
              för konsumenten blir i slutändan. Bolånet är som sagt vårt största
              ekonomiska beslut och har stor påverkan på vår ekonomi då majoriteten
              av hushållens skuldsättning är just bolånet. Därför är det viktigt
              att vi kan få omfattande information. Många gånger kan den informationen
              givetvis vara svår att ta till sig. Därför införs också en rätt
              till att få förklaringar innan man fattar ett beslut.
            </seg>
            <seg n="a9d0239a">
              Öppenheten kring räntesättningen är också viktig för att inte
              kostnaden för de skärpta regler som införts för att skapa ett
              tryggare finansiellt system läggs helt och hållet på konsumenterna.
            </seg>
            <seg n="68c558ed">
              Vi har en bolånemarknad som präglas av bristande konkurrens och
              höga vinstmarginaler för bankerna. Då måste vi ge konsumenterna
              verktyg att kunna bli mer aktiva och förhandla räntorna. Givet
              de höga vinsterna på bolån finns det helt klart ett förhandlingsutrymme.
            </seg>
            <seg n="096870ed">
              En amorteringsplan ska också tas fram för det aktuella lånet
              för att stimulera en sund amorteringskultur. Detta är oerhört
              viktigt eftersom det är vanligt att bostäderna är belånade upp
              till 85 procent av värdet. Att belåningsgraden är så hög är riskfyllt
              inte bara för konsumenten utan även för den ekonomiska stabiliteten
              i stort.
            </seg>
            <seg n="392bb45a">
              I lagstiftningen införs även skärpta regler för marknadsföring
              samt skyldighet för långivaren att ge konsumenten anpassad information
              genom ett standardiserat EU-faktablad innan avtal ingås.
            </seg>
            <seg n="42cc4fa6">
              I propositionen föreslås en ny näringsrättslig lag om verksamhet
              med bostadskrediter. Där regleras att företag som ger eller förmedlar
              bolån ska ha tillstånd och stå under tillsyn. Regler kring den
              som vill kalla sig oberoende rådgivare eller kreditförmedlare
              skärps. Man får inte ta emot ersättningar från någon annan än
              konsumenten och måste utgå från ett tillräckligt stort antal kreditavtal
              för att få kalla sig oberoende.
            </seg>
            <seg n="aa50bc94">
              Detta ger helt enkelt oss konsumenter en tydligare innehållsförteckning
              för den rådgivning eller kreditförmedling som vi överväger att
              använda oss av. Är du inte oberoende ska du heller inte kalla
              dig det. Viktiga krav på tillräcklig kunskap och kompetens hos
              personalen ställs också i den nya lagen.
            </seg>
            <seg n="e308d546">
              Herr talman! Genomförandet av bolånedirektivet är ett viktigt
              steg för en välfungerande bolånemarknad med högt konsumentskydd
              och hållbar utlåning. Jag yrkar bifall till förslaget i betänkandet
              och avslag på samtliga reservationer.
            </seg>
          </u>
          <note type="speaker" n="24697ea2">
            Anf. 15 LOTTA JOHNSSON FORNARVE (V):
          </note>
          <u who="lotta_johnsson_fornarve_cec48d" xml:id="i-31818f316e82d03e-0" n="230ffea6" next="i-8d05308cd4939ef3-0">
            <seg n="9089d0d1">
              Herr talman! Ledamöter! Åhörare! Vi debatterar i dag civilutskottets
              betänkande om stärkt konsumentskydd på bolånemarknaden. Förslaget
              kommer att innebära att konsumenternas inflytande över bolånemarknaden
              ytterligare stärks. Det är en välkommen åtgärd för det stora antal
              konsumenter som äger sin bostad.
            </seg>
            <seg n="c50cf51a">
              Vi har i dag en snedvriden bostadsmarknad, där många tvingas
              köpa sin bostad på grund av att det många gånger inte finns några
              andra alternativ. För att kunna köpa sin bostad måste den överväldigande
              majoriteten ta stora bostadslån och skuldsätta sig under mycket
              lång tid, kanske för resten av livet. För många människor är därför
              bostadsköpet den viktigaste ekonomiska transaktion som de gör
              i livet. Beslutet om hur stort lån en person ska ta och på vilka
              villkor har därför stor betydelse för människors framtida liv
              och privata ekonomi.
            </seg>
            <seg n="53b13efd">
              I dag är det svårt för en konsument att få en bra insyn i hur
              bolånemarknaden fungerar, till exempel hur prissättningen av bolån
              går till. Bolånemarknaden är komplicerad och krånglig att förstå
              sig på, och banker och andra kreditgivare har utan tvekan ett
              stort kunskapsövertag gentemot konsumenten. Denna obalans till
              bankernas fördel är viktig att göra något åt, och därför behöver
              konsumentskyddet på bolånemarknaden stärkas.
            </seg>
            <seg n="4cfcd566">
              En välfungerande bolånemarknad är inte bara av stor betydelse
              för den enskildas ekonomi utan även för samhällsekonomin i stort.
              Ungefär två tredjedelar av Sveriges befolkning bor i eget hus
              eller i bostadsrätt. I juni 2015 uppgick utlåningen till hushållen
              i Sverige med bostad som säkerhet till omkring 3 300 miljarder
              kronor, vilket är en enorm summa. På en marknad av denna storlek
              kan brister i regleringen eller marknadsuppträdandet ge negativa
              effekter som sträcker sig utanför den specifika marknaden.
            </seg>
            <seg n="dd247f41">
              Vi minns alla vad som hände när bostadsbubblan sprack i USA och
              vilka enorma konsekvenser det fick för både privatpersoner och
              samhället i stort. Det visar på vikten av att ha ett regelverk
              som bidrar till stabilitet och som motverkar finansiella obalanser.
            </seg>
            <seg n="60f5e5db">
              De föreslagna lagändringarna innebär bland annat att konsumenten
              ska få tydligare information, bättre insyn i hur räntan bestäms
              och minst sju dagars betänketid att överväga ett erbjudande om
              en bostadskredit. Konsumenten ska också få ett förslag till en
              amorteringsplan.
            </seg>
            <seg n="aac6a056">
              Det blir skärpta regler för rådgivning avseende bostadskrediter.
              Exempelvis införs ett förbud för den som utger sig för att lämna
              oberoende rådgivning att ta emot ersättning från någon annan än
              konsumenten. Alla dessa förslag är bra och stärker konsumentens
              makt och insyn på bostadsmarknaden.
            </seg>
            <seg n="84f65f7d">
              Jag välkomnar också förslage t att banken eller kreditinstitutet
              inte ska kunna kräva att konsumenten för att få en bostadskredit
              också måste köpa andra finansiella produkter eller tjänster.
            </seg>
            <seg n="a152686c">
              De stora bankerna fortsätter att göra miljardvinster på framför
              allt bolånen. Det är mot den bakgrunden rimligt att ge konsumenterna
              större insyn i hur räntorna bestäms. Det är därför förvånande
              att de borgerliga partierna inte anser att det är viktigt att
              konsumenterna ges full möjlighet att förstå hur räntan bestäms
              vid bostadskreditavtal, något som i allra högsta grad påverkar
              privatekonomin. En tydligare räntesättning ger konsumente n ökade
              förutsättningar för att jämföra olika krediter och välja det alternativ
              som passar hen bäst.
            </seg>
            <seg n="26a6f1ee">
              Jag anser även att det är bra att Konsumentverket och Finansinspek
              ­ tionen har ett gemensamt tillsynsansvar. Det är två myndigheter
              som har lång erfarenhet av att samarbeta. Konsumentverket behöver
              finnas med i detta sammanhang för att säkra och stärka konsumentperspektivet.
            </seg>
          </u>
          <note n="bc846858">
            Jag yrkar bifall till utskottets förslag i betänkandet och avslag
            på samtliga reservationer.
          </note>
          <note n="ea417d5e">
            Överläggningen var härmed avslutad.
          </note>
          <note n="90df35f4">
            (Beslut fattades under § 11.)
          </note>
          <note n="8c07e108">
            § 8 En integrerad EU-politik för Arktis
          </note>
          <note n="58d24c52">
            Utrikesutskottets utlåtande 2016/17:UU6
          </note>
          <u who="lotta_johnsson_fornarve_cec48d" xml:id="i-8d05308cd4939ef3-0" n="230ffea6" prev="i-31818f316e82d03e-0">
            <seg n="3cb310a4">
              En integrerad EU-politik för Arktis (JOIN(2016) 21 slutlig)
            </seg>
          </u>
          <note n="f379fd17">
            föredrogs.
          </note>
          <note type="speaker" n="52de145f">
            Anf. 16 PYRY NIEMI (S):
          </note>
          <u who="pyry_niemi_19db3a" xml:id="i-d29affbacc8159d6-0" n="1b5b38d4">
            <seg n="052f8bee">
              Herr talman! Jag vill börja med att yrka bifall till utskottets
              förslag i utlåtandet.
            </seg>
            <seg n="30f8d303">
              Jag välkomnar EU-kommissionens och den höga representantens fortsatta
              engagemang i Arktis, vilket uttrycks i meddelandet. Meddelandet
              är välbalanserat mellan land och hav samt mellan miljö och hållbar
              ekonomisk utveckling. Det är av största vikt att EU fortsätter
              sina ansträngningar för att utveckla en välavvägd och sammanhållen
              politik för Arktis.
            </seg>
            <seg n="ffd8caa1">
              I januari 2016 presenterade regeringen en ny inriktning för miljöpolitiken
              i Arktis med förstärkta insatser inom Arktiska rådet för klimat
              och förnybar energi, ökat rättsligt skydd för känslig natur i
              Arktis och robusta regleringar som säkerställer högsta skyddsnivå
              vid oljeborrning i Arktis. Man ska även verka för att det inrättas
              institutioner som säkerställer ett hållbart fiske i Arktis, något
              som ytterligare förtydligar Sveriges engagemang för området.
            </seg>
            <seg n="212e9304">
              Herr talman! EU måste i sitt beslutsfattande fästa särskild uppmärksamhet
              på de unika förhållanden som råder i Arktis. Det finns flera skäl
              till att Arktis måste skyddas. Det handlar bland annat om att
              bromsa den globala uppvärmningen, förhindra skadliga utsläpp,
              skydda utrotningshotade arter och värna urfolks traditionella
              livsstil. Det finns, också i Arktis, ett behov av ett förstärkt
              skydd för havsområden utanför nationell jurisdiktion. Ett tillämpningsavtal
              till FN:s havsrättskonvention med målet att skydda och bevara
              den marina biologiska mångfalden i områden utanför nationell jurisdiktion
              vore välkommet. I detta avseende är det positivt att meddelandet
              lyfter fram behovet av att förbättra balansen mellan bevarande
              och nyttjande av den biologiska mångfalden.
            </seg>
            <seg n="d265b0ed">
              Förutom fokus på bland annat internationellt samarbete för att
              kunna svara på klimatförändringarnas inverkan på Arktis och fokus
              på att främja och bidra till hållbar utveckling presenteras i
              meddelandet tre centrala strategiska målsättningar och prioriterade
              politikområden för en integrerad EU-politik för Arktis:
            </seg>
            <seg n="3790a465">
              Klimatförändringarnas effekter i den arktiska regionen har blivit
              alltmer påtagliga och framträdande. Uppvärmningen i Arktis sker
              dubbelt så fort i jämförelse med genomsnittet för den globala
              uppvärmningen. Isavsmältning på land och till havs samt utsläpp
              och föroreningar skapar en negativ synergieffekt som leder till
              stora påfrestningar på regionens sköra och ovärderliga ekosystem.
              Trots ett antal forskningsprojekt och genomförda program för observation
              och övervakning av Arktis är kunskaperna om de arktiska systemen
              fortfarande bristfälliga. Därför är det välkommet att EU under
              den kommande tioårsperioden avsätter motsvarande 200 miljoner
              euro för forskning om Arktis under programmet Horisont 2020.
            </seg>
            <seg n="c2594c09">
              Herr talman! När det gäller en hållbar ekonomisk utveckling står
              den arktiska regionen inför särskilda utmaningar. Arktis är glesbefolkat
              och har stora utmaningar gällande transportförbindelser. Meddelandet
              lyfter fram att rymdinfrastruktur har en allt viktigare roll att
              spela när det gäller att förbinda människor och företag och när
              det gäller att tillgodose behov som utbildning, hälsa, språk och
              kultur. Horisont 2020 skulle kunna påskynda omsättningen av forskningsresultat
              till teknik och tjänster med kommersiell potential för kalla klimat.
              Det är viktigt att de insatsförslag som läggs fram tar hänsyn
              till befolkningen i regionen, deras traditionella försörjningsmöjligheter
              och den ekonomiska utvecklingens inverkan på miljön i Arktis.
            </seg>
            <seg n="40b1d854">
              En ökad konkurrens om resurser och en ökad ekonomisk aktivitet
              kan leda till en polarisering av olika nationella intressen. Därför
              måste regi ­ o ­ nen förbli ett säkerhetspolitiskt lågspänningsområde.
              Att meddelandet så tyd ­ ligt tar upp detta är bra. Tillväxt och
              välfärd är beroende av att det fram ­ tida internationella samarbetet
              i regionen förblir konstruktivt. Jag väl ­ kom ­ nar också att
              man betonar vikten av en effektiv och hållbar förvaltning av det
              arktiska havet, ett gott miljöskydd, respekten för internationell
              rätt och ett hållbart utnyttjande av de marina resurserna.
            </seg>
            <seg n="2b2a3892">
              Herr talman! Avslutningsvis vill jag säga att det ligger i både
              EU:s och Sveriges intresse att bevara Arktis som ett område som
              kännetecknas av samarbete grundat på internationell rätt, solid
              vetenskaplig forskning samt den traditionella och lokala kunskapen
              hos regionens urfolk och lokalsamhällen. Gemensamt måste en välavvägd
              och sammanhållen politik för Arktis utformas för att möta de utmaningar
              Arktis har och står inför.
            </seg>
          </u>
          <note type="speaker" n="5ec33db8">
            Anf. 17 SOFIA ARKELSTEN (M):
          </note>
          <u who="sofia_arkelsten_f59274" xml:id="i-4c839cd593aa687d-0" n="578cb8c4">
            <seg n="c2a40a16">
              Herr talman! I dag debatteras utrikesutskottets utlåtande om
              EU:s fortsatta engagemang i Arktis. Utrikesutskottet är för EU:s
              ansträngningar att utveckla en välavvägd och sammanhållen politik
              för Arktis. Vän av ordning kan ju fråga sig varför detta inte
              redan finns på plats, men till stor del gör det det. Meddelandet
              handlar vidare om hållbar utveckling, om att främja internationellt
              samarbete över huvud taget och om att se till att Arktis fortsätter
              att vara ett säkerhetspolitiskt lågspänningsområde. Men samarbete
              behövs särskilt för att möta klimatförändringarna och miljöproblemen.
            </seg>
            <seg n="46985866">
              Herr talman! Det finns en stor samsyn i detta ärende. Det är
              bra att stärka skyddet för havsområden, det är bra med en ekosystembaserad
              förvaltning av den marina miljön och det är toppen med forskning
              och vetenskap. Det enda man möjligen kan känna oro för är att
              de goda intentionerna inte uppfylls. Men en konstruktiv opposition
              har rollen att granska att regeringen driver på i EU för att så
              ska ske.
            </seg>
          </u>
          <note n="ea417d5e">
            Överläggningen var härmed avslutad.
          </note>
          <note n="90df35f4">
            (Beslut fattades under § 11.)
          </note>
          <note n="e513fb42">
            § 9 Gemensam ram för att motverka hybridhot
          </note>
          <note n="e9263925">
            Försvarsutskottets utlåtande 2016/17:FöU2
          </note>
          <note n="09e9c1dc">
            Gemensam ram för att motverka hybridhot (JOIN(2016) 18 )
          </note>
          <note n="f379fd17">
            föredrogs.
          </note>
          <note type="speaker" n="af83b5ad">
            Anf. 18 STIG HENRIKSSON (V):
          </note>
          <u who="stig_henriksson_96e347" xml:id="i-6e3fb775e680b61f-0" n="af503149">
            <seg n="df5ca986">
              Herr talman! Vi hade tyvärr möte i Exportkontrollrådet, och då
              får vi lämna ifrån oss alla elektroniska hjälpmedel. Man sitter
              i ett slags medeltida mörker, vilket är besvärande ibland. Det
              har varit en lång natt, och kanske en lång natts färd mot mörker.
              Jag återkommer lite till det.
            </seg>
            <seg n="1f515477">
              Detta ärende är lite kopplat till presidentvalet i USA. Det handlar
              om Europeiska kommissionens meddelande om en gemensam ram för
              att motverka hybridhot. Försvarsutskottet ställer sig i huvudsak
              bakom förslagen i meddelandet. Utskottet föreslår att riksdagen
              lägger utlåtandet till handlingarna. Så långt är vi med. Men vi
              har dock en annan motivering, vilken jag härmed yrkar bifall till.
            </seg>
            <seg n="7fcc345f">
              Vänsterpartiet ser ett antal övergripande problem med dokumentet.
              I arbetet för en säkrare värld måste man se att framtidens hotbild
              är större än vad den varit historiskt. Visst har vi Rysslands
              destabiliseringsförsök, kapprustningen i vårt närområde, kriget
              i Syrien och turkiska inskränkningar av mänskliga rättigheter.
              Allt sådant ger en ganska traditionell hotbild. Samtidigt skapar
              terrordåd och ökande fascistiska strömningar osäkerhet och otrygghet
              i Europa.
            </seg>
            <seg n="52dec1e9">
              I går var det som sagt presidentval i USA. Eftersom jag är en
              positiv person ska jag försöka att hitta något glädjeämne i detta.
              Det är möjligen att vurmen för den transatlantiska länken avtar
              och att Natoförespråkarna kanske besinnar sig en smula. Det är
              nog ganska tur att vi inte är med i den militäralliansen. Överbefälhavaren
              heter nu i praktiken Donald Trump.
            </seg>
            <seg n="e5ae6d3c">
              Nåväl, också klimatförändringar, pandemier, naturkatastrofer,
              svält och fattigdom är säkerhetspolitiska hot att ta på allvar.
              Det finns problem. Samtidigt tycker jag att meddelandet har en
              överbetoning på att säkerhetsläget är dramatiskt dåligt. Det är
              ingen slump att man målar upp den bilden.
            </seg>
            <seg n="77897b39">
              Jag menar, herr talman, att det här dokumentet tydligt går i
              riktning mot en ökad militarisering av EU. En sådan utveckling
              är olycklig, inte minst ur ett säkerhetspolitiskt perspektiv.
              För Vänsterpartiet är den militära alliansfriheten central. Då
              kan vi ha en självständig utrikespolitik och en internationell
              trovärdighet där vi har möjlighet att bygga säkerhet tillsammans
              med andra i betydelsen gemensam säkerhet.
            </seg>
            <seg n="b3fdea94">
              I dokumentet pekas på ett ökat samarbete mellan EU och Nato som
              en viktig faktor för ökad säkerhet gentemot hybridhot. Jag menar
              att det snarare är tvärtom. Ett tätare samarbete mellan EU och
              Nato – eventuellt med Trump som överbefälhavare i praktiken –
              riskerar att öka spänningarna i vår omvärld. Det skulle också
              föra de enskilda medlemsstaterna närmare Nato, vilket allvarligt
              riskerar möjligheterna att värna vår militära alliansfrihet.
            </seg>
            <seg n="1dbf6749">
              Något som är minst lika allvarligt är att dokumentet inte alls
              tydligt definierar vad ett hybridhot är. Det gör det svårt att
              ta ställning till stora delar av texten. Exempelvis föreslås att
              man ska utvidga den så kallade solidaritetsklausulen som ingår
              i Lissabonfördraget för att kunna använda den vid omfattande och
              allvarliga hybridhot. Att utvidga de militära skyldigheterna gentemot
              andra medlemsstater utan att först slå fast vilka områden som
              det kan handla om är ytterst problematiskt. Så kan man inte arbeta.
              Det måste koncentreras, avgränsas och prioriteras. Meddelandet
              hjälper inte till att klargöra det. Här säger man till och med
              att diplomati kan utgöra ett hybridhot. Världen skulle behöva
              mer diplomati och inte mindre.
            </seg>
            <seg n="040993e8">
              Vi ser också allvarligt på de skrivningar som finns om större
              möjligheter att öka stödet till gränsövervakning. Man klumpar
              ihop skrivningar om organiserad brottslighet, terrorism och vapensmuggling
              med så kallad irreguljär migration. Det framgår inte klart vad
              som avses med till exempel kompletterande stöd till gränsförvaltning
              i nödsituationer. Är det Frontex som ska ha ökade befogenheter,
              eller vem? Det är varje människas rätt att söka asyl från krig,
              terror, förföljelse eller förtryck. Att värna EU:s inre säkerhet
              ska handla om att sätta stopp för potentiella hot, inte om att
              hindra människors rättighet att fly.
            </seg>
            <seg n="034af3de">
              Dokumentet lyfter också fram frågor som rör informationsutbyte
              inom unionen och mellan EU och Nato. Det är klart att man måste
              samarbeta när det gäller internationell brottslighet. Men det
              är också viktigt att värna den personliga integriteten. Det finns
              en risk att så svepande formuleringar som finns i dokumentet leder
              till en ökad övervakning. Det kan bli en oproportionerligt stor
              kränkning av den enskildes integritet.
            </seg>
            <seg n="aaf5f875">
              Också skrivningar om att privata företag snabbt ska avlägsna
              terroristpropaganda måste specificeras för att det ska gå att
              ta ställning till det. Vad händer till exempel med de befrielserörelser
              som av vissa stater ganska godtyckligt klassas som terrororganisationer,
              PKK och PYK som aktivt strider mot Daish i Syrien? Skillnaden
              mellan en terroristorganisation och en befrielserörelse ligger
              i betraktarens öga. Jag skulle vilja erinra om, herr talman, att
              det var först i samband med sin 90-årsdag 2008 som Nelson Mandela
              slutligen avfördes från USA:s terrorlista där han funnits sedan
              80-talet.
            </seg>
            <seg n="57a7d638">
              Av dessa skäl, herr talman, kan Västerpartiet inte instämma i
              försvarsutskottets förslag att i huvudsak ställa sig bakom förslagen
              i meddelandet.
            </seg>
          </u>
          <note type="speaker" n="efc80fce">
            Anf. 19 KALLE OLSSON (S):
          </note>
          <u who="kalle_olsson_e536ea" xml:id="i-82462361f784ca29-0" n="01811fbc">
            <seg n="bcfa47e1">
              Herr talman! Någon allmänt vedertagen definition av hybridhot
              finns inte. Ändå tror jag att vi alla kan vara överens om att
              hoten existerar, att de är reella. Det är aktörer som agerar i
              ett juridiskt gränsland och som genom en kombination av konventionella
              och okonventionella metoder försöker att påverka en motståndare
              för att uppnå särskilda mål. Den ryska annekteringen av Krim brukar
              lyftas fram som ett exempel i sammanhanget. Men hybridhotet kan
              också ses som en metod för att över tid, och ibland under lång
              tid, påverka en motståndare i en viss riktning.
            </seg>
            <seg n="a4851bab">
              Just detta att hybridhotet är något lite diffust och lite svårt
              att nagla fast kan sägas vara problematiskt i någon mening. Samtidigt
              gör det egentligen det ännu viktigare att diskutera och försöka
              hantera det. Det är tanken på att vi skulle stå handfallna och
              bli överrumplade av en hybridoperation som gör det till ett möjligt
              och kanske rent av attraktivt alternativ för en motståndare.
            </seg>
            <seg n="60c27611">
              Herr talman! Detta är i grunden frågor som har en nationell karaktär,
              vilket är viktigt att betona och som också påpekas i utskottets
              utlåtande. Det är särskilt viktigt i dessa tider när flera av
              EU:s medlemsstater ganska aktivt nu trycker på för en mycket närmare
              integration även på försvarsområdet.
            </seg>
            <seg n="b8fd3b2d">
              Även EU-kommissionen konstaterar att i den mån motverkandet av
              hybridhot rör den nationella säkerheten och det nationella försvaret
              ligger det främsta ansvaret hos medlemsstaterna. Många av EU:s
              medlemsstater står dock inför likartade säkerhetsutmaningar som
              också kan vara inriktade på gränsöverskridande nät eller infrastruktur.
            </seg>
            <seg n="e3cd492e">
              Herr talman! Från regeringens sida välkomnas EU-kommissionens
              meddelande om en gemensam ram för att motverka hybridhot. Regeringen
              har tidigare signalerat att man gärna samarbetar för att bättre
              förstå hotbilderna då hoten kan vara svåridentifierade och många
              gånger har en gränsöverskridande karaktär men att detta måste
              ske med utgångspunkt i ett nationellt ägarskap.
            </seg>
            <seg n="9e84614b">
              Det finns ett generellt behov inom EU av att öka medvetenheten
              om hybridhoten, vilket också är fokus för meddelandet. Särskilda
              områden som lyfts fram är behovet av stärkt resiliens inom it-säkerhet,
              kritisk infrastruktur, skydd mot olaglig användning av det finansiella
              systemet och insatser för att motverka våldsbejakande extremism
              och radikalisering. Flera av dessa punkter känner vi igen. De
              brukar nämnas som viktiga områden när vi talar om behovet av att
              stärka vårt eget civila försvar. I det nu liggande försvarsbeslutet
              omnämns hybridhot som en realitet. Det anges också att en totalförsvarsplanering
              ska återupptas.
            </seg>
            <seg n="bac809c4">
              På olika nivåer i samhället pågår nu ett arbete för att analysera
              hur detta beslut ska tas vidare och materialiseras. Även om det
              är tidigt i denna process torde det stå klart att vi som samhälle
              har ett stort och viktigt arbete framför oss. I den mån det är
              möjligt att genom samverkan och erfarenhetsutbyte tillskansa oss
              kunskap från andra är det något som bör välkomnas.
            </seg>
            <seg n="d404db0b">
              Med detta, herr talman, yrkar jag på att utlåtandet läggs till
              handlingarna.
            </seg>
          </u>
          <note type="speaker" n="b439c5c9">
            Anf. 20 DAG KLACKENBERG (M):
          </note>
          <u who="unknown" xml:id="i-7c1e0a652e8267c4-0" n="856a1fe2">
            <seg n="a9029d35">
              Herr talman! Det är alltid trevligt att komma efter ledamoten
              Kalle Olsson. Eftersom du tillhör ett lite större parti ger du
              en bakgrund i och med det du säger. Jag behöver inte upprepa det
              och kan därför vara lite mer personlig. Jag håller med om i stort
              sett allt, för att inte säga allt, du sa.
            </seg>
            <seg n="0f5ab730">
              Det är många som tror att det handlar om ytan när vi ska försvara
              Sverige – att det handlar om att putta bort folk som kommer över
              gränsen i luften, på vattnet eller under vattnet. Det är riktigt,
              och det kan vi förstå. Men detta handlar om något som är både
              nytt och gammalt: Redskapen är nya, men metoden är gammal. Man
              kan i ett läge långt innan det blir ett varmt krig ägna sig åt
              ett halvkrig eller hybridkrig. Det kunde man förr göra med femtekolonnare,
              med sammansvärjningar och med den berömda hästen. Hästen har dessutom
              gett namn till något man nu använder, nämligen trojaner som man
              skickar in i de stora systemen.
            </seg>
            <seg n="4d5967cb">
              Jag håller mig till att kommentera de cyberattacker som har skett,
              som kommer att ske och som vi måste försvara oss mot. Syftet med
              dessa attacker är alltid att förvirra, försvaga och destabilisera.
              De sker inte i avsikt att döda, ockupera eller begå andra typer
              av krigshandlingar utan i avsikt att göra den man attackerar svag.
            </seg>
            <seg n="3f1f0636">
              Ett förändrat och försämrat säkerhetsläge gör att vi måste få
              upp medvetenheten och motståndskraften så att vi förstår vad denna
              typ av attacker skulle kunna innebära. Det är ett folkupplysningsarbete
              som måste ske i vårt eget land och som måste ske i unionen. Skrivelsen
              är ett tecken på att man har påbörjat detta arbete.
            </seg>
            <seg n="468f4ee7">
              De yttre och inre hoten hänger ihop och kan kombineras. Det handlar
              om en blandning av desinformation och ryktesspridning. Vi har
              haft ryktesspridning tidigare, en del elakartad, långt före datorernas
              tid. Men det kan nu gälla nya ryktesspridningar som vi inte riktigt
              vet varifrån de kommer kombinerade med en cyberattack mot någon
              central nyhetsredaktion, ett betalningssystem eller en satellitövervakning.
              Detta är någonting som skapar oro hos medborgarna, och det gör
              att vi måste vara kapabla att slå tillbaka mot rykteskampanjer
              och femtekolonnare.
            </seg>
            <seg n="67243c74">
              Om man ska tala bildspråk är resiliens, som detta handlar om,
              ett försök att ha så stabila system att de tål stress. De ska
              tåla en smäll, och sedan ska de kunna resa sig upp igen. Jag brukar
              försöka likna detta med GB-gubben – den där glassgubben, ni vet
              – som står utanför kioskerna. Om man nitar en GB-gubbe eller ett
              betydelsefullt it-system ska de lägga sig ned och sedan resa sig
              upp igen som om ingenting har hänt. Ett annat bildspråk som jag
              använder är att man ska vara som den vietnamesiska bambun: Man
              ska lägga sig ned platt när orkanen kommer, men sedan reser man
              sig igen som om ingenting har hänt. Det är sådana it-system vi
              ska ha framöver. För att komma dithän måste medlemsländerna inom
              EU, och EU självt , samverka för ett gemensamt ramverk, och det
              är precis vad skrivelsen innehåller.
            </seg>
            <seg n="e0699675">
              Hoten är gränsöverskridande; det räcker att bara tänka på tåg,
              flyg och satelliter, vattenförsörjning, energi och allting annat
              som det står om i skrivelsen. Eftersom det måste kombineras med
              det militära försvaret måste samarbetet mellan EU och Nato i dessa
              frågor fördjupas. Om inte detta fungerar är mycket förgäves.
            </seg>
            <seg n="540b59fb">
              Det finns två detaljer som jag tycker är oroande. Den ena är
              att vi inte har en riktigt fungerande inre marknad för cybersäkerhetsföretagen
              och kanske inte heller för en del andra it-företag. Det är ett
              problem, och vi måste arbeta med att ta bort de nationella hinder
              som finns i stort sett i alla medlemsländer. Den andra är att
              vi – även om jag inte riktigt vet vad vi ska göra åt det – måste
              se det faktum rakt i ansiktet att Europa inte är kapabelt att
              hålla en hel it-industri. Vi är beroende av stora amerikanska
              företag. På andra områden, vad gäller flyg, flotta, armé och annan
              utrustning, har vi en egen industri. Men vad gäller ett försvar
              mot cyberattacker och grundläggande it-produktion är vi inte helt
              självförsörjande. Branschen är dessutom fruktansvärt fragmentiserad.
              Det behövs ett erfarenhetsutbyte.
            </seg>
            <seg n="498b5db3">
              Till sist, herr talman: Det är viktigt att de nationella kontaktpunkterna
              fungerar så att vi inrapporterar incidenter på ett ställe i varje
              land och att länderna sedan har ett utbyte av information för
              att se vilka slutsatser man kan dra och se vilket krig man eventuellt
              är inblandat i.
            </seg>
            <seg n="87921ca0">
              Jag föreslår, som många andra, att utlåtandet läggs till handlingarna.
            </seg>
          </u>
          <note type="speaker" n="26b626bc">
            Anf. 21 PERNILLA STÅLHAMMAR (MP):
          </note>
          <u who="unknown" xml:id="i-7c1e0a652e8267c4-1" n="856a1fe2">
            <seg n="e11afcb9">
              Herr talman! Sverige och Europa står i dag inför större utmaningar
              än på länge med ett säkerhetsläge som har förändrats dramatiskt.
              Vi ser Rysslands agerande i Ukraina och dess olagliga annektering
              av Krim, och i Östersjöområdet, destabiliseringsförsök med strategier
              som desinformation och cyberattacker, den växande repressionen
              och övergreppen mot mänskliga rättigheter i Turkiet, ökande auktoritära
              och fascistiska strömningar på flera håll i Europa, fred och stabilitet
              som hotas vid EU:s gränser i öster och söder, våldsbejakande extremism
              och terrordåd.
            </seg>
            <seg n="7f61e10e">
              Allt detta utspelar sig i vår samtid, och det har gett en ny
              känsla av otrygghet och politisk osäkerhet. Allt detta har hamnat
              i ett radikalt annorlunda läge i och med utgången av det amerikanska
              presidentvalet i natt. Vi har vaknat upp till en ny värld. Vi
              vet ännu inte exakt vad som kommer att ske och hur världen kommer
              att utvecklas. Men det vi åtminstone kan säga är att den utrikes-
              och säkerhetspolitiska osäkerheten sällan har varit så stor. Om
              den nyvalde amerikanska presidenten kommer att lyckas att göra
              verklighet av de löften han har utfärdat står vi inför en global
              säkerhetsordning i gungning. Kommer USA att sluta sig i utrikes-
              och säkerhetspolitiska termer, som Trump har antytt? Kommer Nato
              att försvagas? Hur ska den europeiska säkerheten garanteras?
            </seg>
            <seg n="237093c3">
              Det amerikanska valet kommer att få massiva globala återverkningar.
              Det finns en klar risk att betydande säkerhetspolitiska vakuum
              uppstår. Dessa vakuum kommer att fyllas.
            </seg>
            <seg n="2e0e3efd">
              Herr talman! Putin, Erdoğan , Assad, Le Pen – alla känner de
              nu vind i seglen. Det kan det inte råda någon tvekan om. Det är
              en ny värld vi vaknar upp till. Låt oss nu hoppas, och framför
              allt: Låt oss tillsammans göra allt vi kan för att det inte blir
              en värld som är så mycket farligare än den vi har sett de senaste
              generationerna! Vi måste vara lyhörda nu. Vi måste stå upp för
              en tydlig demokratisk och solidarisk värdegrund. Vi måste verka
              för en stabil progressivitet.
            </seg>
            <seg n="193de87e">
              Vad som därutöver händer i de franska och tyska förestående valen
              kommer att definiera Europas framtid. Efter brexit kan vi inte
              längre ta något för givet. Den europeiska ordningen, som vi känner
              den, kan vara på väg att krackelera. Med Marine Le Pen på den
              franska presidentposten skulle sönderfallet med stor sannolikhet
              ges ytterligare kraft.
            </seg>
            <seg n="76b5d6e1">
              Vi här i Sverige kan inte naivt tro att denna utveckling är något
              som enbart sker där borta. Det finns ett reellt och växande auktoritärt
              hot också här hemma. Som vi blivit alltmer tydligt varse har det
              som kallas hybridhot allt med just det som jag har räknat upp
              att göra. Vi såg vad som hände i samband med det amerikanska presidentvalet
              då högt uppsatta demokraters mejlservrar hackades.
            </seg>
            <seg n="a8d50099">
              Hoten mot demokrati, fred och stabilitet är i dag inte främst
              rent militära, där en beväpnad fiende tar sig över ett lands gränser
              för att anfalla, ett regelrätt krig alltså. Den mer komplexa verkligheten,
              med dessa hybridhot som nu växer fram, måste tas på allvar. Det
              är en reell utmaning för vår säkerhet och stabilitet. Och det
              ställer nya krav på vår försvars- och säkerhetspolitik.
            </seg>
            <seg n="2e1ef7d2">
              Herr talman! Att hantera hybridhot är en angelägenhet framför
              allt för varje enskilt land. Men eftersom hoten ofta kan vara
              gränsöverskridande till sin natur är samarbete mellan länder viktigt.
              Vi ska kunna adressera dem tillsammans. Internationell brottslighet
              rör sig ofta över nationsgränser, förberedelser till terrordåd
              likaså. EU har en viktig roll att spela, inte minst vad gäller
              informationsutbyte. Men vi behöver också bättre samverkan mellan
              en rad olika aktörer, särskilt myndigheter, och på olika samhällsnivåer.
            </seg>
            <seg n="3c34bafc">
              Miljöpartiet välkomnar därför EU-kommissionens meddelande om
              en gemensam ram för att motverka hybridhot. Men vi vill understryka
              att ökat samarbete inte får innebära ökad militarisering. Vi delar
              inte den syn som kommissionens ordförande, Jean-Claude Juncker,
              har gett uttryck för vid flera tillfällen. Vi ska inte ha en gemensam
              EU-armé. Det har vi varit tydliga med, både här hemma och i EU.
            </seg>
            <seg n="019f98a9">
              För att motverka hybridhot krävs det en rad åtgärder. Vi måste
              låta expertkunskapen, liksom allmänhetens medvetenhet, öka i Sverige.
              Krisberedskapen behöver öka, inte minst det civila försvarets
              förmåga. It-säkerheten behöver stärkas. Och samhällets resiliens
              vad gäller energi, vatten och livsmedelssäkerhet behöver stärkas.
            </seg>
          </u>
          <note type="speaker" n="b0cc8f2b">
            Anf. 22 DANIEL BÄCKSTRÖM (C):
          </note>
          <u who="daniel_backstrom_3185eb" xml:id="i-652d79481ab1a9e6-0" n="55998f0a" next="i-0bb870aa547761fb-0"/>
          <note n="f6f13507">
            Herr talman, riksdagsledamöter och åhörare!
          </note>
          <u who="daniel_backstrom_3185eb" xml:id="i-0bb870aa547761fb-0" n="55998f0a" prev="i-652d79481ab1a9e6-0">
            <seg n="7c142aaf">
              Hybridhot och hybridkrigföring är begrepp som allt fler sätter
              sig in i och försöker analysera betydelserna och konsekvenserna
              av. Vi möter det på olika sätt. Vi har mött det till stor del
              i samband med den säkerhetspolitiska utvecklingen, i vår del av
              världen men också globalt. Allt fler ägnar sig åt den här typen
              av störningar eller motiverade insatser för att få andra att anpassa
              sig. Definitionen kommer nog att ändras löpande, beroende på hur
              hybridhoten utvecklas och vilka metoder som används.
            </seg>
            <seg n="e9191ea1">
              Det är viktigt att fundera på vad våra medborgare, institutioner
              och företag möter en sådan här vanlig, snöig dag – när ljuset
              slocknar, när datorskärmen blir svart eller signalsystemen krånglar
              när man sitter på ett tåg någonstans i Mellansverige. Man kanske
              inte kan betala sina räkningar via it-systemet. När man läser
              tidningen, på papper eller på nätet, börjar man kanske fundera
              på vad det egentligen står under rubriken. Vilket budskap finns
              det i kommunikationen med oss läsare?
            </seg>
            <seg n="016111b6">
              Det kan handla om tv-sändningar eller ett antal förfrågningar
              via sociala medier. Människor vill ha nya kontakter eller utveckla
              dialogen i vissa frågor, för att forma en ny upplevelse av hur
              vår värld ser ut i dag men också för att forma ett budskap som
              kan leda till en förändrad utveckling. De skeendena måste vi förstå
              på ett djupare sätt. Vi måste jobba mycket mer med att förstå
              vad det handlar om i praktiken.
            </seg>
            <seg n="86c9334b">
              Vi står nu inför en totalförsvarsplanering. Hela det svenska
              samhället, det civila och det militära, ska inbegripas i den.
              Det handlar om viktiga aktörer som vi har i Myndighetssverige,
              men också ute i landet på kommunal och regional nivå. Där skulle
              många olika påverkansaktiviteter kunna bedrivas. Våra kommunala
              beslutsfattare behöver få insikt om det. De behöver förstå vilka
              aktiviteter det kan handla om och hur det kan påverka den lokala
              vardagen för svenska medborgare.
            </seg>
            <seg n="473f0d44">
              Ett gemensamt ramverk mellan EU-länderna behövs för arbetet med
              att tackla de ökade hoten. Det är också viktigt att ha ett konstruktivt
              och kritiskt tänkande när det gäller de olika metoder som vi kommer
              att välja tillsammans, för att stärka oss och för att möta framtiden.
              Som Tvetabo och tidigare Säfflepolitiker tänker jag att vi har
              en jättestor möjlighet här. Det kan bidra till mer utbyten mellan
              kommuner, i Sverige men också i olika EU-länder, så att vi kan
              lära av varandra hur man kan tänka kring praktiska lösningar för
              att möta hybridhoten. Vi behöver helt enkelt fler EU-projekt.
              Och vi behöver synka ihop detta med nationernas övergripande planer
              och den lokala nivån. Med den säkerhetspolitiska utveckling som
              råder i dagsläget vore det väldigt synd att säga nej till ett
              sådant utvecklat samarbete.
            </seg>
            <seg n="36c238c1">
              Sverige ska absolut göra det vi kan för att stärka vårt arbetssätt
              på hemmaplan. Det ingår i totalförsvarsplaneringen. Det ingår
              i försvarsbeslutet och genomförandet av det. Men vi behöver också
              arbeta tillsammans med våra vänner i EU.
            </seg>
            <seg n="5f37381f">
              Vi vet att säkerhetsläget förändras och att det pågår öppna konflikter
              i vårt närområde. Men vi kan inte alltid bedöma hur hybridhoten
              realiseras. Vilka agendor är det egentligen som ligger bakom auktoriteterna
              i vårt samhälle i dag? Vilka dolda syften finns det? Vilken strategi
              påverkar vårt sätt att tänka om, förhålla oss till och förstå
              våra grannar, inte minst i öster där arbetet har pågått under
              lång tid?
            </seg>
            <seg n="75c2bffa">
              Desinformationen är en realitet. Propagandakrigföring är ett
              begrepp som är både fungerande och farligt i praktiken. Vi ser
              också allt fler populistiska krafter som får alltmer inflytande
              i Europa och övriga världen. De frågor som sätts på dagordningen
              kan snabbt ändras.
            </seg>
            <seg n="db437e28">
              Centerpartiet står bakom att säkerheter byggs bäst tillsammans
              med andra. Det här arbetet, inom ramen för EU-samarbetet, är ett
              led i att bäst bygga säkerhet tillsammans med andra. Och vi behöver
              ett politiskt ledarskap som tar det här på allvar, från högsta
              EU-nivå ut i varje byalag. Vårt samhälle behöver resiliens.
            </seg>
            <seg n="16ec7e2d">
              Om man jämför hur Sverige ser ut i dag med hur det såg ut i slutet
              av kalla kriget finns det en skillnad när det gäller hur vi ska
              klara att skydda de skyddsvärda objekt vi har. Vid den tiden nämndes
              8 000 sådana, runt om i landet. Om det går åt ett par personer
              ur vårt hemvärn eller andra för att skydda de objekten kan vi
              lätt räkna ut att det i dag fattas personer som klarar den uppgiften.
              Det är många olika typer av skyddsobjekt vi talar om, och de är
              i blickfånget för hybridkrigföringen.
            </seg>
            <seg n="b0649c07">
              Vi behöver lägga en grund nu och förbereda oss på hur vi tillsammans
              ska förbereda oss på bästa sätt, för att enskilt och tillsammans
              med andra länder klara av att hantera påverkanskampanjer och direkta
              angrepp på enskilda system, anläggningar och även beslutsprocesserna.
              Det här arbetet är oerhört viktigt. Vi har än så länge bara sett
              början av konsekvenserna för vårt land.
            </seg>
            <seg n="e5cef678">
              Samverkan är grunden. Denna realitet behöver mötas med många
              olika metoder. Det kräver också prioriteringar och att man i kommande
              budgetbeslut avsätter medel för att säkerställa att metoderna
              och verktygen finns i landet. Vi vet att kunskapen varierar. En
              av de 22 punkter som lyfts fram i ramverket handlar om att bygga
              en kunskapsbank och att fler ska förstå realiteten med hybridhoten.
            </seg>
            <seg n="924d032f">
              Herr talman! Hybridkrigföring brukar beskrivas i åtta olika steg.
              De fyra första är icke-militära och de fyra följande stegen är
              mer militära till karaktären. Det pratas om en gråzon, inte minst
              i Ukrainakonflikten och inledningen av den. Den opinion, propaganda
              och information som spreds påverkade människors upplevelse av
              situationen och deras uppfattningar och värderingar. Sedan går
              det över till både civila och militära påtryckningar, och man
              skapar många olika former av beroendeställning. I nästa steg ökar
              man propagandan och eliminerar olika typer av motstånd.
            </seg>
            <seg n="f953b0b3">
              Det är avgörande att vi kan hantera den här typen av processer
              i olika omfattning, stort som smått. Därför behöver samtliga åtgärdsförslag
              problematiseras, realiseras och implementeras i vår samlade samhällsapparat.
            </seg>
            <seg n="c63fa8fe">
              Även om Nato nu har ett ledarskap med Stoltenberg i spetsen som
              förändras i och med presidentvalet är Nato viktig aktör för svensk
              säkerhetspolitik och svenskt försvarssamarbete. Att det finns
              med som en punkt i ramprogrammet visar betydelsen av att EU och
              Nato bygger säkerhet i vår region. Att man vill närma sig för
              att hantera hybridhoten är oerhört positivt.
            </seg>
            <seg n="49676fff">
              Två partier väljer nu att rösta emot och inte stödja detta i
              kammaren. Utifrån de ståndpunkter som redovisas i reservationerna
              kan man fråga sig på vilket sätt alternativet ser ut.
            </seg>
            <seg n="0ffac7cf">
              Sverigedemokraterna beskriver det som att EU och Nato ska fördjupa
              sitt samarbete kring att leverera gemensam propaganda. Det skulle
              vara mycket intressant att höra hur Sverigedemokraterna förklarar
              vad de menar med sin formulering. På vilket sätt bedriver EU och
              Nato gemensam propaganda?
            </seg>
            <seg n="8469bf91">
              Sverigedemokraterna säger också att de värnar om vår beslutanderätt
              och vår rätt att bygga samarbeten med andra suveräna stater utanför
              EU:s ram. Jag vill fråga: Kan Sverigedemokraterna ge något exempel
              på detta med andra suveräna stater utanför EU:s ram? Vilka länder
              är det som Sverigedemokraterna vill bygga samarbete med? Vi vet
              att det finns väldigt starka kopplingar till bland annat Ryssland.
              Är det ett land som inbegrips i denna formulering?
            </seg>
            <seg n="2957196f">
              Herr talman! Det finns många olika perspektiv kopplade till hybridhot
              och hur vi ska hantera sådana. Jag vill att vi ska gå vidare med
              att behandla det här förslaget och att vi prioriterar det i den
              kommande totalförsvarsplaneringen.
            </seg>
          </u>
          <note type="speaker" n="df80be49">
            Anf. 23 STIG HENRIKSSON (V) replik:
          </note>
          <u who="stig_henriksson_96e347" xml:id="i-6e3fb775e680b61f-1" n="af503149">
            <seg n="437ebcd8">
              Herr talman! Vi är ju överens, Daniel, om att det här ska läggas
              till handlingarna. Så långt är vi inte oeniga. Ni i utskottsmajoriteten
              står bakom huvuddelen av detta. Man kan säga att vi också står
              bakom det, fast mycket långt mer bakom eftersom det innehåller
              så mycket tvivelaktigheter.
            </seg>
            <seg n="04523175">
              Jag har en ärlig fråga till dig. Du kritiserar propagandan från
              öst, det vill säga från Ryssland, för att vara vilseledande och
              desinformativ. Det är alldeles sant. Jag är så fascinerad över
              denna naivitet inför propagandan från väst. Men hur ser det ut
              i verkligheten? Hela Irakkriget byggde på desinformation om massförstörelsevapen.
            </seg>
            <seg n="47a75f90">
              För två veckor sedan kom det brittiska parlamentet med en rapport
              om Libyenkriget där det framgick hur många olika lögner som presenterades
              för att man skulle kunna få med England i kriget. Detta upprepas
              gång på gång. Men vi ska till och med gå med i Nato Stratcom.
              Visst, man kan ju lära sig av de bästa – om man vill uttrycka
              det finurligt – men det kan ju inte vara det som var avsikten.
            </seg>
            <seg n="2c1c429c">
              Nu är vi med i hybridkriget, och nu har vi fått Donald Trump
              som president och i prakten överbefälhavare över Nato. Han har
              ju gjort hybridkriget till en bärande del av sin valkampanj. Han
              har använt sig av så många avslöjande lögner, men blev ändå vald.
            </seg>
            <seg n="ce409cfb">
              Min fundering är alltså: Ser du inga som helst problem med att
              vi alltmer inlemmar oss i en struktur som också använder desinformation
              som ett redskap för sina politiska och militära syften?
            </seg>
          </u>
          <note type="speaker" n="5a583822">
            Anf. 24 DANIEL BÄCKSTRÖM (C) replik:
          </note>
          <u who="daniel_backstrom_3185eb" xml:id="i-f1dd8c48f5396a0e-0" n="55998f0a">
            <seg n="ab73d118">
              Herr talman! Stig Henriksson lyfter fram ett perspektiv här om
              att det i praktiken skulle vara en mycket aktiv propagandakrigföring
              från väst. Det vore önskvärt om Stig mer konkret kunde redovisa
              på vilket sätt våra samarbetsländer ägnar sig åt detta. Helt klart
              ska man vara lika kritiskt tänkande oavsett om det gäller öster
              eller väster, eller Sverige för den delen.
            </seg>
            <seg n="7a3070f0">
              Vårt samhälle måste bygga på öppenhet och tydlighet. Vi måste
              också ha en tydlig förmåga att granska de budskap som sänds till
              men också formuleras i Sverige. Det är ingen tvekan om att det
              förekommer strategier för att formulera budskap från öst som vi
              ska ta till oss.
            </seg>
            <seg n="20e35d5b">
              Det är oerhört angeläget att vi tar helhetsbilden på allvar.
              Det finns ett tjugotal andra stater som aktivt ägnar sig åt underrättelseverksamhet
              mot vårt land. Vi vet inte heller om de är statliga eller icke
              konstitutionella grupper som ligger bakom.
            </seg>
            <seg n="276cf64b">
              Bilden av att vi inte skulle gå med i Nato och fördjupa vårt
              samarbete är också ett sätt att stoppa utvecklingen. Vi är för
              att Sverige ska jobba närmare EU-länderna och också gå med i Nato.
              Vi behöver det för att stabilisera vårt närområde och tydliggöra
              dagens realitet där vi mer och mer behöver en försvarsförmåga
              i vår region som står upp mot hotet från öst.
            </seg>
          </u>
          <note type="speaker" n="b1a09893">
            Anf. 25 STIG HENRIKSSON (V) replik:
          </note>
          <u who="stig_henriksson_96e347" xml:id="i-6e3fb775e680b61f-2" n="af503149">
            <seg n="858f7285">
              Herr talman! Jag gav dig just två konkreta exempel. Hela Irakkriget
              byggde på desinformation. Det kan ju inte vara okänt i dag. Hela
              Libyenkriget byggde, enligt den brittiska parlamentsrapporten,
              på desinformation för att man skulle få igenom resolutionen i
              säkerhetsrådet.
            </seg>
            <seg n="46fe2192">
              Är det något som pågår i Turkiet som inte är en statskupp, fast
              från statsledningen? Man fängslar parlamentariker, stänger tidningsredaktioner
              och begränsar pressfriheten. Och Turkiet ska vi samarbeta med
              i Nato! Vi delar våra euroatlantiska värderingar, heter det. Vilka
              euroatlantiska värderingar är det som är gemensamma för Sverige,
              för dig, för Erdo ğ an och för Donald Trump?
            </seg>
            <seg n="bf72d4f5">
              Enligt det dokument som ni i huvudsak står bakom ska man ha ett
              ökat samarbete mellan EU och Nato, och det är en viktig faktor
              för ökad säkerhet gentemot hybridhot. Det är nästan roligt, om
              det inte vore så sorgligt.
            </seg>
            <seg n="592e5165">
              Vidare kan jag hålla med dig om en sak som du tog upp – för att
              vara lite positiv – och det är vår dåliga beredskap mot it-anfall.
              Där har det gjorts sorgligt lite. Det är nu nio år sedan som Riksrevisionen
              gjorde en undersökning som visade att de civila myndigheterna
              var fruktansvärt dåligt rustade. Vid en uppföljning sju år senare
              konstaterar man att ingen ­ ting hade hänt, i alla fall inte när
              det gäller försvaret. Däremot har det hänt väldigt mycket med
              exponeringen och vårt beroende av dessa system. Men jag ser inte
              poängen med att vi i det sammanhanget ska börja samarbeta mer
              med Nato. Kan du förklara den poängen för mig vore jag tacksam.
            </seg>
          </u>
          <note type="speaker" n="0f15be21">
            Anf. 26 DANIEL BÄCKSTRÖM (C) replik:
          </note>
          <u who="daniel_backstrom_3185eb" xml:id="i-f1dd8c48f5396a0e-1" n="55998f0a">
            <seg n="9d268342">
              Herr talman! Det är bara att gå tillbaka och lyssna på vad Tony
              Blair, tidigare ledare för Storbritannien, för en tid sedan uttalade
              kopplat till de insatser som hade gjorts inom ramen för Natosamarbetet.
            </seg>
            <seg n="77ba9980">
              Om det genomförs aktiviteter som innebär osanning är det ingenting
              som jag ställer mig bakom, oavsett vem som agerar i den riktningen.
              Varje land måste rannsaka sig och de samarbeten som man ingår
              i. Tony Blairs uttalande vittnade om att han var eftertänksam
              och utvärderade sina insatser som ledare utifrån de åtgärder som
              vidtogs.
            </seg>
            <seg n="1d4bb61a">
              Man får också se på helhetsbedömningen och vad som krävs för
              att hantera de utmaningar som nu målas upp och som också är ett
              faktum. Vår helhetsbedömning visar att fördelarna är överhängande,
              men vi kommer också att tänka kritiskt om alla de olika metoder
              som kommer att föreslås eller användas för att genomföra de 22
              åtgärdsförslagen i samarbete mellan EU och EU-länderna.
            </seg>
            <seg n="d3920b5a">
              Det är viktiga frågor som lyfts fram. Det handlar om att öka
              medvetenheten, att inom ramen för Europeiska unionens underrättelseanalyscentrum
              inrätta en enhet för hybridhot som kan analysera sekretessbelagd
              information, att utveckla en mer strategisk kommunikation, att
              inrätta ett kompetenscentrum som kan lära ut mer om vad hybridhot
              innebär i praktiken, att organisera oss tillsammans, att titta
              på energisamarbeten som övergår nationernas gränser, att skapa
              transportsäkerhet samt jobba med försvarskapacitetsfrågorna, där
              vi redan ingår i många samarbeten. Inte minst handlar det om den
              it-säkerhet Stig Henriksson nämner. Det handlar också om den privata
              sidan. Industrin är en oerhört viktig samarbetspartner i många
              frågor på dessa områden. Vi måste tillsammans bygga upp resiliens
              och strategier för att få ett mer hållbart och motståndskraftigt
              samhälle som möter hoten.
            </seg>
          </u>
          <note type="speaker" n="b0ebabce">
            Anf. 27 MIKAEL OSCARSSON (KD):
          </note>
          <u who="mikael_oscarsson_7c328a" xml:id="i-08d9872704983014-0" n="034a7f1d">
            <seg n="f7509a6e">
              Fru talman! Vi debatterar utlåtandet Gemensam ram för att motverka
              hybridhot . Men innan jag kommer in på utlåtandet vill jag ta
              upp något som jag tycker hänger ihop med dagens ämne.
            </seg>
            <seg n="f20aa85b">
              Helsingfors har i dag drabbats av snöoväder. Utanför fönstren
              i riksdagen ser vi hur det bokstavligen väller ned snö, och vi
              ser att beredskapen tyvärr inte är så god som man skulle hoppas.
              Busstrafiken står i princip stilla i Helsingfors, och mycket fungerar
              inte.
            </seg>
            <seg n="42238242">
              Det är egentligen dessa frågor som utlåtandet berör – Gemensam
              ram för att motverka hybridhot . Utlåtandet handlar om de hot
              som vi ser mot samhället som inte är snöoväder, inte heller renodlat
              krig, utan andra typer av hot. Det handlar om cyberhot, cyberattacker,
              om psykologisk krigföring och desinformation. Det här är lika
              påtagligt som snöovädret och drabbar våra myndigheter dagligen.
              Vi kan höra rapporter om cyberattacker. I värsta fall om de lyckas
              fullt ut kan de förorsaka oändligt mycket skada.
            </seg>
            <seg n="3974e0d4">
              Utskottet har granskat förslaget från Europeiska kommissionen
              om gemensam ram för att motverka hybridhot. Vi i utskottet ställer
              oss i huvudsak bakom förslaget, och vi föreslår att utlåtandet
              läggs till handlingarna.
            </seg>
            <seg n="95efccae">
              Låt mig gå in på några viktiga saker när det gäller samhällssäkerheten
              för svenskt vidkommande. Försvarsmakten är en del av samhället.
              Det finns så oändligt mycket resurser och kompetenser som skulle
              kunna vara mycket mer behjälpliga vid olika typer av påfrestningar.
              Varför det inte sker fullt ut beror bland annat på bristande samverkan
              i Sverige i dag. Det är mycket stuprör. Olika statliga verk och
              myndigheter vill ha egna resurser och har svårt att samverka,
              inklusive att samverka med Försvarsmakten. Här finns mycket att
              göra för att öka den civila motståndskraften mot olika typer av
              katastrofer.
            </seg>
            <seg n="754dc083">
              Sedan var det frågan om cybersäkerhet. Där råder ett reellt hot
              mot samhället. I vissa fall kan det bli mycket allvarliga konsekvenser,
              kanske lika allvarliga konsekvenser som ett militärt angrepp.
              Om förmågan att möta olika typer av cyberangrepp saknas kan enbart
              hotet av ett sådant angrepp leda till att regeringen eller enskilda
              organisationer måste böja sig för utomståendes vilja.
            </seg>
            <seg n="4e0858df">
              Här har vi en utmaning. Ansvaret för cybersäkerheten är i dag
              uppdelat på en rad olika myndigheter. Det borde vara en myndighet
              som skulle få huvudansvaret.
            </seg>
            <seg n="58cfe4bc">
              Sedan har vi frågan om det psykologiska försvaret. Flera andra
              talare har varit inne på ett tydligt exempel. Under Rysslands
              annekterande av Krim såg vi tydliga exempel på att den typen av
              hybridkrigföring användes mer än förut. Genom att Ryssland kunde
              så tvivel om vem som gjorde vad, när det gjordes och hur det gjordes
              kunde man på ett effektivt sätt missleda omvärlden och försvåra
              beslutsfattandet. Detta var en medveten och genomarbetad strategi
              för att sprida desinformation och skapa osäkerhet både bland beslutsfattarna
              och bland den allmänna opinionen.
            </seg>
            <seg n="2b287e63">
              Det är bara att konstatera att Sverige är sårbart inför den typen
              av informationskrigföring. Det är som en form av ständigt pågående
              visklek där man inte vet vad som sas från början eller vem som
              sa vad. Det finns också tydliga exempel på hur Ryssland genom
              skrämselpropaganda har försökt förmå länder att fatta eller inte
              fatta beslut och på så sätt styra länders politiska debatt.
            </seg>
            <seg n="4e07d4a7">
              Här finns något som vi kan göra, nämligen att återupprätta den
              myndighet som fanns tidigare och som i dag ligger inom MSB. Det
              handlar om den tidigare Styrelsen för psykologiskt försvar. Utskottet
              behöver titta på denna fråga för att se om det kan vara ett sätt
              att stärka motståndskraften – resiliensen. Det är resiliensen
              förslagen handlar om, och det är de som läggs till handlingarna.
              Vi från Kristdemokraternas sida har valt att lyfta upp dessa frågor.
            </seg>
          </u>
          <note type="speaker" n="e284d87f">
            Anf. 28 STIG HENRIKSSON (V) replik:
          </note>
          <u who="stig_henriksson_96e347" xml:id="i-6e3fb775e680b61f-3" n="af503149">
            <seg n="5c56f0ae">
              Fru talman! Jag blev så fascinerad. Jag var i mitt anförande
              kritisk mot att begreppet hybridhot är så nebulöst – mer än himlen
              där ute. När man till och med inbegriper diplomati som exempel
              kan man fundera om det är som med bofinken, att den kan se ut
              hur håken som helst.
            </seg>
            <seg n="5ff13f5a">
              Jag blev ett ögonblick orolig när Mikael Oscarsson inledde med
              att inlemma även snöfall i hoten i hybridhoten. Jag tänkte att
              det nu barkar hän, men sedan förstod jag att det var ett exempel
              på ett annat slags hot.
            </seg>
            <seg n="c87799fb">
              Desinformation är inte krig. Man ska inte använda ordet krig
              om desinformation, bland annat för att det är fel. I krig dör
              folk, men de dör inte av lögner. I så fall skulle USA:s väljarkår
              vid det här laget vara kraftigt decimerad. Man ska vara varsam
              med orden.
            </seg>
            <seg n="62a13af6">
              Jag skulle vilja ställa en enkel fråga till Mikael Oscarsson.
              Jag vill inte ha ett exempel på hybridkrig utan en definition.
              Vad definierar hybridhot?
            </seg>
          </u>
          <note type="speaker" n="2d6edb9b">
            Anf. 29 MIKAEL OSCARSSON (KD) replik:
          </note>
          <u who="mikael_oscarsson_7c328a" xml:id="i-08d9872704983014-1" n="034a7f1d">
            <seg n="50ca606c">
              Fru talman! Stig Henriksson ställer en fråga om desinformation.
              Mycket riktigt är det inte krig. Men desinformation är hybridhotet.
              Det vi såg på Krim var inte den traditionella typen av krig. Små
              gröna män utan beteckningar kom i land. Desinformation var en
              del av krigföringen. Elförsörjningen stängdes ned.
            </seg>
            <seg n="7eceb979">
              Den typen av nya hot runt om i världen måste vi ta upp. Det vi
              diskuterar är en del. Förslaget som tagits fram på europeisk nivå
              om resiliensen, motståndskraften, är jättebra. Men jag är inne
              på att vi måste även själva göra vår hemläxa. Det finns så mycket
              som brister. Särskilt det civila försvaret men också det militära
              försvaret är under isen och behöver stärkas. Där ser vi nu att
              det finns stora brister.
            </seg>
            <seg n="c139837b">
              Ska vi kunna försvara Sverige mot både hybridhot och militära
              hot krävs det rejäla satsningar på Försvarsmakten. I den försvarsuppgörelse
              som träffats finns det substantiella och reella tillskott, men
              vi måste ta fler steg. Vi kan inte nöja oss med det som vi har
              gjort. Det finns anledning att se att på samma sätt som ett militärt
              hot är farligt är hybridkrigföring ett verkligt hot mot Sverige.
              Det är någonting som vi måste ha beredskap för och som vi har
              ansvar att trygga vår befolkning mot.
            </seg>
          </u>
          <note type="speaker" n="5946c484">
            Anf. 30 STIG HENRIKSSON (V) replik:
          </note>
          <u who="stig_henriksson_96e347" xml:id="i-6e3fb775e680b61f-4" n="af503149">
            <seg n="79b3eb78">
              Fru talman! Jag håller verkligen med Mikael Oscarsson om en sak,
              och det är att vi själva ska göra hemläxan. Vi har oerhört mycket
              att göra där.
            </seg>
            <seg n="8605cfbd">
              Det finns samarbetsområden vi kan ha även om jag tycker att det
              här meddelandet är så oklart och otydligt att det är svårt att
              veta om det är någonting som i slutändan kommer att bli bra eller
              inte.
            </seg>
            <seg n="82f94ff8">
              Att däremot öka samarbetet med Nato för att bekämpa hybridhoten
              är verkligen – om jag får låna ett bildspråk som Mikael Oscarsson
              kanske är bekant med – att göra bocken till örtagårdsmästare.
              Visst, vi kan hitta många exempel på desinformationskampanjer.
              I princip varje krig startar med sådant. Men jag är förvånad över
              att de verkligt stora katastroferna för mänskligheten, flyktingsituationen
              och sådant, aldrig nämns i det sammanhanget.
            </seg>
            <seg n="4846c4a3">
              Massförstörelsevapnen som påstods motivera invasionen av Irak
              som ledde till 600 000 döda och miljoner på flykt var hittepå.
              Den brittiska par ­ lamentsrapporten om Libyenkriget byggde på
              hittepåuppgifter. Varför inte ta med det och analysera om vi ska
              samarbeta med länder och organisationer som sprider sådana lögner?
            </seg>
            <seg n="10acfd51">
              Kennan Institute, döpt efter George F. Kennan som i princip uppfann
              kalla kriget, borde inte kunna misstänkas för att vara alltför
              partiskt å Rysslands vägnar. Institutet menar att detta är ett
              oanvändbart begrepp. Återigen, Mikael Oscarsson: Vad är definitionen
              av hybridhot?
            </seg>
          </u>
          <note type="speaker" n="aaa3a210">
            Anf. 31 MIKAEL OSCARSSON (KD) replik:
          </note>
          <u who="mikael_oscarsson_7c328a" xml:id="i-08d9872704983014-2" n="034a7f1d">
            <seg n="d2998b6e">
              Fru talman! Det är uppenbart att Stig Henriksson inte gillar
              Nato. Han och hans parti gillar heller inte det samarbete som
              Sverige nu har med Nato i Riga, som handlar om just desinformation.
              Men jag tror att svenska folket är av en helt annan uppfattning.
              Jag tror att svenska folket uppskattar det samarbete vi har och
              att vi är nära partner till Nato.
            </seg>
            <seg n="16bfefdd">
              Man måste också vara realistisk, Stig Henriksson. Sverige klarar
              sig inte självt. Vi har ett militärt försvar, men det har visat
              sig att det är en fråga om dagar hur länge vi klarar oss själva.
              Det har varit en förfärlig dubbelmoral här i landet och här i
              kammaren. Vi har alla på något vis hoppats att Nato ska ställa
              upp om det krisar.
            </seg>
            <seg n="24cc282a">
              Det samarbete vi har med Nato är alltså bra, men det räcker inte.
              Det behöver utvecklas. Därför är samarbetet vi har i Riga jättebra.
              Men vi ska skapa trygghet. Det var ju det som var så viktigt med
              utredningen som Krister Bringéus gjorde. Den kom fram till vad
              då? Jo, att ett svenskt Natomedlemskap skulle vara konfliktavhållande.
              Det skulle stärka tryggheten för både Sverige och våra grannländer.
            </seg>
            <seg n="e6f16207">
              Stig Henriksson! När du besöker Baltikum nästa gång, fråga folk
              vad de tycker! Fråga om rädslan de känner inpå skinnet inför det
              som händer i Ryssland och i Ukraina. Fråga! Du ska se att du får
              svaret att det här är verkligt. De undrar också varför Sverige
              har en sådan dubbelmoral.
            </seg>
            <seg n="e7a5cf32">
              Det är dags för Sverige att så fort som möjligt söka medlemskap
              i Nato.
            </seg>
          </u>
          <note type="speaker" n="03318b33">
            Anf. 32 PÅL JONSON (M):
          </note>
          <u who="unknown" xml:id="i-df9c3889f39f0bcb-1" n="856a1fe2">
            <seg n="5405910d">
              Fru talman! Temat för dagens debatt om hybridhot kan, precis
              som Dag Klackenberg var inne på, kopplas ända tillbaka till den
              trojanska hästen. Men det är klart att frågans aktualitet har
              förstärkts genom den försämrade säkerhetspolitiska utvecklingen
              i EU:s södra och östra grannskap. Det har gett frågan förnyad
              aktualitet.
            </seg>
            <seg n="6adbc05a">
              Europa omges nu av en löpeld av spänningar, konflikter och kriser
              från Medelhavet i söder till Kaukasus i öster och Ishavet i norr.
              Inte sedan kalla krigets slut har de säkerhetspolitiska utmaningarna
              för Europa varit så svåra och så allvarliga som de är i dag.
            </seg>
            <seg n="6ad35009">
              Med utgångspunkt i det försämrade säkerhetsläget, som vi måste
              förhålla oss till, tror jag att det finns åtminstone två övergripande
              frågor som vi ska tänka igenom när vi förhåller oss till EU-kommissionens
              kommunikation om hybridhot och som kommissionen bör ta med sig
              i det vidare arbetet.
            </seg>
            <seg n="160768b2">
              För det första är definitionen av vad som utgör ett hybridhot
              väldigt bred i kommunikationen. Syftet är naturligtvis att kunna
              ha anpassningsförmåga inför nya hot och föränderliga hot. Men
              har man inte tydliga avgränsningar och koncentrationer av resurser
              finns det risk för kraftsplittring. Varje insats som görs måste
              göras med utgångspunkt i att få den största nyttan och resursfokusering.
              Jag tror att kommissionens meddelande skulle tjäna på att prioritera
              bland de 22 olika förslagen om åtgärder mot hybridhot.
            </seg>
            <seg n="61228403">
              För det andra ser hybridhoten väldigt olika ut i söder och i
              öster, och det krävs olika åtgärder för att bemöta dem.
            </seg>
            <seg n="af7ae428">
              I öster är frågan främst kopplad till Rysslands illegala annektering
              av Krim och landets fortsatta aggression mot Ukraina. Ryssland
              lyckades agera i gråzonen mellan den totala freden och det totala
              kriget. Man kunde använda snabba beslutsprocesser och överraskningsmoment
              och genomföra en illegal annektering av Krim. Vi vet också att
              både EU och Nato till stor del blev tagna på sängen av den snabba
              händelseutvecklingen, och det rådde förvirring om vad som hände
              på marken. En lärdom att ta med sig från detta, vilket kommissionens
              kommunikation också tar fasta på, är att vi måste öva och träna
              snabba beslutsmekanismer i stora mellanstatliga organisationer
              som EU och Nato.
            </seg>
            <seg n="67adae86">
              En annan dimension kopplad till hotet från öster är en tydligare
              militär dimension. Det understryker Natos roll i den europeiska
              säkerhetsordningen, som Ryssland nu utmanar genom att inte respektera
              andra länders säkerhetspolitiska vägval eller territoriella integritet.
              Det är därför utmärkt att Nato nu stärker sin närvaro i nordöstra
              Europa. Det är också bra att man jobbar med breddade säkerhetsfrågor,
              vilket vi har varit inne på tidigare: cybersäkerhet, snabbinsatsförmåga
              och strategisk kommunikation.
            </seg>
            <seg n="e9a3a2b1">
              I söder ser hybridhoten annorlunda ut. Där kommer hoten och riskerna
              främst från inbördeskrig, internationell terrorism och radikalisering.
              Följderna har vi sett i form av terroristangrepp i Tyskland, Belgien
              och Danmark som har varit inspirerade eller styrda av Islamiska
              staten. Här är motåtgärderna inte militära utan snarare kopplade
              till polisiärt och juridiskt samarbete och samarbete mellan säkerhetstjänster,
              och det är EU snarare än Nato som är den viktigaste aktören.
            </seg>
            <seg n="e8de2111">
              I justitieutskottets yttrande till försvarsutskottet har vi tagit
              fasta på att vi behöver stärka åtgärderna mot finansieringen av
              hybridhot genom att skapa bättre förmåga att bekämpa pengatvätt,
              genom handlingsplaner mot terrorism och genom det europeiska samarbetet
              mot radikalisering.
            </seg>
            <seg n="88a3f48b">
              Avslutningsvis, fru talman, tror jag att det finns två saker
              som vi bör ta med oss och som bör genomsyra det vidare arbetet
              mot hybridhot.
            </seg>
            <seg n="02a516ae">
              Det första är den starka koppling som faktiskt finns mellan intern
              och extern säkerhet genom både den gemensamma säkerhets- och försvarspolitiken
              inom EU och de rättsliga och inrikes frågorna men också genom
              det faktum att det som sker utanför våra gränser i allt högre
              omfattning påverkar oss. Så länge vi har ett närområde som präglas
              av extremism, radikalisering och svaga statsbildningar kan vi
              inte uppnå långsiktig stabilitet och säkerhet här hemma.
            </seg>
            <seg n="8e487e8a">
              För det andra: Även om åtgärderna mot hybridhot främst är en
              nationell angelägenhet, vilket tidigare talare lyft fram, behöver
              vi mer internationellt samarbete. Det handlar om bilateralt samarbete
              men också om EU:s och Natos roll i dessa sammanhang. Vi vet att
              både EU och Nato spelar oer ­ sättliga roller i att stärka den
              europeiska säkerhetspolitiken. De har också förmågan att komplettera
              varandra.
            </seg>
            <seg n="67343531">
              Genom att ha nära samordning mellan EU och Nato kan man också
              säkra att det inte sker en onödig duplicering av det arbete som
              måste bedrivas för att stärka våra länder mot hybridhot.
            </seg>
          </u>
          <note n="104896b5">
            Därmed, fru talman, yrkar jag bifall till utskottets förslag
            att lägga meddelandet till handlingarna.
          </note>
          <u who="unknown" xml:id="i-7ee65a98a4dfeaf9-1" n="856a1fe2">
            <seg n="8fceb290">
              (Applåder)
            </seg>
          </u>
          <note type="speaker" n="58f48350">
            Anf. 33 MIKAEL JANSSON (SD):
          </note>
          <u who="mikael_jansson_6f87e9" xml:id="i-c4edbffdcff7cbff-0" n="ff60551c" next="i-123201b4fea4e7de-0"/>
          <note n="a3b94075">
            Fru talman! Jag börjar med att yrka bifall till reservation 1.
          </note>
          <u who="mikael_jansson_6f87e9" xml:id="i-123201b4fea4e7de-0" n="ff60551c" prev="i-c4edbffdcff7cbff-0">
            <seg n="81511adb">
              Jag fick några frågor från Centerpartiet, exempelvis om hur alternativet
              ser ut. Då vänder jag på frågan: Vi var ju ganska överens i utlåtandet
              om att lägga detta till handlingarna – att vi inte anser att EU
              ska militariseras. Men om man ska tala om alternativet bör det
              vara nationellt. Det bör ingå i det civila försvaret, som vi budgeterar
              pengar till. Det gör inte Centerpartiet.
            </seg>
            <seg n="5925ce9d">
              I försvarsbeslutet var vi överens om att det militära försvaret
              inte alls fungerar utan det civila försvaret. Då bör man budgetera
              för det civila försvaret så att vi kan börja skapa det. Det kommer
              nämligen att ta tid, liksom återupprustningen av det militära
              försvaret. Vi budgeterar alltså för det civila försvaret, och
              jag skulle välkomna att Centerpartiet vaknade till på den punkten.
            </seg>
            <seg n="6a9aaa56">
              Av materialet från EU framgår att man blandar civila och militära
              kom ­ ponenter vad gäller underrättelser. Det tycker vi är skrämmande.
              Något sådant vill vi inte vara med om.
            </seg>
            <seg n="d6e326da">
              Det ställdes också en fråga från Centerpartiet om våra starka
              kopplingar och band till Ryssland. Det är för mig en förbryllande
              fråga. Vad skulle det vara för starka band? Är det att vi anser
              att den svenska regeringen ska ha bra diplomatiska kontakter med
              Ryssland, att vi ska verka för avspänning i Östersjöområdet och
              att vi ska stärka vårt försvar? Är det något fel i det? Är det
              så Centerpartiet resonerar?
            </seg>
            <seg n="5bfa0f7b">
              Man talar ofta och i många sammanhang om hybridhot och cyberhot;
              det har jag hört i flera år. Men man landar inte i att man vill
              förstärka försvaret. Vi har en situation nu där regeringen i fasta
              belopp ökar försvarsanslaget med 1 enda miljard per år. Det kommer
              alltså att ta 50 år innan vi når upp till 2 procent av bnp. Det
              räcker inte. Om vi sedan kopplar det till att vi inte alls utvecklar
              det civila försvaret tar vi inte detta på allvar. Då har jag svarat
              på Centerpartiets två frågor.
            </seg>
            <seg n="f4fd5d26">
              Åtgärdsförslagen i det nu aktuella förslaget är tydliga mellansteg
              i syfte att föra över makt från medlemsstaterna till EU. Vi sverigedemokrater
              ser med största allvar på hybridhoten. Samtidigt ter sig de föreslagna
              åtgärderna som ett försök från EU att med hänvisning till dessa
              hot utvidga sina befogenheter och göra intrång i nationella angelägenheter.
            </seg>
            <seg n="63a75c16">
              Att hantera och bemöta hybridhot är ytterst ett nationellt ansvar,
              och EU bör inte militariseras och inte heller få stöd för att
              lägga grunden till någon europeisk militär eller polisiär underrättelsetjänst.
            </seg>
            <seg n="026e2657">
              Talartiden medger inte att jag går in i detalj på varje enskilt
              område, men låt mig lyfta fram ett av de problematiska förslagen
              i texten. Åt ­ gärdsförslag 18 innefattar bland annat förslag
              om att använda instrument och upp ­ drag inom den gemensamma säkerhets-
              och försvarspolitiken (GSFP). Man vill alltså lägga ännu mer ansvar
              under GSFP.
            </seg>
          </u>
          <note n="df70445a">
            I detta anförande instämde Tony Wiklander (SD).
          </note>
          <note type="speaker" n="a85837bb">
            Anf. 34 DAG KLACKENBERG (M) replik:
          </note>
          <u who="unknown" xml:id="i-7c1e0a652e8267c4-2" n="856a1fe2">
            <seg n="e7793c3a">
              Fru talman! Mikael Jansson och jag kan vara överens om att det
              anslås för lite pengar till det nationella försvaret, men det
              är också den enda punkt där vi är överens. Vi har från Moderaternas
              sida ingått en överenskommelse. Nu håller vi den, och sedan kommer
              det framöver att komma en ny försvarsöverenskommelse – vi får
              se vad som händer där.
            </seg>
            <seg n="3850e7bc">
              Men vad jag absolut inte förstår är Sverigedemokraternas argument
              om att man inte ska ha ett samarbete inom unionen i dessa frågor.
              Det är väl få saker som är så gränsöverskridande som sjöfart,
              flyg, betalningar, transporter, eftersökande av brottslingar och
              jämförande statistik – allt talar väl för ett samarbete i unionen.
              Detta går ju inte att lösa på egen hand. Det är en avgrundsdjup
              skillnad mellan Moderaternas och Sverigedemokraternas syn på Europa,
              och jag hoppas verkligen att ni kommer att komma i kapp. Det går
              inte att ha det här Gustav Vasa-samhället längre.
            </seg>
          </u>
          <note type="speaker" n="a2db8e4b">
            Anf. 35 MIKAEL JANSSON (SD) replik:
          </note>
          <u who="mikael_jansson_6f87e9" xml:id="i-a5fcd391fdc3adc9-0" n="ff60551c">
            <seg n="c959ae40">
              Fru talman! Jämföra statistik på detta sätt kan man gott göra
              mellanstatligt. Vi har inget emot det. Men det har inget att göra
              med upprättande av en blandad militär och civil underrättelsetjänst
              inom EU och militarisering av EU. Ni som tycker att Nato är bra,
              lyssna på vad Natoländerna säger om möjligheterna att militarisera
              EU! Duger EU till det? Duger EU:s institutioner till att militariseras?
              Natoländerna skrattar åt det. Det är inte alls någon väg framåt.
            </seg>
          </u>
          <note type="speaker" n="95d7199a">
            Anf. 36 DANIEL BÄCKSTRÖM (C) replik:
          </note>
          <u who="daniel_backstrom_3185eb" xml:id="i-f1dd8c48f5396a0e-2" n="55998f0a">
            <seg n="96cc1ce1">
              Fru talman! Jag vill tacka Mikael Jansson för svaren i anförandet.
              Men jag skulle ändå vilja repetera frågan: Vilka stater är Mikael
              Jansson och Sverigedemokraterna beredda att medverka till att
              Sverige samarbetar aktivt med för att förebygga och motverka hybridhot?
              Formuleringen i er reservation kring dagens ärende är att vi värnar
              vår egen beslutanderätt och vår egen förmåga att bygga samarbeten
              med andra suveräna stater utanför EU:s ram .
            </seg>
            <seg n="63d328d0">
              Sverigedemokraterna nämner ofta Finland. Finland och Sverige
              ingår i EU, och vad jag förstår är också Finland med på att detta
              är ett viktigt område att utveckla samverkan och samarbetet på.
              Givetvis ska varje na ­ tion ha sin egen förmåga.
            </seg>
            <seg n="62b264d6">
              För Centerpartiet, som är ett av fem partier som har varit med
              och beslutat om försvarsinriktningen från 2016 till 2020, är det
              viktigt att den nu återupptagna totalförsvarsplaneringen också
              inbegriper ett starkt civilt försvar, ett psykologiskt försvar
              och en förmåga i hela landet att på alla nivåer och i alla organisationer
              förstå vad hybridhoten innebär i realiteten. Men samarbetet mellan
              det militära och det civila måste också utvecklas, och frågan
              om resurser kommer vi att återkomma till. Det finns olika steg
              i det utredningsarbete som pågår efter försvarsbeslutet och även
              en dialog mellan dessa fem partier, inklusive regeringspartierna,
              om ambitionshöjningen och budgeteringen framöver.
            </seg>
            <seg n="b95a5a44">
              Frågan kvarstår dock: Vilka länder vill ni jobba ihop med?
            </seg>
          </u>
          <note type="speaker" n="ccc5cfe3">
            Anf. 37 MIKAEL JANSSON (SD) replik:
          </note>
          <u who="mikael_jansson_6f87e9" xml:id="i-a5fcd391fdc3adc9-1" n="ff60551c">
            <seg n="d2db806e">
              Fru talman! Det är ingen hemlighet att vi vill se en försvarsallians
              mellan Sverige och Finland, och vi vill att den realiseras ganska
              snart. Att sätta en tidsplan för det vore verkligen bra för att
              höja den svenska tröskeleffekten och försvarsförmågan.
            </seg>
            <seg n="cbcb613a">
              Vilka länder kan Sverige samarbeta mellanstatligt med för att
              utbyta information som har säkerhetspolitisk betydelse? Ja, det
              är alla länder och exempelvis Interpol. Det finns inga hinder
              för att utbyta information om vi har nytta av det för vår säkerhets
              skull.
            </seg>
            <seg n="d3bddc57">
              Jag är trött på att man talar om hybridhot men inte satsar några
              pengar på försvaret. Att tala om hybridhot hjälper inte. Vi måste
              satsa pengar på civilförsvaret och bygga upp det, och det kommer
              att ta tid. Det kommer att ta flera år att återskapa ett civilt
              försvar. Lägger ni inte en krona på det kommer det aldrig att
              ske. Och vad är hybridhot? Det är absolut inte något nytt; det
              har alltid funnits. Världskrigen var till exempel hybridkrig från
              början till slut, där man försökte lura varandra på olika sätt.
            </seg>
            <seg n="b5707b10">
              Vi hade i vårt gamla civila försvar tekniker för att lösa detta.
              Den effektiva nivå som finns är den nationella nivån – plus att
              man samarbetar med andra länder. Vi är inte emot det; det vore
              väldigt dumt att vara emot det.
            </seg>
            <seg n="8c616fdd">
              Men man måste också titta i EU:s papper. När EU planerar att
              ta över mer makt för att skapa meningslösa och ineffektiva organisationer
              – monstruösa organisationer som inte kan skapa effekt – måste
              vi se det i papperen och säga nej. Det tycker jag att försvarsministern
              från tid till annan faktiskt gör.
            </seg>
          </u>
          <note type="speaker" n="c69a9b52">
            Anf. 38 DANIEL BÄCKSTRÖM (C) replik:
          </note>
          <u who="daniel_backstrom_3185eb" xml:id="i-f1dd8c48f5396a0e-3" n="55998f0a">
            <seg n="88334cbf">
              Fru talman! Utifrån det Sverigedemokraterna presenterar är det
              uppenbart att de väljer att ställa sig utanför ett samarbete som
              skulle kunna ge ett mycket mer effektfullt sätt att hantera hoten,
              som i dag är en realitet och som ökar i omfattning.
            </seg>
            <seg n="0895d2ce">
              Man kan läsa vidare i reservationen. Sverigedemokraterna skriver:
              Vi anser att vi här rör oss i en gråzon, där vi upplever att man
              för det svenska folket bakom ljuset.
            </seg>
            <seg n="e0d3c1f0">
              Det är en oerhört intressant beskrivning av detta ärende. Det
              kan i sin tur tolkas som en del i en hybridformulering. På vilket
              sätt anser Sverigedemokraterna att man för Sveriges befolkning
              bakom ljuset?
            </seg>
            <seg n="34c54007">
              Det är viktigt att tala klarspråk och inte hymla med vad det
              är man vill åstadkomma och med vilka, skriver Sverigedemokraterna.
              Det är bra. För vår del står vi bakom att vi behöver ha en robusthet
              och ett samarbete som utvecklas och som kan hantera de inre spänningar
              som kan finnas i rela ­ tioner mellan olika länder. Men på vilket
              sätt problematiserar Sverige ­ demokraterna hybridhotet som en
              realitet i dag? Vi hamnar ofta i den mili ­ tära delen, men kan
              Sverigedemokraterna och Mikael Jansson ge exempel på konkreta
              incidenter eller scenarier som just nu utvecklas med hybrid ­
              krigföring eller hybridhot?
            </seg>
          </u>
          <note type="speaker" n="ba369c4d">
            Anf. 39 MIKAEL JANSSON (SD) replik:
          </note>
          <u who="mikael_jansson_6f87e9" xml:id="i-a5fcd391fdc3adc9-2" n="ff60551c">
            <seg n="e6e25b48">
              Fru talman! Ja, det är klart att det finns hybridhot och att
              det inkluderar spridandet av falsk information. Det omgärdar alla
              krig vi nu ser runt om i världen. Nästan all information runt
              dem är falsk. Även vi svenskar har lärt oss att man inte kan lita
              på den information som kommer från Ryssland eller USA eller något
              annat land när de är i krig. Då måste de nämligen effektivisera
              sin krigföring, och då kommer tydligen de här teknikerna fram.
            </seg>
            <seg n="01506ede">
              På vilket sätt tar vi detta på allvar? Ja, vi budgeterar pengar
              för att bygga det civila försvaret. Det kommer att ta ett antal
              år att bygga det civila försvaret. Men ni lägger inte en krona
              på det, så ni kommer aldrig att få se något civilt försvar.
            </seg>
            <seg n="0fd6db87">
              Sedan får man välja. Detta är förbryllande för det svenska folket,
              för egentligen är vi överens. Vi har sagt att detta ska vara en
              nationell angelägenhet. Det står väl i utlåtandet, så vi är överens.
              Men du säger att det inte ska vara så, utan att EU ska ha detta.
              Vi ska investera de här pengarna i EU-korgen i stället. Stämmer
              det inte? Okej.
            </seg>
            <seg n="d4284428">
              Man får välja. Det vi tror är mest effektivt är att utveckla
              detta nationellt, men sedan ska man naturligtvis ha gränssnitt
              och kontakter med andra länder för att utbyta information när
              det gäller våra intressen.
            </seg>
            <seg n="53d75ad6">
              Man bör bygga upp det civila försvaret. Det är punkt 1 a. Man
              kan inte gå runt det.
            </seg>
          </u>
          <note n="ea417d5e">
            Överläggningen var härmed avslutad.
          </note>
          <note n="22b11684">
            (Beslut fatt ades under § 11.)
          </note>
          <note n="dc291fbe">
            § 10 Redovisning av fördelning av medel från Allmänna arvsfonden
            under budgetåret 2015
          </note>
          <note n="bb4ac291">
            Socialutskottets betänkande 2016/17:SoU2
          </note>
          <note n="f3ce3d63">
            Redovisning av fördelning av medel från Allmänna arvsfonden under
            budgetåret 2015 (skr. 2015/16:190)
          </note>
          <note n="f379fd17">
            föredrogs.
          </note>
          <note type="speaker" n="698cca86">
            Anf. 40 CHRISTINA ÖSTBERG (SD):
          </note>
          <u who="christina_ostberg_139123" xml:id="i-134591d0bf09f292-0" n="1069ad8e">
            <seg n="6f313f66">
              Fru talman! Vi har lämnat in en följdmotion med anledning av
              skrivelsen Redovisning av fördelning av medel från Allmänna arvsfonden
              under budgetåret 2015 . I den följdmotionen framför vi att det
              är viktigt att de medel som Allmänna arvsfonden delar ut används
              i enlighet med de riktlinjer som finns för arvsfonden.
            </seg>
            <seg n="752883d5">
              Då det är många organisationer som uppbär medel från fonden som
              har kopplingar såväl till olika trosyttringar som till andra länder
              är det mycket viktigt att man aktivt arbetar för att säkerställa
              att de medel som utdelas inte på något sätt riskerar att gynna
              någon form av terrorism eller annan extrem verksamhet som skulle
              kunna skada Sverige. Då det är tämligen stora summor som årligen
              delas ut från fonden kan dessa medel potentiellt sett komma att
              göra stor skada om de riskerar att användas för att på något sätt
              bidra till eller gynna terrorism. Därför yrkar vi bifall till
              vår reserva ­ tion.
            </seg>
          </u>
          <note type="speaker" n="3cab6fb8">
            Anf. 41 CATHARINA BRÅKENHIELM (S):
          </note>
          <u who="catharina_brakenhielm_c7ea54" xml:id="i-c432eaf49874919a-0" n="2c567a4d" next="i-480595a4c5f87e06-0">
            <seg n="b87efa95">
              Fru talman! Detta betänkande handlar om fördelningen av medel
              från Allmänna arvsfonden förra året.
            </seg>
            <seg n="f62806b8">
              I Sverige finns det många goda idéer, men det saknas ofta pengar.
              Allmänna arvsfonden stöttar de engagemang som finns hos föreningar
              och organisationer som har bra idéer för de prioriterade grupperna:
              barn, ungdomar och personer med funktionsnedsättning. Det är över
              9 000 projekt som har fått stöd av Allmänna arvsfonden sedan 1970.
              Projekten är i alla storlekar, och de är spridda över hela landet.
            </seg>
            <seg n="90ebc443">
              Allmänna arvsfonden förvaltas av Kammarkollegiet som en särskild
              fond. De delar ut ungefär 650 miljoner kronor om året. Av de beviljade
              medlen 2015 var 65 procent destinerade till glesbygdsprojekt och
              regionala projekt. En rapport om vilka projekt som har beviljats
              medel redovisas varje år för riksdagen. Projekten granskas också
              årligen av en auktoriserad revisor.
            </seg>
            <seg n="864e0929">
              Fru talman! En delegation med sex ledamöter – det är personer
              från olika intresseorganisationer och personer från Regeringskansliet
              – sammanträder sju gånger om året med ordförande Håkan Ceder.
              I Arvsfondsdelegationens uppgifter ingår att ha en samlad strategi
              för uppföljning och utvärdering av stöd som har beviljats. För
              att stärka styrningen finns numera en controllerfunktion som kontrollerar
              hur pengarna används både internt och externt. Handläggaren utför
              även kontroll av projektmedlens användning genom att ha en dialog
              när det gäller projekten. Man följer projekten på webbplatsen.
              Man gör även besök på de platser där projekten bedrivs.
            </seg>
            <seg n="2c8de3c6">
              Medlen ges i huvudsak till ideella organisationer. Organisationer
              och föreningar som beviljats stöd av Allmänna arvsfonden ska efter
              varje avslutat projektår redovisa projektet. På webbplatsen kan
              man följa alla de projekt som har fått pengar under den tid projekten
              pågår. Just nu finns det 670 aktiva projekt på webbplatsen att
              följa.
            </seg>
            <seg n="03ccac98">
              Handläggare reser också runt i landet och informerar om möjligheten
              att söka pengar ur Allmänna arvsfonden.
            </seg>
            <seg n="c48782f9">
              Ett antal forskare är knutna till detta. De utvärderar ett antal
              projekt och ser vilka resultat det har blivit och vad pengarna
              har gett.
            </seg>
            <seg n="3655cb95">
              Fru talman! Två motioner är inlämnade. Den ena kommer från Centerpartiet.
              Det kan tilläggas att man lämnade in en likadan motion för två
              år sedan, och den fick avslag.
            </seg>
            <seg n="703249f6">
              Centerpartiet anser att medlen inte ska hanteras centralt hos
              Kammarkollegiet, utan det ska göras på regional nivå. Man anser
              att medel inte alls når ut i regionerna, vilket är helt fel. Man
              skriver vidare i motionen att man vill se över om hanteringen
              är funktionell och når förväntat resultat. Ja, men det finns ju
              regelverk och arbetsmetoder som hela tiden hanterar det här, före
              projekttiden, under projekttiden och efter projekttiden.
            </seg>
            <seg n="798dd394">
              Centerpartiet fortsätter med att det är viktigt att medel ges
              till organisationer som lever kvar efter projekttiden. Ja, om
              man läser på, vilket man bör göra, kan man se att 55 procent av
              projekten lever vidare. Det är en hög siffra.
            </seg>
            <seg n="20dbf2de">
              Man fortsätter i motionen med att det finns anledning att se
              över vilka som ska vara mottagare av stöd i framtiden. Även detta
              tycker jag tyder på en oerhört dålig kunskap, för regeringen ser
              kontinuerligt över detta och sätter årligen upp nya mål. I dag
              finns det tolv prioriterade områden som gäller för 2016. Det känns
              väldigt viktigt med en nationell hantering så att bedömningen
              av hur man delar ut de här stora pengarna blir likartad över landet.
            </seg>
            <seg n="2709183f">
              Sverigedemokraterna var inte intresserade av något annat än sin
              egen debatt utan promenerade i väg. I sin motion skriver man så
              här: Det är viktigt att de medel som Allmänna arvsfonden delar
              ut används i enlighet med de riktlinjer som finns för arvsfonden
              .
            </seg>
            <seg n="4e7a09cb">
              Det är en knepig skrivning, tycker jag. Det är självklart att
              regelverk ska följas, och det som jag har räknat upp tidigare
              visar ju att det finns både hängslen och livrem när det gäller
              detta.
            </seg>
            <seg n="1f2ad9a8">
              Sverigedemokraterna fortsätter med att skriva att det är viktigt
              att man aktivt arbetar för att säkerställa att de medel som utdelas
              inte riskerar att på något sätt gynna någon form av terrorism
              eller annan extrem verksamhet .
            </seg>
            <seg n="ed533552">
              Även detta är ett självklart påstående. Är det någon här i Sveriges
              riksdag som är av en annan åsikt, tro? I vårt land, med dagens
              regering, finns det ingen anledning att tro att uppdrag skulle
              föreligga att förse terrorgrupper med pengar från Allmänna arvsfonden.
              Jag skulle ha velat fråga Sverigedemokraternas representant om
              man har exempel på att så har skett.
            </seg>
            <seg n="91bb19f7">
              Det finns i år tolv målområden för verksamheten som vi anser
              viktiga, och de är inte minst aktuella i dessa tider. Ett av målen
              är att öka delaktighet och demokrati, något som är otroligt viktigt.
              Det handlar också om att förebygga våld, mobbning och trakasserier,
              vilket alltid är aktuellt. Det är också att öka jämställdhet och
              jämlikhet, något som tyvärr fortfarande är lika aktuellt, samt
              att stärka förutsättningarna för nyanländas mottagande och etablering.
            </seg>
            <seg n="6eb10332">
              Detta är mål som jag förväntar mig att även Sverigedemokraterna
              ställer sig bakom.
            </seg>
          </u>
          <note n="4b29bda4">
            Jag yrkar bifall till utskottets förslag i betänkandet och avslag
            på mo ­ tionerna.
          </note>
          <note n="ea417d5e">
            Överläggningen var härmed avslutad.
          </note>
          <note n="474859a0">
            ( Beslut fatt ades under § 11.)
          </note>
          <note n="9c663a36">
            Ajournering
          </note>
          <note n="7a8632a2">
            Kammaren beslutade kl. 11.41 på förslag av tredje vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note n="956c9c81">
            Återupptaget sammanträde
          </note>
          <note n="88887380">
            Sammanträdet återupptogs kl. 16.00.
          </note>
          <note n="a9f56484">
            § 11 Beslut om ärenden som slutdebatterats vid dagens sammanträde
          </note>
          <note n="0553f613">
            CU3 Ändringar i fördraget om internationell järnvägstrafik
          </note>
          <note n="73895b1f">
            Kammaren biföll utskottets förslag.
          </note>
          <note n="6c1dd23b">
            CU4 En ny lag om personnamn
          </note>
          <note n="c4e9d585">
            Punkt 1
          </note>
          <note n="73895b1f">
            Kammaren biföll utskottets förslag.
          </note>
          <note n="a3b2de4b">
            Punkt 2 (Ytterligare ändringar i lagstiftningen)
          </note>
          <note n="0ac0e4a2">
            1. utskottet
          </note>
          <note n="cc6b79f4">
            2. res. 1 (KD, M, C, L)
          </note>
          <note n="9e002369">
            3. res. 2 (SD)
          </note>
          <note n="0bba4940">
            Förberedande votering:
          </note>
          <note n="e0ae1492">
            109 för res. 1
          </note>
          <note n="cebc73bd">
            37 för res. 2
          </note>
          <u who="catharina_brakenhielm_c7ea54" xml:id="i-480595a4c5f87e06-0" n="2c567a4d" prev="i-c432eaf49874919a-0">
            <seg n="2aba0264">
              130 avstod
            </seg>
            <seg n="9240dfb2">
              Jonas Jacobsson Gjörtler (M) anmälde att han avsett att rösta
              ja men markerats ha röstat nej.
            </seg>
            <seg n="b3456508">
              UU6 En integrerad EU-politik för Arktis
            </seg>
            <seg n="559f0e87">
              FöU2 Gemensam ram för att motverka hybridhot
            </seg>
            <seg n="0e0bde80">
              För res. 1: 36 SD
            </seg>
            <seg n="e203db65">
              36 för res.
            </seg>
            <seg n="36052227">
              EU-dokument
            </seg>
            <seg n="729667c5">
              till statsrådet Ardalan Shekarabi (S)
            </seg>
            <seg n="ac95429f">
              2016/17:291 Orättvisa villkor inom idrotten
            </seg>
            <seg n="32582aad">
              2016/17:262 Eventuell avveckling av museer
            </seg>
            <seg n="20fb558f">
              till kultur- och demokratiminister Alice Bah Kuhnke (MP)
            </seg>
            <seg n="590a2d05">
              2016/17:266 Tillgång till bredband
            </seg>
            <seg n="9ec74a5c">
              Anf. 10 HILLEVI LARSSON (S) replik
            </seg>
            <seg n="eaad27bd">
              Anf. 24 DANIEL BÄCKSTRÖM (C) replik
            </seg>
            <seg n="613e5a56">
              Anf. 25 STIG HENRIKSSON (V) replik
            </seg>
            <seg n="e8ee5cff">
              Anf. 26 DANIEL BÄCKSTRÖM (C) replik
            </seg>
            <seg n="aed3964e">
              Anf. 30 STIG HENRIKSSON (V) replik
            </seg>
            <seg n="ac602b02">
              Anf. 35 MIKAEL JANSSON (SD) replik
            </seg>
            <seg n="1b8a2475">
              Anf. 36 DANIEL BÄCKSTRÖM (C) replik
            </seg>
            <seg n="406ba433">
              Anf. 37 MIKAEL JANSSON (SD) replik
            </seg>
            <seg n="d4ea3a02">
              Anf. 38 DANIEL BÄCKSTRÖM (C) replik
            </seg>
            <seg n="07ffcb58">
              Anf. 40 CHRISTINA ÖSTBERG (SD)
            </seg>
            <seg n="b3456508">
              UU6 En integrerad EU-politik för Arktis
            </seg>
            <seg n="559f0e87">
              FöU2 Gemensam ram för att motverka hybridhot
            </seg>
          </u>
          <note n="2824af9d">
            73 frånvarande
          </note>
          <note n="5649a4b4">
            Kammaren biträdde res. 1.
          </note>
          <note n="ffa7ad60">
            Huvudvotering:
          </note>
          <note n="a84aff86">
            129 för utskottet
          </note>
          <note n="6500ddcb">
            111 för res. 1
          </note>
          <note n="019969e3">
            36 avstod
          </note>
          <note n="2824af9d">
            73 frånvarande
          </note>
          <note n="73895b1f">
            Kammaren biföll utskottets förslag.
          </note>
          <note n="aa71ac41">
            Partivis fördelning av rösterna:
          </note>
          <note n="b33770bf">
            För utskottet: 93 S, 20 MP, 16 V
          </note>
          <note n="f5c8864f">
            För res. 1: 72 M, 13 C, 12 L, 14 KD
          </note>
          <note n="0c26797b">
            Avstod: 36 SD
          </note>
          <note n="8ef07b73">
            Frånvarande: 20 S , 12 M, 12 SD, 5 MP, 9 C, 5 V, 7 L, 2 KD, 1
            -
          </note>
          <note n="705cb7e8">
            CU5 Stärkt konsumentskydd på bolånemarknaden
          </note>
          <note n="6530ac56">
            Punkt 1 (Regeringens lagförslag)
          </note>
          <note n="0ac0e4a2">
            1. utskottet
          </note>
          <note n="25759ad2">
            2. res. 1 (KD, M, C)
          </note>
          <note n="f8388d31">
            Votering:
          </note>
          <note n="729bb9c5">
            177 för utskottet
          </note>
          <note n="691cf04c">
            99 för res. 1
          </note>
          <note n="2824af9d">
            73 frånvarande
          </note>
          <note n="73895b1f">
            Kammaren biföll utskottets förslag.
          </note>
          <note n="aa71ac41">
            Partivis fördelning av rösterna:
          </note>
          <note n="205fe430">
            För utskottet: 93 S, 36 SD, 20 MP, 16 V, 12 L
          </note>
          <note n="84a55f3e">
            För res. 1: 72 M, 13 C, 14 KD
          </note>
          <note n="8ef07b73">
            Frånvarande: 20 S , 12 M, 12 SD, 5 MP, 9 C, 5 V, 7 L, 2 KD, 1
            -
          </note>
          <note n="284da20f">
            Övriga punkter
          </note>
          <note n="73895b1f">
            Kammaren biföll utskottets förslag.
          </note>
          <note n="73895b1f">
            Kammaren biföll utskottets förslag.
          </note>
          <note n="8126629c">
            Utskottets förslag till beslut med godkännande av
          </note>
          <note n="a3964eae">
            1. utskottets motivering
          </note>
          <note n="77cfeaac">
            2. motiveringen i res. 1 (SD)
          </note>
          <note n="7969e3e1">
            3. motiveringen i res. 2 (V)
          </note>
          <note n="0bba4940">
            Förberedande votering:
          </note>
          <note n="d66bdd15">
            36 för res. 1
          </note>
          <note n="82bb8a1e">
            16 för res. 2
          </note>
          <note n="4ba3e449">
            223 avstod
          </note>
          <note n="543601a5">
            74 frånvarande
          </note>
          <note n="5649a4b4">
            Kammaren biträdde res. 1.
          </note>
          <note n="ffa7ad60">
            Huvudvotering:
          </note>
          <note n="c74c69b6">
            224 för utskottet
          </note>
          <note n="d66bdd15">
            36 för res. 1
          </note>
          <note n="40d4eb6c">
            16 avstod
          </note>
          <note n="2824af9d">
            73 frånvarande
          </note>
          <note n="983559ed">
            Kammaren biföll utskottets förslag till beslut med godkännande
            av utskottets motivering .
          </note>
          <note n="aa71ac41">
            Partivis fördelning av rösterna:
          </note>
          <note n="9431807b">
            För utskottet: 9 3 S, 72 M, 20 MP, 13 C, 12 L, 14 KD
          </note>
          <note n="0e4ad92d">
            Avstod: 16 V
          </note>
          <note n="dbe119ec">
            Frånvarande: 20 S, 12 M, 12 SD, 5 MP, 9 C, 5 V, 7 L, 2 KD, 1
            -
          </note>
          <note n="de30830e">
            SoU2 Redovisning av fördelning av medel från Allmänna arvsfonden
            under budgetåret 2015
          </note>
          <note n="0ac0e4a2">
            1. utskottet
          </note>
          <note n="07457746">
            2. res. (SD)
          </note>
          <note n="f8388d31">
            Votering:
          </note>
          <note n="c6e49456">
            240 för utskottet
          </note>
          <note n="2824af9d">
            73 frånvarande
          </note>
          <note n="73895b1f">
            Kammaren biföll utskottets förslag.
          </note>
          <note n="aa71ac41">
            Partivis fördelning av rösterna:
          </note>
          <note n="c59d9a5e">
            För utskottet: 93 S, 72 M, 20 MP, 13 C, 16 V, 12 L, 14 KD
          </note>
          <note n="d0b20730">
            För res.: 36 SD
          </note>
          <note n="8ef07b73">
            Frånvarande: 20 S , 12 M, 12 SD, 5 MP, 9 C, 5 V, 7 L, 2 KD, 1
            -
          </note>
          <note n="487325a4">
            § 12 Bordläggning
          </note>
          <note n="705cc6fe">
            Följande dokument anmäldes och bordlades:
          </note>
          <note n="3da06cd6">
            Skrivelse
          </note>
          <note n="4d3f5e4f">
            2016/17:36 Riksrevisionens rapport om granskningen av skrivelsen
            Årsredovisning för staten 2015
          </note>
          <note n="b125334a">
            Redogörelse
          </note>
          <note n="ee859975">
            2016/17:JO1 Justitieombudsmännens ämbetsberättelse
          </note>
          <note n="7d63f56f">
            KOM(2016) 683 Förslag till rådets direktiv om en gemensam konsoliderad
            bolagsskattebas
          </note>
          <note n="aea474c8">
            KOM(2016) 685 Förslag till rådets direktiv om en gemensam bolagsskattebas
          </note>
          <note n="f8620d5e">
            KOM(2016) 686 Förslag till rådets direktiv om tvistlösningsmekanismer
            vid dubbelbeskattning i Europeiska unionen
          </note>
          <note n="b4a569e8">
            KOM(2016) 687 Förslag till rådets direktiv om ändring av direktiv
            (EU) 2016/1164 vad gäller hybrida missmatchningar med tredjeländer
          </note>
          <note n="525fe387">
            § 13 Anmälan om interpellation
          </note>
          <note n="0672627b">
            Följande interpellation hade framställts:
          </note>
          <note n="55f82744">
            den 8 november
          </note>
          <note n="6c1faf6d">
            2016/17:105 Apotekens tillgänglighet och service
          </note>
          <note n="ae3caa01">
            av Karin Rågsjö (V)
          </note>
          <note n="ee5370bb">
            till statsrådet Gabriel Wikström (S)
          </note>
          <note n="268d1593">
            § 14 Anmälan om frågor för skriftliga svar
          </note>
          <note n="6ba3292e">
            Följande frågor för skriftliga svar hade framställts:
          </note>
          <note n="55f82744">
            den 8 november
          </note>
          <note n="299bb0f7">
            2016/17:290 Demokratiskt valda partiers rätt att lämna budgetförslag
          </note>
          <note n="5ac44c39">
            av Markus Wiechel (SD)
          </note>
          <note n="dd7fd2f5">
            av Eva-Lena Jansson (S)
          </note>
          <note n="ee5370bb">
            till statsrådet Gabriel Wikström (S)
          </note>
          <note n="fde62f54">
            § 15 Anmälan om skriftliga svar på frågor
          </note>
          <note n="e86fca50">
            Skriftliga svar på följande frågor hade kommit in:
          </note>
          <note n="64ac3b65">
            den 9 november
          </note>
          <note n="84ebdcc4">
            av Roger Haddad (L)
          </note>
          <note n="f50ae2ef">
            av Anders Åkesson (C)
          </note>
          <note n="76370fbc">
            till statsrådet Peter Eriksson (MP)
          </note>
          <note n="2191ee27">
            2016/17:271 Uppskjutet införande av ERTMS (European Rail Traffic
            Management System)
          </note>
          <note n="22e68fce">
            av Nina Lundström (L)
          </note>
          <note n="2bab38db">
            till statsrådet Anna Johansson (S)
          </note>
          <note n="b77100d3">
            § 16 Kammaren åtskildes kl. 16.06.
          </note>
          <note n="52e162e3">
            Sammanträdet leddes
          </note>
          <note n="b04cbfe8">
            av talmannen från dess början till och med § 9 anf. 26 (delvis)
            och
          </note>
          <note n="85184fe4">
            av tredje vice talmannen därefter till dess slut.
          </note>
          <note n="20ee22a1">
            Vid protokollet
          </note>
          <note n="9d89930c">
            TUULA ZETTERMAN
          </note>
          <note n="c1012bd0">
            / Olof Pilo
          </note>
          <note n="f1e9b19a">
            Innehållsförteckning
          </note>
          <note n="8f046e7b">
            § 1 Justering av protokoll
          </note>
          <note n="f88ea807">
            § 2 Avsägelse
          </note>
          <note n="3e28a852">
            § 3 Anmälan om kompletteringsval
          </note>
          <note n="92afdefc">
            § 4 Ärenden för hänvisning till utskott
          </note>
          <note n="c8503acf">
            § 5 Ändringar i fördraget om internationell järnvägstrafik
          </note>
          <note n="1db69f28">
            Civilutskottets betänkande 2016/17:CU3
          </note>
          <note n="90df35f4">
            (Beslut fattades under § 11.)
          </note>
          <note n="49f0a19b">
            § 6 En ny lag om personnamn
          </note>
          <note n="5316d50f">
            Civilutskottets betänkande 2016/17:CU4
          </note>
          <note n="1c97eead">
            Anf. 1 TUVE SKÅNBERG (KD)
          </note>
          <note n="7572591a">
            Anf. 2 EWA THALÉN FINNÉ (M)
          </note>
          <note n="49903016">
            Anf. 3 MIKAEL ESKILANDERSSON (SD)
          </note>
          <note n="4f5bd3f6">
            Anf. 4 PER-INGVAR JOHNSSON (C)
          </note>
          <note n="97625dc8">
            Anf. 5 CHRISTINA ÖRNEBJÄR (L)
          </note>
          <note n="9641b5d8">
            Anf. 6 HILLEVI LARSSON (S)
          </note>
          <note n="1fc3442a">
            Anf. 7 EWA THALÉN FINNÉ (M) replik
          </note>
          <note n="30d3073c">
            Anf. 8 HILLEVI LARSSON (S) replik
          </note>
          <note n="4f6e094e">
            Anf. 9 EWA THALÉN FINNÉ (M) replik
          </note>
          <note n="5e3438ec">
            Anf. 11 EMMA HULT (MP)
          </note>
          <note n="de4b30da">
            Anf. 12 LOTTA JOHNSSON FORNARVE (V)
          </note>
          <note n="90df35f4">
            (Beslut fattades under § 11.)
          </note>
          <note n="5d8ff566">
            § 7 Stärkt konsumentskydd på bolånemarknaden
          </note>
          <note n="d000480b">
            Civilutskottets betänkande 2016/17:CU5
          </note>
          <note n="8cbd2882">
            Anf. 13 JESSIKA ROSWALL (M)
          </note>
          <note n="071e66d2">
            Anf. 14 JOHANNA HARALDSSON (S)
          </note>
          <note n="103a2934">
            Anf. 15 LOTTA JOHNSSON FORNARVE (V)
          </note>
          <note n="90df35f4">
            (Beslut fattades under § 11.)
          </note>
          <note n="8c07e108">
            § 8 En integrerad EU-politik för Arktis
          </note>
          <note n="58d24c52">
            Utrikesutskottets utlåtande 2016/17:UU6
          </note>
          <note n="7e03e0d9">
            Anf. 16 PYRY NIEMI (S)
          </note>
          <note n="02c1ec10">
            Anf. 17 SOFIA ARKELSTEN (M)
          </note>
          <note n="90df35f4">
            (Beslut fattades under § 11.)
          </note>
          <note n="e513fb42">
            § 9 Gemensam ram för att motverka hybridhot
          </note>
          <note n="e9263925">
            Försvarsutskottets utlåtande 2016/17:FöU2
          </note>
          <note n="8637da42">
            Anf. 18 STIG HENRIKSSON (V)
          </note>
          <note n="cb6b7d6d">
            Anf. 19 KALLE OLSSON (S)
          </note>
          <note n="ac814925">
            Anf. 20 DAG KLACKENBERG (M)
          </note>
          <note n="d4ed1e3c">
            Anf. 21 PERNILLA STÅLHAMMAR (MP)
          </note>
          <note n="af4437d7">
            Anf. 22 DANIEL BÄCKSTRÖM (C)
          </note>
          <note n="540b0616">
            Anf. 23 STIG HENRIKSSON (V) replik
          </note>
          <note n="c8544718">
            Anf. 27 MIKAEL OSCARSSON (KD)
          </note>
          <note n="23f3a377">
            Anf. 28 STIG HENRIKSSON (V) replik
          </note>
          <note n="5acc6e9d">
            Anf. 29 MIKAEL OSCARSSON (KD) replik
          </note>
          <note n="6cea4724">
            Anf. 31 MIKAEL OSCARSSON (KD) replik
          </note>
          <note n="7959031d">
            Anf. 32 PÅL JONSON (M)
          </note>
          <note n="a4791658">
            Anf. 33 MIKAEL JANSSON (SD)
          </note>
          <note n="c2f574c7">
            Anf. 34 DAG KLACKENBERG (M) replik
          </note>
          <note n="92a445ea">
            Anf. 39 MIKAEL JANSSON (SD) replik
          </note>
          <note n="90df35f4">
            (Beslut fattades under § 11.)
          </note>
          <note n="dc291fbe">
            § 10 Redovisning av fördelning av medel från Allmänna arvsfonden
            under budgetåret 2015
          </note>
          <note n="bb4ac291">
            Socialutskottets betänkande 2016/17:SoU2
          </note>
          <note n="4eacb545">
            Anf. 41 CATHARINA BRÅKENHIELM (S)
          </note>
          <note n="90df35f4">
            (Beslut fattades under § 11.)
          </note>
          <note n="9c663a36">
            Ajournering
          </note>
          <note n="956c9c81">
            Återupptaget sammanträde
          </note>
          <note n="a9f56484">
            § 11 Beslut om ärenden som slutdebatterats vid dagens sammanträde
          </note>
          <note n="0553f613">
            CU3 Ändringar i fördraget om internationell järnvägstrafik
          </note>
          <note n="6c1dd23b">
            CU4 En ny lag om personnamn
          </note>
          <note n="705cb7e8">
            CU5 Stärkt konsumentskydd på bolånemarknaden
          </note>
          <note n="de30830e">
            SoU2 Redovisning av fördelning av medel från Allmänna arvsfonden
            under budgetåret 2015
          </note>
          <note n="487325a4">
            § 12 Bordläggning
          </note>
          <note n="525fe387">
            § 13 Anmälan om interpellation
          </note>
          <note n="268d1593">
            § 14 Anmälan om frågor för skriftliga svar
          </note>
          <note n="fde62f54">
            § 15 Anmälan om skriftliga svar på frågor
          </note>
          <note n="b77100d3">
            § 16 Kammaren åtskildes kl. 16.06.
          </note>
          <note n="f64bab85">
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
