<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--55</head>
          <docDate when="2004-12-18">2004-12-18</docDate>
        </div>
      </front>
      <body>
        <div>
          <note n="1fb8ac7b">
            ﻿
          </note>
          <note n="cd91524f">
            Riksdagens protokoll
          </note>
          <note n="3a54fb7c">
            2004/05:55
          </note>
          <note type="date" n="19b5b1dd">
            Lördagen den 18 december
          </note>
          <note n="e68054aa">
            Kl. 09:00 - 11:36
          </note>
          <note n="910b616f">
            1 § Information från regeringen om Europeiska rådets möte i Bryssel
            den 16 och 17 december
          </note>
          <note type="speaker" n="43f3c66f">
            Anf. 1 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-0" n="85876b2b">
            <seg n="4a0e88ce">
              Herr talman! Europeiska rådet i Bryssel den 16 och 17 december
              blev ett toppmöte om EU:s utvidgning. Beslut fattades om att nästa
              år inleda medlemskapsförhandlingar med Turkiet och Kroatien. Bulgariens
              och Rumäniens väg till EU-medlemskap 2007 bekräftades. Toppmötet
              behandlade också EU:s nästa flerårsbudget, arbetet med att bekämpa
              terrorism, EU:s narkotikastrategi och en rad viktiga utrikespolitiska
              frågor. Dessutom deltog FN:s generalsekreterare Kofi Annan för
              en diskussion om multilateralt samarbete.
            </seg>
            <seg n="edb70040">
              Herr talman! Europeiska rådets beslut i går om att inleda förhandlingar
              med Turkiet om medlemskap i EU är i sanning historiskt. Vägen
              dit var och är inte okomplicerad. Den fortsatta processen kommer
              inte heller att vara problemfri. Det viktiga nu är dock att Turkiets
              reformansträngningar har givit resultat och att vi framöver verkar
              mot målet om ett turkiskt EU-medlemskap.
            </seg>
            <seg n="03b8d4ad">
              Att resultatet av förhandlingarna inte kan garanteras i förväg
              är en självklarhet. Enligt min och regeringens mening var det
              därför inte nödvändigt i detta tidiga skede att peka på alternativen
              till ett fullt medlemskap. Att så ändå görs i toppmötets slutsatser
              reflekterar den oro som uttalats på vissa håll i Europa inför
              konsekvenserna av ett turkiskt medlemskap.
            </seg>
            <seg n="f58b9649">
              Förhandlingarna med Turkiet ska inledas den 3 oktober 2005, förutsatt
              att Turkiet vidtar ett antal åtgärder på lagstiftningsområdet.
              Dessutom förväntas Turkiet underteckna det så kallade Ankaraavtalet
              och därmed de facto erkänna Cypern innan anslutningsförhandlingarna
              inleds. Även om inte detta var något formellt kriterium för förhandlingsstart
              hoppas jag att beslutet kan bidra till en normalisering av relationerna
              mellan Turkiet och Cypern.
            </seg>
            <seg n="5534602a">
              I förhandlingsprocessen finns sedan olika kontrollmekanismer
              som ska säkerställa att det turkiska reformarbetet fortskrider,
              bland annat för att stärka respekten för de mänskliga rättigheterna.
              För Turkiet liksom för andra kandidatländer utgör målet om EU-medlemskap
              ett viktigt incitament till förbättringar på MR-området. För den
              kurdiska minoriteten, för kvinnorna och för andra grupper i det
              turkiska samhället blir EU-utvidgningen därmed en garanti för
              stärkta rättigheter.
            </seg>
            <seg n="1b27f28c">
              Förhandlingarna kan ta tid. De kan sannolikt också utmynna i
              tillfälliga övergångslösningar i samband med ett medlemskap. Detta
              vore till och med naturligt. Inför Europeiska rådet ställde dock
              vissa medlemsländer krav på att möjligheten till permanenta skyddsklausuler
              för Turkiet skulle slås fast i slutsatserna. Från regeringens
              sida har vi tydligt markerat våra principiella invändningar mot
              detta, vilka jag också betonade under förhandlingarna vid toppmötet.
            </seg>
            <seg n="926c211b">
              I slutsatserna anges nu en möjlighet till permanenta skyddsklausuler.
              Med detta förstås att klausulerna är permanent tillgängliga. När
              de utlöses är de mer eller mindre långvariga till sin karaktär,
              men de är per definition tillfälliga. Detta är ett villkor som
              Turkiet sagt sig acceptera och som enligt vår mening givetvis
              är bättre än förslaget om permanenta klausuler. Regeringen kommer
              dock att vara vaksam så att inte denna typ av avvikelser från
              EU:s gemensamma regelverk byggs in som något normalt.
            </seg>
            <seg n="c196929c">
              Herr talman! Toppmötet fattade också ett viktigt beslut om att
              EU i mars nästa år ska inleda förhandlingar om medlemskap med
              Kroatien. En viktig förutsättning för detta är att Kroatien fullt
              ut samarbetar med den internationella tribunalen för före detta
              Jugoslavien. Regeringen anser att Kroatien måste göra allt som
              står i dess makt för att den åtalade generalen Gotovina ska kunna
              överföras till tribunalen i Haag.
            </seg>
            <seg n="207dcba8">
              Europeiska rådets utvidgningsbeslut var ett viktigt steg också
              för Bulgarien och Rumänien. Dessa länder avslutade sina medlemskapsförhandlingar
              den 14 december, och i går enades toppmötet om att anslutningsfördragen
              ska undertecknas i april 2005. Därmed är vägen öppen för båda
              länderna att bli medlemmar i EU som planerat i januari 2007. Fortsatt
              reformarbete kommer dock att krävas fram till dess.
            </seg>
            <seg n="67e97e38">
              Herr talman! Det arbete som gjorts under hösten för att förbereda
              det kommande beslutet om EU:s flerårsbudget 20072013 togs upp
              av Europeiska rådet. Principer och riktlinjer för de fortsatta
              förhandlingarna antogs. Riktlinjerna slår fast för Sverige viktiga
              principer om solidaritet med EU:s nya medlemsländer och vikten
              av budgetdisciplin. Förslaget om en generell korrigeringsmekanism
              med syfte att uppnå en mer rättvis bördefördelning inom EU beskrivs
              också i slutsatserna. Vi är nöjda med detta resultat från toppmötet.
              Regeringen kommer att fortsätta att verka i nästa års förhandlingar
              för att EU:s flerårsbudget inte ska tillåtas överskrida 1 % av
              medlemsstaternas samlade bruttonationalinkomst.
            </seg>
            <seg n="e7176ee2">
              Herr talman! Vid rådets möte diskuterades relationen till Kina.
              Regeringen har alltsedan diskussionen om villkoren för ett eventuellt
              hävande av embargot mot Kina inleddes betonat vikten både av förbättringar
              i situationen för de mänskliga rättigheterna och av en strikt
              vapenexportkontroll. Europeiska rådet är överens om att ett hävande
              inte ska leda till ökad vapenexport till Kina. För att säkra detta
              ska EU:s uppförandekod uppdateras och verktyg för hur koden tillämpas
              när vapenembargot lyfts tas fram. Att verka för fortsatta förbättringar
              på MR-området i Kina är av central betydelse både inför och efter
              ett eventuellt hävande av embargot.
            </seg>
            <seg n="90f58a00">
              Herr talman! Kampen mot terrorismen är ett prioriterat arbete.
              Vid Europeiska rådets möte i mars antogs en deklaration med 15
              åtgärdspunkter mot terrorism. I går avrapporterades hur arbetet
              med att omsätta deklarationen i konkret handling går. Bland annat
              pekade EU:s stats- och regeringschefer på vikten av ökat rättsligt
              och praktiskt samarbete, informationsutbyte inom EU och åtgärder
              för att förhindra finansiering av terrorism.
            </seg>
            <seg n="59722080">
              På det rättsliga området vill jag också lyfta fram Europeiska
              rådets beslut om en ny narkotikastrategi för perioden 20052012.
              Strategin ligger i linje med svensk restriktiv narkotikapolitik
              och utgör en bra plattform för att utveckla samarbetet mot narkotikan
              både inom EU och i bredare internationella sammanhang.
            </seg>
            <seg n="a2ac5b45">
              Herr talman! Europeiska rådet träffade också FN:s generalsekreterare
              Kofi Annan för en diskussion om hur arbetet med att stärka vårt
              multilaterala samarbete kan drivas vidare. Mötet var en utmärkt
              markering av EU:s stöd för generalsekreterarens reformansträngningar
              och den FN-rapport om vår tids utmaningar som nyligen offentliggjordes.
            </seg>
            <seg n="f5f43b9d">
              Vi var överens om att EU har en viktig roll i förberedelserna
              för FN:s toppmöte i september 2005 för att säkra framåtsyftande
              och modiga beslut om både stärkande av FN och genomförande av
              de så kallade millenniemålen för den globala fattigdomsbekämpningen.
              Jag uttryckte vid mötet Sveriges starka stöd för både generalsekreteraren
              och högnivåpanelens rapport och betonade att ett väl fungerande
              internationellt ramverk är nödvändigt för att kunna hantera vår
              tids väpnade konflikter och andra katastrofer.
            </seg>
            <seg n="0f0a3239">
              Europeiska rådet diskuterade en rad angelägna internationella
              frågor. Vi var överens om att på alla sätt stödja ett fritt och
              rättvist presidentval i Ukraina. Dessutom ska EU stödja Ukrainas
              ekonomiska och politiska utveckling liksom vårt mål om förstärkta
              förbindelser med Ukraina.
            </seg>
            <seg n="ab4bfd72">
              Viktiga slutsatser antogs också om fredsprocessen i Mellanöstern,
              läget i Iran, Irak och Afrika samt EU:s arbete med mänskliga rättigheter
              och civil krishantering.
            </seg>
            <seg n="9bfa8597">
              Detta är kort uttryckt, herr talman, en summering av de viktiga
              överläggningar som skedde i går och i förrgår i Bryssel men som
              mer än något annat kommer att kommas ihåg för att vi där tog steget
              mot ett turkiskt medlemskap i Europeiska unionen genom att deklarera
              förhandlingsstart den 3 oktober 2005.
            </seg>
          </u>
          <note type="speaker" n="76114173">
            Anf. 2 FREDRIK REINFELDT (m):
          </note>
          <u who="fredrik_reinfeldt_3cbc0d" xml:id="i-803696070c986b13-0" n="38b13a07">
            <seg n="2c1ca802">
              Herr talman! Får jag instämma och säga att jag också tycker att
              det är viktigt att beslutet togs att ge Turkiet perspektiv av
              medlemskapsförhandlingar, någonting som glädjande nog samlar denna
              kammare i bred enighet, vilket inte är fallet i hela Europa. Det
              har framgått av debatten inför detta beslut. Ett Turkiet som strävar
              efter att tillhöra Europa är en bra säkerhetsfaktor för stabilitet
              i den del av Europa som annars är väldigt orolig. Vi ska dessutom
              bejaka vad Turkiet kommer att innebära för en växande handel,
              ett betydande land som kommer att möjliggöra goda tillväxtförutsättningar
              för hela Europa.
            </seg>
            <seg n="7b5c9fc1">
              Det andra gäller embargofrågan. Där tycker jag att det är viktigt
              att poängtera att det beslut som det nu öppnas för av Europeiska
              rådet kommer att möjliggöra för EU att vara kraftfullt i sin kritik
              mot Kina när det gäller mänskliga rättigheter och när det gäller
              säkerhetsaspekter. Där tror jag att ett samlat agerande från EU
              är det bästa sättet att få förändringar till stånd i Kina.
            </seg>
            <seg n="0eca2812">
              Detta har moderater uttryckt på väg fram mot detta beslut. Det
              kommer senare i dag av andra moderater att framföras kritik mot
              själva hanteringen. Men för Moderaterna har det alltid varit viktigt
              att se till att saker och ting sker, snarare än att slåss för
              symboler som i värsta fall är verkningslösa och dessutom kan leda
              till osäkerhet om hur Sveriges position har varit. Det brukar
              heta att man inte ska prata om jobb och företagande i sådana här
              perspektiv, men den lyxen tänker jag aldrig unna mig, framför
              allt inte baserat på någon sorts missförstånd om att vi skulle
              driva en politik som skiljer sig från andra.
            </seg>
            <seg n="98baf21d">
              Nu tycker jag att detta blir bra. Nu kan vi samfällt agera, fortsätta
              sätta press på Kina och förhoppningsvis hålla uppe garden mot
              de strävanden som finns att inte respektera mänskliga rättigheter
              och de säkerhetshot som Kina utgör mot en del av sina grannar.
            </seg>
          </u>
          <note type="speaker" n="e1e6244a">
            Anf. 3 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-1" n="85876b2b">
            <seg n="39b2699b">
              Herr talman! Det är viktigt som Fredrik Reinfeldt säger, och
              det måste vi komma ihåg när vi i vår kammare diskuterar Turkiets
              medlemskap i EU, att i flera europeiska parlament är detta en
              fråga som splittrar.
            </seg>
            <seg n="96c9e576">
              Följ tysk inrikespolitisk debatt och ni kommer att ha en helt
              annan bild än den totala enighet vi har här i kammaren. I Österrike
              säger den österrikiske kanslern att han troligen har 90 % av parlamentet
              emot ett medlemskap och 75 % av befolkningen. I andra länder,
              som i vårt och ytterligare några, är det här en fråga som i folkdjupet
              knappast ens diskuteras. Men här i kammaren samlar det en mycket
              bred majoritet utifrån ungefär de argument som Fredrik Reinfeldt
              använde och som vi alla i praktiken kan bekänna oss till.
            </seg>
            <seg n="8d2ccdde">
              Kinafrågan en lång resa. Alltsedan händelserna på Himmelska fridens
              torg 1989 och fram till i dag har EU kraftfullt markerat mot det
              kinesiska agerandet och successivt tagit bort de åtgärder som
              var förknippade med händelserna på Himmelska fridens torg. Nu
              är det vapenembargot som är kvar. Innan det lyfts vill vi ha en
              gemensam uppförandekod för EU:s länder. Vi vill vara överens om
              hur vi hanterar vapenexporten. Vi vill också att Kina redovisar
              framsteg på de mänskliga rättigheternas område.
            </seg>
            <seg n="641c5e27">
              Det känns nu i den europeiska gemenskapen, tycker jag, som om
              den frågan samlar en bred och enig opinion i unionen för att föra
              ett mycket konstruktivt samtal med Kina, för att nå fram till
              Kina och inte hamna i en låsning om ett embargo som inte längre
              fungerar.
            </seg>
          </u>
          <note type="speaker" n="33cf3c37">
            Anf. 4 CARL B HAMILTON (fp):
          </note>
          <u who="carl_b_hamilton_f03c03" xml:id="i-e8e9369205f86155-0" n="f4cb9ff0">
            <seg n="e84277f4">
              Herr talman! Jag vill börja med att tacka statsministern för
              att han har kommit hit efter en mycket lång vecka för att ge oss
              den här informationen.
            </seg>
            <seg n="ae143737">
              Den här informationsstunden är ju en del av kontrollmakten, så
              låt mig börja med en kontrollfråga, så att säga. I vilka frågor
              yttrade sig Sverige, vilka inlägg gjorde Sverige och vad betonades
              i dessa inlägg vid toppmötet?
            </seg>
            <seg n="944f28a0">
              Det andra jag vill ta upp är naturligtvis Turkiet. Detta är,
              som många har sagt, en stor historisk händelse. Jag skulle möjligen
              vilja lyfta fram en annan aspekt på det här. Turkiet är, som Fredrik
              Reinfeldt också var inne på, stort, det är fattigt och det är
              muslimskt. Det väcker många farhågor.
            </seg>
            <seg n="caa8e21e">
              Men jag tycker att det är väldigt viktigt att också understryka
              att i de flesta europeiska länder har man i århundraden undervisat
              om Turkiet som den stora fienden, hotet mot den europeiska civilisationen.
              Den dag då vi i sken av Savojen stoppade turken framför Wiens
              portar var en seger för Europa och för den europeiska civilisationen.
              Den segern 1716 tror jag att det var som man firar i många länder,
              inte minst i Österrike, har nu förbytts i en seger 2004 som beror
              på att man öppnar för Turkiet och släpper in Turkiet i Europa.
              Det tycker jag är väldigt viktigt. En helt ny mental bild och
              en helt ny syn på Turkiet växer fram i Europas länder.
            </seg>
          </u>
          <note type="speaker" n="fa16d428">
            Anf. 5 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-2" n="85876b2b">
            <seg n="e7710680">
              Herr talman! Större är icke segern ändock att man i Österrike
              har en 75-procentig opinion emot ett medlemskap. Det här sliter
              vi med. Vi har alla vår historia som vi bär med oss. Det är ett
              levande inslag i inrikespolitisk debatt.
            </seg>
            <seg n="fc5f36a9">
              Jag såg den franske presidenten på presskonferens efter toppmötet
              hänvisa till folkmordet på armenierna i början av 1900-talet och
              säga att om vi inte får en tydlig ursäkt på detta område från
              Turkiets sida kommer vi att få svårt att vinna en fransk folkomröstning.
              Så kastar historiens skugga sin verkan över dagens politiska beslut.
            </seg>
            <seg n="7aa403ab">
              På vilka områden yttrade vi oss? var frågan. Vi pratade vilt
              om det mesta, vill jag påstå. Men i ordnade former på toppmötet,
              snabbt, ur minnet: Turkiet, naturligtvis, EU:s långtidsbudget,
              frågorna om FN och multilateralismen.
            </seg>
            <seg n="aee841aa">
              Kinafrågan diskuterades inte vid vårt toppmöte. Den diskuterades
              på utrikesministrarnas möte. Där förutsätter jag att Laila Freivalds
              som vanligt förde fram den svenska positionen.
            </seg>
            <seg n="b4b6ee65">
              Men detta är bara en del av toppmötet. Vi har 114 personer som
              arbetar på vår representation i Bryssel. De pratar ständigt med
              andra länder. Vi har många medarbetare med oss på dessa toppmöten.
              Korridorerna bubblar av aktivitet. Texter byts, förhandlingar
              genomförs. Detta toppmöte är en enda stor levande kropp. De fåtaliga
              inlägg, i relation till det andra, som trots allt görs inne i
              toppmöteslokalen är ofta sådant som redan är känt, positioner
              som markeras. Det är sällan vi kommer in i den typen av överläggningar
              där man byter argument som påverkar en slutsatstext. Det är oftast
              färdigt, och vi redovisar en position.
            </seg>
            <seg n="6b005b1f">
              Det är ingen tvekan om var Sverige står i de viktiga frågorna
              om utvidgningen, synen på mänskliga rättigheter, EU:s långtidsbudget
              och synen på det nödvändiga internationella multilaterala samarbetet.
            </seg>
          </u>
          <note type="speaker" n="62b1b746">
            Anf. 6 AGNE HANSSON (c):
          </note>
          <u who="agne_hansson_a8688b" xml:id="i-97d3b5349c495775-0" n="f41e1ba3">
            <seg n="5239ef93">
              Herr talman! Tack för redovisningen från statsministerns sida.
              Centerpartiet välkomnar naturligtvis också Turkiets medlemskap.
              Det är ett stort och fattigt land som nu blir medlem, och man
              bryter en viktig religionsbarriär.
            </seg>
            <seg n="ee9f3987">
              Från Centerpartiets sida har vi arbetat för att Turkiet ska få
              ett fullvärdigt medlemskap och bli en fullvärdig rättsstat med
              lika villkor som alla andra.
            </seg>
            <seg n="69b22291">
              Vi är emot övergångsregler, och nu har jag förstått att det blir
              någon ny form av övergångsregler. Det blir någon blandning mellan
              permanenta och temporära övergångsregler. Risken är naturligtvis
              att vi får ett A- och ett B-lag i unionen. Det är inte bra.
            </seg>
            <seg n="e3fd3ff4">
              Villkorades Cypernfrågan med övergångsreglerna för Turkiet? Man
              valde själv detta. Hur uppfattar statsministern och regeringsförhandlarna
              Turkiets fortsatta motiv för att arbeta vidare för att få mänskliga
              rättigheter, demokrati och bli en rättsstat när Turkiet nu betraktas
              som en B-nation i EU?
            </seg>
          </u>
          <note type="speaker" n="9d759f9e">
            Anf. 7 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-3" n="85876b2b">
            <seg n="ea1292af">
              Herr talman! Det sista är farligt att säga och dessutom felaktigt
              att påstå. Det är icke en B-nation. Fullt medlemskap är vad förhandlingarna
              syftar till. Det måste vi slå fast. De övergångsregler som kallas
              för permanenta finns inom den ram som fördraget sätter upp. Därför
              var de möjliga för oss att acceptera men också för Turkiet att
              acceptera.
            </seg>
            <seg n="4c6d0b7d">
              Övergångsregler är jag anhängare av. Vi behöver ha övergångsregler,
              dock icke permanenta. Då har vi skadat tanken med unionen. Just
              därför att Turkiet är ett stort land och, som Agne Hansson säger,
              ett fattigt land blir det naturligtvis när Turkiet blir medlem
              i unionen påfrestningar och omfattande arbete som måste utföras.
              Det är inte lika lätt som att ta in Malta eller Cypern. Det är
              två helt skilda saker, och det är självklart att unionen vid ett
              sådant tillfälle måste ha rätt att använda sig av övergångsregler.
              Det tar lite längre tid att välkomna 70 miljoner turkar än 300
              000 malteser. Det ligger i sakens natur.
            </seg>
            <seg n="b7bd58f9">
              Vi får inte vara slarviga eller naiva. Vi måste också skydda
              unionens intressen i det läget när vi växer på ett så dramatiskt
              sätt som vi gör. Det tycker jag är självklart.
            </seg>
          </u>
          <note type="speaker" n="6d78e91b">
            Anf. 8 MARIAM OSMAN SHERIFAY (s):
          </note>
          <u who="unknown" xml:id="i-541e8c84c7f8883e-0" n="44eff61f">
            <seg n="39ecd359">
              Herr talman! Det är ett historiskt beslut som fattades i går.
              Det gläder mig att Turkiet äntligen kan börja förhandla, inte
              minst för att Turkiet är ett muslimskt land.
            </seg>
            <seg n="d44ab2f0">
              Jag har delvis fått svar på min fråga gällande permanenta skyddsklausuler,
              som jag tycker är diskriminerande. Men jag har andra farhågor.
              Kommer vi att se EU-länder som tänker folkomrösta om Turkiets
              EU-medlemskap?
            </seg>
          </u>
          <note type="speaker" n="fc64efb3">
            Anf. 9 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-4" n="85876b2b">
            <seg n="9cb97f9c">
              Herr talman! Det vet jag inte. Fransmännen har redan sagt det.
              Till den gruppen anslöt sig österrikarna i går. Vi ska komma ihåg
              att fransmännen har folkomröstat om ett annat lands medlemskap
              tidigare. Det var Storbritannien. Därmed beskriver det hur viktigt
              beslutet upplevs för Frankrike om jag uttrycker mig försiktigt.
            </seg>
            <seg n="bb92db59">
              Jag tror att den absolut viktigaste frågan kommer att vara hur
              Turkiet hanterar relationen till Cypern. Det finns för oss som
              nu är medlemmar i unionen den rättigheten att i slutänden säga
              nej till ett nytt medlemsland. Den har vi alla. Den vill inte
              jag att vi ger ifrån oss. Den tillkommer Sveriges regering och
              Sveriges riksdag och det svenska folket, och vi tycker att det
              är naturligt. Andra länder har samma rätt. Hur man väljer att
              pejla av folkopinionen, hur man väljer att fatta beslutet, är
              deras rättighet.
            </seg>
            <seg n="9753a479">
              Jag utgår från att förhandlingsresultatet blir sådant och att
              processen som nu ligger framför oss är sådan att de konflikter
              som finns kvar undanröjs. Då kommer vi också att ha en ganska
              odramatisk ratificering av den överenskommelse som så småningom
              ska resultera i att vi säger välkommen till Turkiet som medlem
              på samma villkor som andra i unionen, men säkert med vissa övergångsregler.
            </seg>
          </u>
          <note type="speaker" n="99eea22a">
            Anf. 10 GÖRAN HÄGGLUND (kd):
          </note>
          <u who="goran_hagglund_1439a2" xml:id="i-52dc7321e5f861be-0" n="74d0fd12">
            <seg n="8271a632">
              Herr talman! Jag vill instämma med statsministern i glädjen över
              att förhandlingarna kan inledas med Turkiet om ett medlemskap
              i Europeiska unionen. Bara den process som hittills har pågått
              har betytt mycket positivt för mänskliga fri- och rättigheter
              i Turkiet. Den har betytt mycket positivt för minoriteterna. Den
              spelar naturligtvis en roll för att lösa Cypernfrågan. Det finns
              skäl att anta att det beslut som nu har fattats kommer att skynda
              på processen. Turkiet är, som statsministern sade, ett stort land,
              och det är en sak möjligen att klargöra saker och ting i lagstiftningen,
              och det tar en viss tid innan det sjunker ned i hela detta land.
              Det som har inträffat är glädjande och kommer att betyda mycket.
              Man kan naturligtvis fundera på vad som hade hänt i den motsatta
              situationen, om EU hade gett Turkiet kalla handen. Det hade inte
              varit bra för den europeiska utvecklingen.
            </seg>
            <seg n="9172a50f">
              Jag vill ändå ta upp frågan om vapenembargot mot Kina. Toppmötet
              har öppnat för ett hävande av detta embargo. Jag hörde statsministern
              i morse på radion säga att de partier i riksdagen som var emot
              detta hävande möjligen var något mer idealistiska än statsministerns
              eget parti. Slår man upp i en ordbok ordet idealistisk betyder
              det att sätta ideal före egen vinning. Det ställer jag gärna upp
              på att mitt parti gör.
            </seg>
            <seg n="232d26af">
              Vilka påtagliga förändringar, statsministern, har skett av Kinas
              politik, Kinas respekt för mänskliga rättigheter, som gör att
              den svenska regeringen i praktiken ger klartecken till ett hävande
              av embargot? Jag vill också ge statsministern möjlighet att klargöra
              Sveriges och EU:s syn på mänskliga fri- och rättigheter i Kina
              kontra frågan om embargot.
            </seg>
          </u>
          <note type="speaker" n="93c8e958">
            Anf. 11 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-5" n="85876b2b">
            <seg n="f837ca22">
              Herr talman! Jag tar först frågan om minoriteterna i Turkiet.
            </seg>
            <seg n="f8cf6bb8">
              Vi har från svensk sida, från regeringens sida, alltid varit
              fasta försvarare av till exempel kurdernas sak. Vi noterar nu
              hur mycket förhoppningar som knyts till medlemskapet exempelvis
              från den befolkningsgruppen åberopande kvinnornas situation och
              kvinnornas rättigheter.
            </seg>
            <seg n="23e430aa">
              Överallt där EU har utvidgats har demokrati och mänskliga rättigheter
              stärkts. Överallt där unionen har fått vara med och sätta krav
              på lagstiftning och skydd för den enskilde har demokratin växt.
              Det är en fantastisk historia vi har bakom oss där de gamla strukturerna,
              inte minst från det kommunistiska Europa, har ersatts av en ny
              öppenhet med mycket av skydd för den enskilde individen. Så är
              det, och så kommer det också att vara för Turkiets del.
            </seg>
            <seg n="5377442b">
              Sedan var det frågan om övergångsregler. Vi får inte bli ohistoriska.
              Notera att någon ledamot, Carl B Hamilton, åberopar 1716, inte
              som ett argument i sak, självklart inte, men ändock är det den
              typen av perspektiv som några tycker är lämpligt att lyfta fram
              när man diskuterar relationen EuropaTurkiet. Om medlemskapet då
              tar 10 eller 15 år att genomföra är i sammanhanget underordnat.
              Det viktiga är att processen har börjat och att om båda parter
              följer det regelverk som finns är den oåterkallelig.
            </seg>
            <seg n="49cebb6c">
              Vad gäller Kina har vi uppfattningen att det embargo som finns
              i dag är en mycket dålig lösning för att garantera en dialog med
              Kina om mänskliga fri- och rättigheter. Embargot fungerar på så
              sätt, ska kammaren veta, att förra året såldes vapen till Kina
              från medlemmar i EU för i storleksordningen 450 miljoner euro.
              Så effektivt är det embargot.
            </seg>
            <seg n="5c77bc05">
              Ska vi ha en chans att tala med Kina ska vi naturligtvis gå i
              en riktning där vi skaffar oss en code of conduct , ett regelverk,
              som vi alla i unionen förbinder oss att följa och samtidigt hanterar
              Kina i dialogen om mänskliga rättigheter med fasthet och konsekvens.
            </seg>
          </u>
          <note type="speaker" n="54900864">
            Anf. 12 ALICE ÅSTRÖM (v):
          </note>
          <u who="alice_astrom_a6a363" xml:id="i-355cbd200de21724-0" n="373c7ae6">
            <seg n="e7df9cf5">
              Herr talman! Jag ska börja med att tacka statsministern, som
              nu befinner sig här tidigt på morgonen för att ge oss information
              efter ett långt och intensivt toppmöte.
            </seg>
            <seg n="b4eaa524">
              Det är två frågor som jag skulle vilja beröra. Den ena är frågan
              om Turkiet.
            </seg>
            <seg n="e863f116">
              Från Vänsterpartiets sida sade vi tidigare att vi var ganska
              tveksamma om man kunde anse att Turkiet verkligen hade uppfyllt
              Köpenhamnskriterierna, så att man kunde börja inleda förhandlingarna.
              Nu har man börjat inleda den här processen, och då är det oerhört
              viktigt att man inte låter de krafter som finns runtomkring i
              Europa, som inte vill välkomna Turkiet och som gör det utifrån
              att man inte vill ha ett muslimskt land in i EU, få det utrymmet.
              Där är det viktigt att vi intar en gemensam ståndpunkt.
            </seg>
            <seg n="64175eed">
              Det jag vill lyfta upp när det gäller Turkiet är den fråga som
              statsministern berörde, och det är folkmordet på armenier. Vi
              såg också protesterna utanför. Var det här en fråga som diskuterades
              med Turkiet?
            </seg>
            <seg n="a5b40ed5">
              Det andra som jag vill betona är att det är viktigt att man följer
              upp de förändringar som Turkiet gör, så att det sker förändringar
              i verkligheten när det gäller MR-aspekten, och framför allt att
              man också ser till kvinnors rättigheter. Det är tyvärr så att
              MR inte med automatik innebär att kvinnors rättigheter räknas
              in. Betonade den svenska regeringen det?
            </seg>
            <seg n="61a38c87">
              Den andra frågan som jag vill lyfta upp är embargot mot Kina.
              Kina har inte vid något tillfälle tillstått att det som hände
              på Himmelska fridens torg var ett övergrepp. Man har inte en enda
              gång sagt att det här var övervåld och att det inte var rätt att
              använda det mot det egna folket. Utifrån det perspektivet har
              Kina inte förändrat sin politik över huvud taget, men det man
              får nu är en politisk signal om att Kina släpps in fullt ut, trots
              att man inte erkänt de brott man har begått.
            </seg>
            <seg n="ca81763b">
              Min fråga är då: Om det här vapenembargot, som statsministern
              sade, inte är effektivt i dag, inte är bindande, vad är det som
              skulle göra att c ode of conduct , som inte heller är ett bindande
              åtagande, blir mer effektivt än det som finns i dag?
            </seg>
          </u>
          <note type="speaker" n="80910f23">
            Anf. 13 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-6" n="85876b2b">
            <seg n="18bea7d0">
              Herr talman! Det sista kan man självfallet fråga sig. Det beror
              på oss som överenskommer om vi också följer en sådan hederskodex.
              Man kan aldrig vara säker på att alla länder gör det.
            </seg>
            <seg n="15b8ec4e">
              Dagens situation med embargot är eländig. Att tro att det skulle
              vara den enda signal som EU har skickat till Kina med anledning
              av händelserna på Himmelska fridens torg är fel. Strax efter att
              det hände vidtog de tolv dåvarande medlemsstaterna en lång katalog
              av åtgärder riktade mot Kina, alltifrån frysning av ministerbesök
              över till hur man behandlar kinesiska studenter och Kinas intressen
              att låna pengar utomlands. Det är säkert ett tiotal åtgärder som
              speglas i slutsatstexterna, tillsammans med vapenexportfrågan.
              Allt det andra har lyfts bort genom åren, utan att vi för den
              skull har slutat tala och tala ordentligt med Kina om mänskliga
              rättigheter. Det återstår en av de åtgärder som vi vidtog 1989
              som uppenbarligen inte fungerar särskilt väl. Jag tror att det
              är klok politik att gå i den här riktningen.
            </seg>
            <seg n="66b6a395">
              Vad gäller Turkiets medlemskapsfähighet, som Vänsterpartiet har
              ifrågasatt, kan man alltid diskutera enskilda länders sätt att
              leva upp till exempelvis demokratiska fri- och rättigheter. Det
              är en legitim debatt, och den debatten ska vi välkomna. Någon
              gång måste vi dock bedöma hur läget ser ut, och någon gång måste
              vi i det sammanhanget ha någon typ av auktoritet att luta oss
              emot.
            </seg>
            <seg n="dfe3f708">
              Vid utvidgningsbesluten tidigare har det varit kommissionens
              bedömning som har gällt. Nu har kommissionen sagt att Turkiet
              lever upp till Köpenhamnskriterierna, och att i det läget från
              vår sida säga att kommissionen för första gången någonsin har
              fel, därför att vi inte gör den bedömning de gör och vi vägrar
              starta medlemskapsförhandlingarna, hade varit att skapa en ordentlig
              politisk kris och dessutom att verkligen behandla Turkiet som
              ett land annorlunda än andra.
            </seg>
          </u>
          <note type="speaker" n="7720f947">
            Anf. 14 LOTTA HEDSTRÖM (mp):
          </note>
          <u who="lotta_hedstrom_01417a" xml:id="i-42fbfd03da5f4075-0" n="0ae58aea">
            <seg n="7ec3f464">
              Herr talman! Tack, herr statsminister, för all information.
            </seg>
            <seg n="74f2e813">
              Jag vill höra kort om den narkotikastrategi som av vissa har
              kallats en knarkliberal triumf. Vad var Sveriges position och
              inställning? Hur kommer det här att påverka drogbekämpningsmöjligheterna
              i Sverige?
            </seg>
          </u>
          <note type="speaker" n="5352a5a9">
            Anf. 15 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-7" n="85876b2b">
            <seg n="801dd256">
              Herr talman! Det här är ett område där vi ser att unionen kan
              ha större inverkan på vår verklighet än kanske på något annat.
              Brottslighet, knarkhandel, prostitution och övergrepp mot barn
              känner inte nationsgränser. Den brottsligheten är internationell.
              Den är vidrig, penningstark och hänsynslös.
            </seg>
            <seg n="f35798c4">
              Vi sitter fortfarande fast i nationella strukturer när vi ska
              möta den brottsligheten och har små möjligheter att ingripa. Vi
              har all anledning att utveckla ett rättsligt samarbete på området,
              men också ett samarbete för att stötta de människor som har fastnat
              i missbruket, ett samarbete för att förhindra att nya hamnar i
              ett missbruk.
            </seg>
            <seg n="d23181f2">
              Det finns två skolor i Europa. Det är dels de som tycker att
              man ska ha en liberalare attityd till narkotikan, nämligen att
              se friare på den och på så sätt försöka få kontakt med dem som
              har fastnat i missbruket, dels den uppfattning vi har, att man
              ska vara väldigt sträng, principfast och stenhård i avståndstagandet
              från drogerna.
            </seg>
            <seg n="d71e9108">
              Vi ser inte att det beslut som nu ligger försvårar den syn på
              narkotikapolitik som vi har haft i Sverige. Vi ser däremot att
              samarbetet öppnar för en möjlighet att fastare och hårdare attackera
              dem som lever på andras död i dessa droger.
            </seg>
          </u>
          <note type="speaker" n="465d6df5">
            Anf. 16 LARS LINDBLAD (m):
          </note>
          <u who="lars_lindblad_d93ce9" xml:id="i-6a401f5a2c601cc9-0" n="1d311584">
            <seg n="23c16f2d">
              Herr talman! En av de allra viktigaste frågorna under detta toppmöte
              var frågan om EU:s vapenembargo mot Kina. Frågan kan inte anses
              ha gått Sveriges väg, eftersom rådet fattade beslut om att nästa
              ordförandeland, Luxemburg, ska få i uppdrag att slutföra arbetet
              med att möjliggöra ett beslut om hävande av embargot.
            </seg>
            <seg n="dd009adf">
              Frågan har varit uppe för diskussion och samråd i EU-nämnden
              ett antal gånger. Vi har fram till denna vecka fått beskedet att
              frågan inte har varit på glid. Inte heller har det funnits någon
              text att utgå från, enligt utrikesminister Laila Freivalds.
            </seg>
            <seg n="da52e1f6">
              I måndags denna vecka tog vårt tålamod slut, och vi tvingades
              söka information på egen hand. Vi lyckades få fram ett utkast
              som låg mycket nära de rådsslutsatser som sedan togs på toppmötet.
              Nästan samma papper faxades av Utrikesdepartementet klockan halv
              ett natten till i fredags från en hotellfax i Bryssel och nådde
              EU-nämnden kl. 07.30 en och en halv timme före samrådet med utrikesministern
              i EU-nämnden. Detta är inte en rimlig hantering.
            </seg>
            <seg n="e38e6a5a">
              Jag kan bara dra två slutsatser. Antingen har Moderata samlingspartiet
              bättre vägar in i Europeiska rådet, och regeringen har inte varit
              tillräckligt inne i processen. Eller också har regeringen valt
              att mörka, av någon outgrundlig anledning, för EU-nämnden. Vilket
              är det som gäller, statsministern?
            </seg>
          </u>
          <note type="speaker" n="2c38a799">
            Anf. 17 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-8" n="85876b2b">
            <seg n="b47ce5c3">
              Herr talman! Det kan vara så att Moderata samlingspartiet står
              närmare de politiska krafter i unionen som har drivit på embargots
              borttagande och därmed haft lättare att få del av de texterna.
              Vi har tillhört dem som varit bestämda motståndare och kämpat
              emot och kanske inte alltid på förhand fått del av dessa regeringars
              uppfattningar.
            </seg>
          </u>
          <note type="speaker" n="8b4078e5">
            Anf. 18 LARS LINDBLAD (m):
          </note>
          <u who="lars_lindblad_d93ce9" xml:id="i-6a401f5a2c601cc9-1" n="1d311584">
            <seg n="cceee995">
              Herr talman! Det finns anledning att ta replik på den kommentaren.
            </seg>
            <seg n="ccbd3e44">
              Vi har fått en bild av en ganska rörig hantering från EU:s sida,
              men det är uppenbart att information funnits men inte nått EU-nämnden.
              Jag har fått bilden av en regering som agerar som en majoritetsregering,
              inte som en minoritetsregering.
            </seg>
            <seg n="a2fd310b">
              Min fråga till statsministern, som jag hoppas att jag kan få
              ett svar på, är: Vad ska statsministern göra för att denna situation
              inte uppkommer igen?
            </seg>
            <seg n="f77de4e2">
              Moderaterna, som i detta skede inte ville hävda Sveriges veto,
              kommer inte att acceptera ett gisslandrama av den här karaktären
              igen.
            </seg>
          </u>
          <note type="speaker" n="f67ef11e">
            Anf. 19 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-9" n="85876b2b">
            <seg n="2379edec">
              Herr talman! Vi ska vara försiktiga med orden. Gisslandrama ska
              vi nog använda för andra tillfällen än en vanlig överläggning
              i EU-nämnden.
            </seg>
            <seg n="4f99d9ab">
              Dessutom är jag fortfarande nyfiken på varifrån Moderaterna fick
              sin underhandsinformation, från vilken regering i Europa. Var
              det kanske från någon partigrupp som just nu är dominerande i
              det europeiska samarbetet? Vi tillhör inte den, som riksdagen
              känner till.
            </seg>
            <seg n="739056a4">
              Vi har haft en uppfattning i embargofrågan som har satt oss i
              en ytterkantsposition i EU, därför att vi hårt driver kraven på
              mänskliga rättigheter. Men så småningom kommer man i ett läge
              då man ska fatta ett beslut, gå vidare framåt och åstadkomma något
              som är bättre än det gamla. Vi tror att vi just nu har hittat
              den lösning som vi kan leva med och kommer att fortsätta påverka
              andra länder att med kraft hävda mänskliga fri- och rättigheter.
              Då kanske det kan gå ett papper tillbaka från Moderaterna till
              den partigrupp man fick ett papper ifrån som stärker den svenska
              positionen.
            </seg>
          </u>
          <note type="speaker" n="51d2ddd6">
            Anf. 20 TOMMY WAIDELICH (s):
          </note>
          <u who="tommy_waidelich_a0e6c2" xml:id="i-2df0225b03b249b8-0" n="c8ab3231">
            <seg n="fd4711ba">
              Herr talman! Herr talman! Frågan om var papperen kommer ifrån
              och vad papperen innehåller kommer vi att återkomma till i EU-nämnden.
            </seg>
            <seg n="7e554951">
              När frågan nu om processen har kommit upp vill jag betona att
              jag upplever processen som väldigt bra. Inte minst tycker jag
              att regeringen har varit väldigt samarbetsvillig den senaste veckan.
              Vi har haft telefonuppkoppling med Laila Freivalds och hade så
              sent som i går eftermiddags en kontakt då vi fick diskutera mindre
              justeringar av texten. Men låt oss återkomma till en diskussion
              i EU-nämnden om varifrån papper har kommit och så vidare. Det
              kan också vara bra för att förbättra EU-nämndens samråd med regeringen.
            </seg>
            <seg n="d29e3147">
              Jag vill som ytterligare en beskrivning av de diskussioner som
              har varit i EU-nämnden säga att den här frågan inte är någon ny
              fråga. Jag tror att den har varit uppe i EU-nämnden vid sju tillfällen.
              Det egentliga startskottet för frågan var i mars förra året då
              frågan kom upp och började hamna på glid. Ingen har vetat var
              frågan har befunnit sig. Ordförandeskapet har inte heller haft
              som ambition att föra upp frågan. Det är i alla fall det besked
              som vi i EU-nämnden har fått. Det är så i EU-samarbetet att frågor
              kommer och går, och plötsligt dyker de upp som en ketchupeffekt.
            </seg>
            <seg n="03c54763">
              Jag beklagar att en del upplever att samrådet inte har varit
              bra, men tyvärr är det så här det fungerar i EU-maskineriet. Vi
              får återkomma till hur papper har cirkulerat och vad de har innehållit.
            </seg>
          </u>
          <note type="speaker" n="42921389">
            Anf. 21 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-10" n="85876b2b">
            <seg n="ad521418">
              Herr talman! Jag har inte mycket mer att tillägga. Jag kan bara
              konstatera att det land som under resans gång haft mest likartad
              uppfattning har varit det nuvarande ordförandeskapslandet Holland.
              Det kan också vara en förklaring till att det holländska ordförandeskapet
              inte har velat lyfta frågan på det sätt som nu kom att bli resultatet.
            </seg>
          </u>
          <note type="speaker" n="011a5600">
            Anf. 22 CECILIA WIGSTRÖM (fp):
          </note>
          <u who="cecilia_wigstrom_05ae66" xml:id="i-032a0e12c788c72b-0" n="07df7d60">
            <seg n="4a188b9f">
              Herr talman! Jag blir väldigt förvånad när jag hör Göran Persson
              stå här och säga att vi har varit bestämda motståndare till att
              häva embargot, att vi har intagit en ytterkantsposition.
            </seg>
            <seg n="a89f5626">
              Vem som helst som läst EU-nämndens protokoll under hösten vet
              att Laila Freivalds på möten i Europa har hållit tyst, och har
              hon någonsin yttrat sig har hon sagt att vi inte ännu har bestämt
              vad vi tycker i Sverige. Det är den position som Sverige har intagit.
            </seg>
            <seg n="abe2ec28">
              För Folkpartiets del hade vi gärna sett att vapenembargot kunnat
              hävas. Men Kina har ju inte gjort de förbättringar som krävs.
              Embargot infördes efter massakern på Himmelska fridens torg då
              stridsvagnar sattes ut mot demonstrerande studenter. Fortfarande
              i dag förföljs, torteras och dödas kinesiska medborgare. Det här
              embargot kan inte hävas.
            </seg>
            <seg n="3a14a624">
              Nu hävdar statsministern att vi har en uppförandekod i stället.
              Men vi vet att den aldrig kommer att bli starkare än en rekommendation.
              Den kommer inte att kunna stoppa några europeiska vapen från att
              säljas till Kina.
            </seg>
            <seg n="cc02747e">
              Vidare säger statsministern, med bifall från Fredrik Reinfeldt,
              att embargot ändå inte funkar i dag. Hur kan man stå och rycka
              på axlarna åt att embargot inte funkar i dag? Kan vi stå här och
              acceptera att europeiska vapen redan i dag säljs till Kina? Jag
              blir förbluffad!
            </seg>
            <seg n="d7622523">
              Regeringen hade här en chans att leva upp till den svenska utrikespolitiken
              som säger att frågan om mänskliga rättigheter är central. Man
              hade kunnat lägga in sitt veto och sett till att EU sätter mänskliga
              rättigheter före affärsintressen, men det gjorde man inte.
            </seg>
            <seg n="35036808">
              Min fråga till statsministern är: Varför avvek ni från den svenska
              utrikespolitiska linjen som säger att frågan om mänskliga rättigheter
              är central?
            </seg>
          </u>
          <note type="speaker" n="8493ee7d">
            Anf. 23 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-11" n="85876b2b">
            <seg n="e953bd14">
              Herr talman! Det är ett väldigt misstag som Cecilia Wigström
              gör när hon sätter likhetstecken mellan skydd för mänskliga rättigheter
              och hävdandet av ett embargo som inte fungerar.
            </seg>
            <seg n="9c97f7fe">
              Den som tror att Kina inte skulle ha vapen har inte förstått
              någonting av dagens situation. Den som inte förstår att det redan
              nu pågår omfattande vapenexport till Kina från europeiska länder
              har inte förstått någonting av dagens situation. Den som inte
              förstår att en dialog med Kina och en möjlighet att komma intill
              och påverka kineserna i en utveckling mot mer demokrati och mänskliga
              rättigheter kräver ett samlat europeiskt agerande har heller inte
              förstått någonting om våra möjligheter att påverka utrikespolitiskt.
            </seg>
            <seg n="93a83422">
              In i det längsta hävdar vi innan lyftandet av embargot bättre
              mänskliga rättigheter i Kina och dessutom att EU ska ha ett gemensamt
              regelverk för hur export ska gå till. Det är legitima krav, helt
              i överensstämmelse med svensk utrikespolitik. Vi kommer också,
              det är jag övertygad om, att successivt se resultat i Kina. Och
              tro inte att det som hände på Himmelska fridens torg utlöste reaktioner
              från EU om bara vapenembargot. Det utlöste dessutom ett 15-tal
              andra åtgärder. Alla dessa har vi tagit tillbaka. Nu återstår
              den sista, kanske den mest innehållslösa av alla och som redan
              är kringgången av medlemsstaterna i unionen.
            </seg>
            <seg n="f85ae2de">
              Det är så det ser ut. Sedan får vi välja hur vi ska sätta maximal
              press på Kina och kineserna. Vi tror att det bästa vi kan göra
              är att samlas tillsammans i Europa och föra den dialogen.
            </seg>
          </u>
          <note type="speaker" n="1979b370">
            Anf. 24 CECILIA WIGSTRÖM (fp):
          </note>
          <u who="cecilia_wigstrom_05ae66" xml:id="i-032a0e12c788c72b-1" n="07df7d60">
            <seg n="45ac915a">
              Herr talman! Jag tycker att det är ett märkligt resonemang som
              förs inom EU och i den svenska regeringen, att man ska häva embargot
              och sedan se att kraven uppfylls. Det naturliga är ju att kraven
              uppfylls först och att man sedan kan diskutera att ta bort embargot.
              Men nu har man gett en politisk signal om att embargot ska tas
              bort, och det redan till våren.
            </seg>
            <seg n="c5b01a68">
              Det är inte trovärdigt att stå och säga att detta är ett sätt
              att bättre kunna framföra till kineserna och sätta press på dem
              att de måste bli bättre vad gäller mänskliga rättigheter. Det
              är inte trovärdigt, och det är inte så vi brukar agera. Vi brukar
              ha tydliga krav. När man sedan har uppfyllt kraven får man det
              man blivit utlovad. I exempelvis förhandlingarna för att bli medlem
              i EU ställs det tydliga krav och sedan får man medlemskap. Man
              utlovas inget medlemskap först.
            </seg>
            <seg n="7899842b">
              Låt mig avslutningsvis ställa en fråga till Göran Persson. Om
              nu inte frågan om mänskliga rättigheter är central nog för att
              lägga in ett veto, vilken fråga anser då statsministern är fundamental
              nog i svensk utrikespolitik för att lägga in ett veto i EU-sammanhang?
            </seg>
          </u>
          <note type="speaker" n="8d665668">
            Anf. 25 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-12" n="85876b2b">
            <seg n="9f24033d">
              Herr talman! Vi kan använda vårt veto, och ska också göra det
              någon gång i framtiden, vid ett tillfälle som naturligtvis betyder
              mer än att skydda ett vapenembargo som redan har kringgåtts av
              medlemsstaterna. Det hade varit både ansvarslöst och felaktigt
              att i detta läge vetera.
            </seg>
            <seg n="ee995a32">
              Vi ska in i det längsta förhandla och driva positionen för den
              gemensamma EU-ståndpunkten så långt som möjligt i vår riktning.
              Men att vetera förändringen skulle bara betyda en enda sak, nämligen
              att exporten av vapen fortsätter till Kina utan att vi har kontroll
              på den eller kunskap om den.
            </seg>
            <seg n="8ce49fc7">
              Med den typen av embargo tycker jag nog att det är väldigt ansvarslöst
              att till skydd för detta utlösa det viktigaste instrument vi har
              i unionen, nämligen vetot. Det gör vi inte. Därmed inte sagt att
              vi inte slåss för mänskliga fri- och rättigheter. Självfallet
              gör vi det, men det ska ske på ett sådant sätt att vi också får
              genomslag för det och inte förbrukar vår position för framtida
              agerande.
            </seg>
          </u>
          <note type="speaker" n="33323606">
            Anf. 26 ALF SVENSSON (kd):
          </note>
          <u who="alf_svensson_d978de" xml:id="i-483ac67910359620-0" n="2ab51cc9">
            <seg n="fd8f5eeb">
              Herr talman! Det har varit av ett visst intresse att höra hur
              beslutet angående embargot kom till. Det kanske hade räckt om
              vi hade fått veta vid vilken tidpunkt Göran Persson och Fredrik
              Reinfeldt kom överens.
            </seg>
            <seg n="64f11bc6">
              Det var egentligen inte det jag skulle säga, herr talman, utan
              jag skulle vilja tacka för Göran Perssons insats under rådsmötet.
              Jag tycker att de beslut som har fattats där är mycket positiva.
            </seg>
            <seg n="46acd3e6">
              Personligen tror jag inte att den ekonomiska integrationen ensam
              kan hålla ihop unionen med dess nuvarande 25 nationer.
            </seg>
            <seg n="b04098e8">
              Jag menar ju att den europeiska kulturen borde kunna användas
              starkare som medel för att skapa den gemenskap som vi har eller
              om man vågar andända ordet identitet. Men när Turkiet nu blir
              medlem kommer detta givetvis i sig att kräva en vida större respekt
              och förståelse för kulturers och religioners roll än vad som hittills
              behövt vara fallet i unionen. Man kan inte integrera två religioner,
              men man måste skapa respekt och förståelse och bygga broar mellan
              de skillnader som existerar och som kommer att existera. Det måste
              finnas respekt för detta på båda sidor. Ekonomin i all ära, skulle
              man kunna säga, men det handlar inte enbart om fri handel när
              vi ska utvidga unionen som vi nu är i färd med att göra. Vi talar
              ju också om gemenskap och vad som ligger i ordet gemenskap.
            </seg>
            <seg n="872de567">
              Jag skulle vilja att statsministern lite utvecklade sina tankar
              om detta. Jag tror att det finns väldigt mycket av främlingsskap
              i de länder där man har många som är emot att Turkiet ska bli
              medlem. Det kan ju också ha sin geografiska betydelse i någon
              ringa mån. Det skulle vara intressant att veta: Vad kan vi göra
              för att bygga broar av förståelse, kulturellt och religiöst? Jag
              skulle väldigt gärna vilja se att Sverige blev ett föregångsland
              i det brobyggandet.
            </seg>
          </u>
          <note type="speaker" n="d28e1bf2">
            Anf. 27 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-13" n="85876b2b">
            <seg n="23a2fb08">
              Herr talman! Det är en angelägen uppgift. Först tycker jag att
              vi kan göra den här reflexionen: Vad är det som är så utmärkande
              för europeisk identitet? Det är att vi genom århundraden trots
              allt har tillåtit varandra att vara olika. Vi talar olika språk.
              Vi tror på olika gudar. Vi har olika religioner och olika etnisk
              bakgrund. Men historiskt är det viktigt att vi haft respekt för
              varandra. När så har varit fallet har vår kontinent varit som
              mest livskraftig, mest dynamisk och mest god att leva i.
            </seg>
            <seg n="a69ec2f5">
              Det är det gamla Europa vi känner. Det nya Europa är den union
              som nu växer fram och som snart omfattar de allra flesta länder
              i vårt Europa. Detta nya Europa ska ju inte bli fattigare än det
              gamla Europa. Detta nya Europa ska inte exkludera länder där man
              talar ett visst språk, har en viss religion eller har något annat
              särdrag. Det vore dystert och skulle göra oss fattigare. Det som
              har varit framgången och storheten för Europa ska också tas med
              in i den nya union som växer fram: generositet, tolerans och likabehandling.
            </seg>
            <seg n="2ab501e9">
              Vad kan vi göra i Sverige? Ja, varför inte knyta an till alla
              de goda ambassadörer för Turkiet som finns i vårt land? Det är
              många som är födda i Turkiet som bor i Sverige. Vi har många som
              har föräldrar som är födda i Turkiet och som bor i Sverige. De
              gör ett utomordentligt viktigt arbete för vårt land och kan på
              sätt som personer vara brobyggare till det nya.
            </seg>
            <seg n="8949cbbd">
              Vi för också en diskussion om det jag sade förut, nämligen rikedomen
              i det som är olikheten, mångfalden, det som är uttryck för att
              människan kan söka sig sin egen väg fram till framgång, lycka
              och harmoni.
            </seg>
          </u>
          <note type="speaker" n="396da163">
            Anf. 28 KARIN THORBORG (v):
          </note>
          <u who="karin_thorborg_894081" xml:id="i-3c5e436d46a3607f-0" n="4bc55b84">
            <seg n="cca0c29d">
              Herr talman! Jag skulle vilja följa upp frågan om narkotikastrategin,
              för jag tyckte inte att den fick ett tillfredsställande svar nyss.
              Den har ju kritiserats starkt i bland annat EU-parlamentet. Den
              ska ju strikt baseras på vetenskapliga rön och inte på sociala
              målsättningar, står det. Genom denna liberala syn på droger har
              man hittills gått emot den svenska narkotikapolitiken som ser
              lätta droger som en dörröppnare för tunga droger.
            </seg>
            <seg n="13824dc2">
              Nu säger statsministern att den antagna strategin är i linje
              med den svenska. Det reagerar jag starkt på. Då undrar jag: Vilka
              förändringar i narkotikastrategin introducerades på rådsmötet
              som gjorde att denna nu ligger i linje med den svenska narkotikapolitiken?
            </seg>
          </u>
          <note type="speaker" n="31e46a13">
            Anf. 29 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-14" n="85876b2b">
            <seg n="39c046bd">
              Herr talman! Jag uttryckte mig så att det inte omöjliggör för
              oss att driva vår narkotikapolitiska syn vidare i vårt land. Vi
              har allt att tjäna på att samarbeta med andra, för narkotikatrafiken
              är i grunden internationell.
            </seg>
            <seg n="e68b33d0">
              Sedan sade jag också att vi har olika synsätt på detta. En del
              kommer från det andra hållet och ser inte riktigt samma risker
              med de lätta drogerna som vi gör. Man har ofta utgångspunkten
              att man på så sätt kan få kontakt med dem som annars riskerar
              att hamna i ett missbruk som isolerar dem från samhället i övrigt.
              Vi har inte ställt upp på den synen, men det är deras utgångspunkt.
              Det finns ingenting i det här som förhindrar eller försvårar för
              oss att driva vår linje vidare.
            </seg>
          </u>
          <note type="speaker" n="bfe61dbe">
            Anf. 30 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-8705544b6efe54d9-0" n="43d2bd3f">
            <seg n="edf2de90">
              Herr talman! Statsministern! Europa får inte vara en rikemansklubb.
              Därför välkomnar vi att man satt ett datum för när förhandlingar
              med Turkiet ska inledas. Men jag plågas också av att se att den
              islamofobi som nu drar över Europa inte kunde hållas helt utanför
              förhandlingsrummen utan att man var tvungen att just för Turkiet
              sätta ett alternativ till ett fullvärdigt medlemskap. Det är synd
              att man inte kan ha samma regler för alla. Då kan man ha ett Europa
              i flera rum för alla länder. Det är synd att man just ska peka
              ut någonting för Turkiet.
            </seg>
            <seg n="afd5c546">
              Jag tänkte ställa en fråga om embargot. Kina är en stat där mänskliga
              rättigheter sätts på undantag, där nio tiondelar av världens alla
              avrättningar sker, där Tibet fortfarande ockuperas. Får Kina vapen
              kan de antingen användas mot den egna befolkningen eller riktas
              mot Taiwan. Mot den bakgrunden känns det konstigt att regeringen
              och andra har köpt den kampanj som den kinesiska kommunistregimen
              och vapenhandlarna i Europa har drivit om att avveckla embargot.
            </seg>
            <seg n="555b0d39">
              Egentligen skulle jag vilja ställa frågan till Moderaterna för
              att de inte längre kunde hålla stången, som de har gjort i riksdagen,
              där de har sagt att det här embargot inte ska släppas. Men vi
              fick ju en förklaring: att man var mer intresserad av ekonomin
              här hemma än av dissidenterna som sitter fängslade för sina politiska
              åsikter i Kina. Det tycker jag är tragiskt.
            </seg>
            <seg n="01c8252a">
              Det sägs nu att embargot inte är effektivt. Det har vi sagt länge.
              Vi har velat förstärka det med hårdare regler för vapenexportkontroll
              och möjlighet för olika länder i EU att ha ännu hårdare regler
              och inte bli underminerade av det försvarsmaterielsamarbete som
              nu finns inom den europeiska unionen. Det finns alltså en möjlighet
              att inte avveckla embargot utan i stället stärka reglerna så att
              vi inte exporterar vapen till Kommunist-Kina.
            </seg>
            <seg n="8f294e16">
              Nu valde man inte den vägen. Man valde att sätta en tidsplan
              för att få bort embargot. Då måste ju frågan ställas: Vilka förändringar
              har den svenska regeringen sett för de mänskliga rättigheterna
              i Kina? Vilka förbättringar har man sett i ett land som inte ens
              ber om ursäkt för massakern på Himmelska fridens torg?
            </seg>
          </u>
          <note type="speaker" n="2e9ba863">
            Anf. 31 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-15" n="85876b2b">
            <seg n="2618c863">
              Herr talman! Först vill jag säga något om islamofobin. Den finns
              säkert i Europa. Den finns säkert också i vårt land. Men jag vill
              bestämt hävda att detta icke har varit utgångspunkten för de övergångsregler
              som nu har diskuterats med Turkiet. Vilka de blir återstår ju
              dessutom att se när väl förhandlingarna är genomförda, då vi vet
              hur det ser ut och vart utvecklingen drar iväg.
            </seg>
            <seg n="899097df">
              Däremot delar jag Gustav Fridolins glädje över att den rikemansklubb
              som EU en gång i tiden kunde beskrivas som är ett minne blott.
              Många progressiva svenskar, inte minst på vänsterkanten, har ju
              varit bestämda EU-motståndare av just den anledningen att man
              har beskrivit EU som en klubb för de rika i Europa. Den invändningen
              föll ju redan med den utvidgning som vi just har bakom oss, men
              invändningen blir ännu mer meningslös när Turkiet kliver in som
              medlem.
            </seg>
            <seg n="9f7c145a">
              Så det är klart att det är ett nytt EU som växer fram där progressiva
              politiker ska vara med och försöka ge sitt bidrag för att påverka
              unionen för att hävda exempelvis mänskliga fri- och rättigheter
              inte bara i EU utan också i världen i övrigt.
            </seg>
            <seg n="93269796">
              Nu får man inte alltid som man vill. Det är inte alltid det är
              den svenska positionen som blir hela EU:s. Det blir inte alltid
              en reservationslös anslutning till svensk position, om jag uttrycker
              mig försiktigt. En sådan fråga har varit det här vapenembargot.
              Ju längre tiden går, ju mer vi diskuterar detta, desto tydligare
              framstår det att ska vi ha en möjlighet att föra en dialog med
              Kina om mänskliga fri- och rättigheter ska vi göra det gemensamt
              inom unionen. Det farligaste som kan inträffa är att vi får en
              konflikt om ett embargo som inte fungerar i praktiken och som
              sänder signalen till kineserna att vissa länder sätter sig över
              detta, struntar i det.
            </seg>
            <seg n="49d09788">
              Därmed blir också vår nuvarande dialog från unionens sida om
              mänskliga fri- och rättigheter både tung och kraftlös.
            </seg>
            <seg n="873c9ed5">
              Om vi vill hävda detta med kraft ska vi se till att vi också
              har gemensamma regler som är meningsfulla och effektiva.
            </seg>
          </u>
          <note type="speaker" n="78ecca2b">
            Anf. 32 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-8705544b6efe54d9-1" n="43d2bd3f">
            <seg n="7534861c">
              Herr talman! Statsministern kan vara säker jag är fortfarande
              EU-motståndare. Jag ser gärna att makten i Europa flyttas närmare
              medborgarna.
            </seg>
            <seg n="6b65c76f">
              Men det är sant att om utvidgningen skulle ske på lika villkor
              skulle argumentet om att EU mest är till för de rika i Europa
              kraftigt försvagas. Tyvärr är det inte riktigt det som vi ser,
              utan man sätter upp olika regler för länderna, delvis för länderna
              som är med i EU men också för de länder som nu är på väg in i
              EU. Det är inte, vilket vore mer logiskt, bristen på mänskliga
              rättigheter, de rättmätiga funderingarna på minoriteterna och
              kurdernas situation i Turkiet som har satt upp hinder, utan det
              är i stället obefogade farhågor som finns bland Europas befolkning
              på grund av islamafobin, och det tycker jag är tragiskt.
            </seg>
            <seg n="de33a33a">
              Jag ska avslutningsvis säga något om embargot. Vi har sagt, precis
              som statsministern nu säger, att embargot inte är tillräckligt
              effektivt. Just därför har vi velat förstärka reglerna mot vapenexport
              till Kina, och just därför har vi velat ha hårdare vapenexportregler
              och hårdare vapenexportkontroll, inte ett försvarsmaterielsamarbete
              som gör det svårare för länderna att stoppa vapenexport. Varför
              har man inte gått på den linjen i stället för att sända en signal
              om att saker och ting är bättre än vad de faktiskt är i Kina?
            </seg>
          </u>
          <note type="speaker" n="2bba1558">
            Anf. 33 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-16" n="85876b2b">
            <seg n="693d25f5">
              Herr talman! Vi uppfattar att vi får större möjligheter att hävda
              en sådan linje med en gemensam code of conduct för hela unionen
              som vi får alla att stå bakom. Sedan börjar nästa strid, att se
              till att länderna följer detta också. Det är självklart så.
            </seg>
            <seg n="0dac49cf">
              Beträffande diskussionen om A- och B-lag och om att vi sätter
              upp särskilda regler för de fattiga, så är det inte sant. Det
              införs övergångsregler när nya länder inträder i unionen. Så var
              det för vår del vi ville ha en del själva och så är det för andra.
              Och man ska inte bortse från att detta är processer som är långa
              över tid och att man i början av ett medlemskap kanske vill ha
              ett undantag som är treårigt, femårigt eller sjuårigt. Vad spelar
              sådant för roll när det ändå är i ett perspektiv av kanske 1716
              eller någonting annat som vi kan föra en politisk debatt? Se upp
              med den där invändningen, och glöm inte bort att många av dem
              som är starka EU-motståndare i Sverige många gånger har haft som
              linje att just Sverige skulle skaffa sig speciella undantag för
              att inte vara med och ställa upp på det gemensamma i Europa.
            </seg>
          </u>
          <note type="speaker" n="2d1315f9">
            Anf. 34 JOE FRANS (s):
          </note>
          <u who="joe_frans_595e82" xml:id="i-84416c099f0042a0-0" n="fcd18324">
            <seg n="be87a5bc">
              Herr talman! Tack, statsministern, för rapporten.
            </seg>
            <seg n="2a38f40b">
              Statsministern nämnde att rådet diskuterade läget i Afrika. Jag
              undrar om statsministern kan nämna något om slutsatserna när det
              gäller framför allt situationen i Kongo och i Darfurregionen.
              Tusentals barn dör varje dag i Afrika, kvinnor våldtas, byar skändas,
              och unga män skickas ut i krig i stället för att utbilda sig.
              Och familjer tvingas så att säga att utvecklas bakåt in i framtiden.
              Det ansvar som det mänskliga släktet har gemensamt att skydda
              människans integritet är också ett ansvar för EU.
            </seg>
            <seg n="9b58eed8">
              Darfurregionen i västra Sudan sägs vara en tidsinställd bomb
              som kan brisera när som helst enligt den person som övervakar
              vapenvilan i området.
            </seg>
            <seg n="e57b79fb">
              Min fråga till statsministern är vad EU vill göra och kan göra
              och vad som sägs om möjligheterna att kraftigt utöka styrkan i
              Darfurregionen och också mandatet för styrkan där. Här har vi
              nämligen möjlighet att tillsammans göra någonting för mänskligheten.
            </seg>
          </u>
          <note type="speaker" n="4e1d6b1a">
            Anf. 35 Statsminister GÖRAN PERSSON (s):
          </note>
          <u who="goran_persson_adada2" xml:id="i-6e17f74ef8255a4d-0" n="85876b2b" next="i-a2a3a4d4f3d93bc8-0">
            <seg n="718296bb">
              Herr talman! Joe Frans tar upp en av de internationella konflikter
              som vi tyvärr just nu har svårt att hantera, och där EU inte på
              något sätt eftersträvar att ta Afrikanska unionens plats utan
              tvärtom ger allt stöd till den afrikanska unionen för att den
              ska kunna hantera denna konflikt. Vi har under nattens och morgonens
              nyhetsrapportering sett att det kan komma att inträffa dramatiska
              saker där i en nära framtid.
            </seg>
            <seg n="85f699dd">
              Beträffande humanitära insatser varnar jag för den situation
              som råder i området som inte bara handlar om något folkmordsliknande
              eller folkmord, vi kan diskutera nyansen eller definitionen där
              utan för de enskilda ju representerar kanske hundratusentals döda.
            </seg>
            <seg n="726e4e0c">
              Men sedan kommer nästa katastrof, och det är hungerkatastrofen
              som följer till följd av att dessa jordbrukande människor inte
              har kunnat klara att så och skörda på ett rimligt sätt. Och då
              kommer hungern och skördar nästa generation i detta område.
            </seg>
            <seg n="09becb8c">
              Vi diskuterade också detta och behovet av ett effektivt multilateralt
              system med FN:s generalsekreterare. Unionen är en av världens
              största biståndsgivare, en av de progressiva krafter som finns
              i världen för demokrati och mänskliga rättigheter. Hur vi hanterar
              situationen i Darfur, Sudan, kommer att vara ett utomordentligt
              viktigt test på hur unionen kan samarbeta inte minst med Afrikanska
              unionen. Om detta skulle lyckas har något stort skett också i
              den meningen. Men jag är, tyvärr, långt ifrån säker på det.
            </seg>
          </u>
          <note n="a53a9f2b">
            Anf. 36 GUNILLA CARLSSON i Tyresö (m):
          </note>
          <u who="goran_persson_adada2" xml:id="i-a2a3a4d4f3d93bc8-0" n="85876b2b" prev="i-6e17f74ef8255a4d-0">
            <seg n="1319a143">
              Herr talman! Det är roande att höra hur statsministern försöker
              blanda ihop Moderaterna med olika partivänner i Europa och samtidigt
              vittnar om sitt goda samarbete med rådets ordförande Jan Peter
              Balkenende, som är en mycket god vän till både Moderaterna och
              Kristdemokraterna.
            </seg>
            <seg n="85a024f6">
              Jag tror att en del av detta samförstånd och denna konsensus
              som behöver byggas upp i Europa också borde prägla Europapolitiken
              och utrikespolitiken i Sverige i ökande grad för en minoritetsregering.
              Det kanske är något för statsministern att få som en julhälsning.
            </seg>
            <seg n="b8aeb4db">
              Jag vill välkomna det viktiga beslut som nu gör att Turkiet 40
              år efter att man ansökt om medlemskap nu äntligen har fått ett
              datum för sina förhandlingar. Turkiet är en del av Europa och
              kan vara en viktig brygga mellan regioner och kulturer. Turkiet
              är en bra medlem av Europarådet och Nato och kan bli en väldigt
              viktig och värdefull medlem för EU.
            </seg>
            <seg n="b052e40b">
              Jag kan också förstå turkarnas irritation över det tillkommande
              kravet i sista minuten vad gäller Cypern eftersom Turkiet levererade
              en lösning i samband med den förra utvidgningen medan grekcyprioterna
              avvisade en lösning. Emellertid förhandlade man fram en lösning,
              och nu har vi ett beslut om både medlemskap och datum för förhandlingsstart,
              och det är bra. Vi vet ju själva att processen i sig är oerhört
              värdefull för alla de värden som EU står för och också att konkreta
              resultat inte alls behöver ta tio år.
            </seg>
            <seg n="193a7b00">
              Riksdag och regering har haft olika uppfattningar tidigare om
              övergångsregler. Och jag vill nu ta upp tankarna om de permanenta
              avstegen i grundläggande friheter som det öppnas upp för i förhandlingsarbetet.
              Jag behöver fråga statsministern om det eftersom det har varit
              lite vacklande besked. Inte minst när statsministern uttrycker
              att man behöver skydda EU kan man lika gärna säga att EU behöver
              ett ökat arbetskraftsutbud för att klara de demografiska utmaningar
              som vi står inför i framtiden. Därför är min fråga vilka instruktioner
              och ingångar som har varit i de inlägg som har gjorts när det
              gäller de tillkommande undantagen och skyddsklausulerna i nästa
              utvidgningsomgång.
            </seg>
          </u>
          <note type="speaker" n="d7ad38b0">
            Anf. 37 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-17" n="85876b2b">
            <seg n="dd6de138">
              Herr talman! Instruktioner i det sammanhanget är av det slaget
              att det uttrycks samma sak i Bryssel som jag uttryckte i EU-nämnden.
              Det är jag själv som gör dessa inlägg. Och vi uttrycker djup oro
              över uttrycket permanenta undantagsregler. Då fick man in den
              här bisatsen som beskriver de permanenta undantagsreglerna som
              någonting som ska förstås som att de permanent kan tillgripas
              men inte permanent ska vara i kraft. Det tillhör den högre skolan.
            </seg>
            <seg n="37695c82">
              Jag vill också hävda att det i många EU-länder naturligtvis finns,
              inte minst i grannskapet till Turkiet, en oro för arbetskraftssituationen.
              I den här kammaren har den inte funnits när det har gällt den
              nuvarande utvidgningen. Jag tror att det är en vårdslös attityd.
              Det kan skapa väldiga spänningar, och det kan påverka folkopinionen.
              Jag har ingen som helst anledning att kritisera mina österrikiska
              vänner eller något annat land för att i detta sammanhang vilja
              ha en övergångstid eller en övergångslösning. Låt förhandlingarna
              visa hur det ska hanteras, men underskatta inte dessa folkopinioner,
              och gör inte saken svårare än vad den redan är. Turkiet har sagt
              sig kunna leva med detta upplägg. Då tycker jag att vi ska göra
              det också, även om vi gärna skulle önska ett principiellt annat
              utgångsläge.
            </seg>
            <seg n="6039aa5f">
              Vad sedan gäller samförstånd och samarbete är jag den förste
              att spetsa öronen, särskilt som det kommer från en så konsensusinriktad
              politiker som Gunilla Carlsson.
            </seg>
          </u>
          <note type="speaker" n="ab3a54c2">
            Anf. 38 KARIN GRANBOM (fp):
          </note>
          <u who="karin_granbom_4b656d" xml:id="i-ef88ae06231dd6b0-0" n="d7fd0bca">
            <seg n="0dd9c654">
              Herr talman! Nu har Turkiet och Kroatien fått grönt ljus för
              att börja förhandla om medlemskap. Det är mycket glädjande att
              unionen tar steg mot en ytterligare utvidgning. Men det har också
              framförts att förhandlingarna kan avbrytas om demokrati och efterlevnad
              av mänskliga rättigheter i länderna inte förbättras.
            </seg>
            <seg n="6480086c">
              Nu i dagarna släppte Amnesty International en rapport om Kroatien.
              I denna riktas hård kritik mot att Kroatien underlåter att ställa
              misstänkta för brott mot mänskliga rättigheter begångna under
              kriget på Balkan inför rätta.
            </seg>
            <seg n="1b2fccf8">
              Genom nyhetsrapportering och statsministerns rapport här har
              vi fått reda på att Europeiska rådet uttalat att Kroatien måste
              samarbeta med Haagtribunalen för att få fortsätta medlemskapsförhandlingarna.
              Detta är mycket bra. Men att enbart kräva samarbete är alltför
              vagt.
            </seg>
            <seg n="f839d333">
              Statsministern sade att Sverige har ställt ett krav ett krav
              på en särskild utlämning. Det är bra. Men min fråga är om Europeiska
              rådet har satt upp något kriterium, eller några kriterier, som
              måste uppfyllas för att man ska kunna anse att kravet om samarbete
              är uppfyllt?
            </seg>
          </u>
          <note type="speaker" n="c02d8269">
            Anf. 39 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-18" n="85876b2b">
            <seg n="bad38d00">
              Herr talman! Europeiska rådet talar i sina slutsatser om att
              fullt ut samarbeta med den internationella brottmålsdomstolen
              kring det tidigare Jugoslavien; detta är viktigt. Det krav de
              har på Kroatien är att tio namngivna utlämnas. Nio av de tio är
              utlämnade. Den tionde, general Gotovina, anses av många finnas
              i Kroatien. Kroaterna själva påstår att så inte är fallet. Ändå
              har det skrivits in att det är en förutsättning för medlemskapsförhandlingarna
              att man samarbetar fullt ut. Vi ska hålla uppe det trycket.
            </seg>
            <seg n="a081cb7b">
              Samtidigt ska vi naturligtvis också konstatera att det som för
              knappt 15 år sedan var en krigshärd nu är länder som så snabbt
              har gått i riktning mot demokrati och skydd av mänskliga rättigheter
              att de av EU-kommissionen upplevs fullfölja Köpenhamnskriterierna;
              det är en fantastisk utveckling.
            </seg>
            <seg n="3835627c">
              Slovenien är inne, och nu är Kroatien på väg. Snart kommer de
              andra Balkanstaterna också att vara medlemmar i EU. Vad det betyder
              för dessa länders befolkningar vad gäller skyddet för mänskliga
              fri- och rättigheter kan inte överskattas. Och vad ett uteblivet
              medlemskap för dessa länder skulle betyda för de svarta krafter
              som säkert fortfarande finns kvar i form av stimulans till fortsatta
              övergrepp kan det heller inte nog varnas för.
            </seg>
          </u>
          <note type="speaker" n="1e8a58d5">
            Anf. 40 STEN LUNDSTRÖM (v):
          </note>
          <u who="sten_lundstrom_2e5e25" xml:id="i-4e4205ad3190bb68-0" n="087744f1">
            <seg n="9dc5edd0">
              Herr talman och herr statsminister! Jag har i ett tidigare inlägg
              konstaterat att Sverige uppenbarligen gett upp sin egen självständiga
              bedömning av situationen i bland annat Turkiet eftersom det är
              kommissionens ord som ska vara vägledande.
            </seg>
            <seg n="fbc4713f">
              I och för sig hälsar jag Turkiet välkommet till förhandlingsbordet.
              Jag tycker att det är viktigt att islamofobin äntligen får en
              spark i baken och inte minst att man dessutom kan bryta den kristna
              hegemoni som funnits i Europa där det redan i dag finns 25 miljoner
              muslimer. Det här ser jag alltså positivt på. Däremot delar jag
              inte alls den uppfattning som statsministern lyfter fram när det
              gäller de mänskliga rättigheterna i Turkiet.
            </seg>
            <seg n="3f49330c">
              Jag har en rad frågor som jag skulle vilja ställa när det gäller
              detta:
            </seg>
            <seg n="3d31178e">
              Är det rimligt att anse att man har uppfyllt Köpenhamnskriterierna
              i ett land där det är straffbart att tala om historiska brott
              folkmorden mot armenier, kaldéer, assyrier/syrianer?
            </seg>
            <seg n="6014d266">
              Är det rimligt att tala om att man har uppfyllt Köpenhamnskriterierna
              i ett land där en fackförening förbjuds därför att behovet av
              undervisning på kurdiska i de statliga skolorna anses finnas?
            </seg>
            <seg n="22a6feae">
              Är det rimligt att säga att man uppfyller Köpenhamnskriterierna
              i en stat där ett statligt byvaktssystem med ungefär 35 000 byvakter
              hindrar folk att återvända till sina hem?
            </seg>
            <seg n="096eed00">
              Är det rimligt att tala om att Köpenhamnskriterierna är uppfyllda
              i ett land där militären fortfarande kan överpröva all lagstiftning?
            </seg>
            <seg n="db3cd1e9">
              Är det rimligt att tala om att Köpenhamnskriterierna är uppfyllda
              i ett land där lagstiftning än så länge finns bara på papperet
              och i mycket liten utsträckning nått ut till människorna i Turkiet?
            </seg>
          </u>
          <note type="speaker" n="54bcb674">
            Anf. 41 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-19" n="85876b2b">
            <seg n="809f6834">
              Herr talman! Vi lutar oss där mot den bedömning som kommissionen
              gör. De har granskat Turkiet och anser att man lever upp till
              Köpenhamnskriterierna. Det är klart att vi skulle kunna överpröva
              det och säga att detta inte är sant. Det är i så fall första gången
              vi gör det. Den som står och varnar för islamofobi och andra olyckor
              tror jag ska tänka sig för vad en sådan markering från Sverige
              och Sveriges riksdag skulle betyda. Det finns säkert fortsatt
              anledning att vara vaksam på hur man behandlar olika grupper i
              det turkiska samhället självklart.
            </seg>
            <seg n="f056a15b">
              Får vi större eller mindre möjligheter att göra det efter det
              att kommissionen gett klartecken för förhandlingar? Ja, troligen
              större.
            </seg>
            <seg n="e9793b1a">
              Blir hoppet större eller mindre för de människor som känner sig
              utsatta? Ja, rimligen större.
            </seg>
            <seg n="6a5864f8">
              Lyssnar vi på kurder och andra finner vi att det är en grupp
              som naturligtvis hälsar EU-medlemskapet välkommet. Även om man
              som Sten Lundström kan förhålla sig kritisk måste man våga sätta
              ned foten och driva processen vidare, eller också säga nej och
              då hamna i den unika situationen att för första gången gå emot
              EU-kommissionen. Hur det skulle uppfattas utifrån ett resonemang
              exempelvis om islamofobi vågar jag inte ens överskatta.
            </seg>
          </u>
          <note type="speaker" n="77311c49">
            Anf. 42 STEN LUNDSTRÖM (v):
          </note>
          <u who="sten_lundstrom_2e5e25" xml:id="i-4e4205ad3190bb68-1" n="087744f1">
            <seg n="269723eb">
              Herr talman! Utifrån risken för islamofobi kan man naturligtvis
              hamna i situationen att man godtar allt. Jag delar oron där. Jag
              delar också oron för att man, om Turkiet inte hade fått en förhandlingsstart,
              på det viset skulle ha stärkt de islamofobiska krafterna i Europa
              liksom de främlingsfientliga och i vissa fall rent rasistiska
              krafterna. Inte heller det är önskvärt.
            </seg>
            <seg n="f32f4af6">
              Men om man någon gång stannar upp och ser det här med mänskliga
              rättigheter som det basala kan man beträffande Human Rights Foundation
              of Turkey, som är en ganska väletablerad organisation och som
              Sverige dessutom under ganska lång tid både stött ekonomiskt och
              på annat sätt samarbetat med, till exempel konstatera att tortyren
              kraftigt har ökat under år 2004, inte minskat. Ja, i princip har
              den minskat under några år tillbaka till ganska höga nivåer. Men
              under år 2004 har tortyren ökat kraftigt.
            </seg>
            <seg n="7e92dec1">
              För egen del kan jag inte se att Köpenhamnskriterierna utifrån
              det här är uppfyllda.
            </seg>
          </u>
          <note type="speaker" n="947cd8cf">
            Anf. 43 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-20" n="85876b2b">
            <seg n="99f4d253">
              Herr talman! Jag uppfattade ändå att Sten Lundström anslöt sig
              till en förhandlingsstart. Om så inte är fallet är det väl en
              position som placerar Sten Lundström i en rätt isolerad fålla
              i den här riksdagen, tyvärr inte i Europa. Men det sällskap han
              har ute i Europa återfinns i regel inte inom den progressiva del
              där han själv tycker att han hör hemma. Det är sorgligt, Sten
              Lundström!
            </seg>
          </u>
          <note type="speaker" n="8f8ed1db">
            Anf. 44 ÅSA TORSTENSSON (c):
          </note>
          <u who="asa_torstensson_90aeda" xml:id="i-1de85fcb0e793216-0" n="bf9cdff4">
            <seg n="cf1f86fc">
              Herr talman! Också jag skulle vilja ställa en fråga till statsministern
              med anledning av Kina och vapenembargot. Centerpartiet anser att
              det är mycket olyckligt att det nu går den vägen att vapenembargot
              hävs och undrar vilka påtryckningar som egentligen finns kvar
              för den demokratiska processen i Kina.
            </seg>
            <seg n="2019ef93">
              Statsministern har här beskrivit naiviteten över vår tilltro
              till vapenembargot och dess roll gentemot Kina men utan att statsministern
              själv har reflekterat över vilka signaler som nu ges när man häver
              vapenembargot.
            </seg>
            <seg n="0c0019d1">
              Min fråga till statsministern blir: Om man inte ska sälja några
              vapen till Kina, varför tar man då bort vapenembargot?
            </seg>
          </u>
          <note type="speaker" n="91186d1f">
            Anf. 45 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-21" n="85876b2b">
            <seg n="0babf70f">
              Herr talman! Återigen: Europa säljer vapen till Kina för 443
              miljoner euro varje år, och de huvudsakliga försäljarna är Frankrike,
              Tyskland och, tror jag, Storbritannien och Tjeckien.
            </seg>
            <seg n="6c3f0a95">
              Så ser det embargo ut som vi till varje pris vill behålla. Om
              vi dessutom har en konflikt kring detta embargo där några säger
              att det ska vi behålla och andra går runt det, vilken signal skickar
              det till Kina när vi ska föra en dialog om mänskliga fri- och
              rättigheter? Vi vet en sak: När Europa uppträder samlat och kraftfullt
              kan vi påverka. När Europa låter sig splittras, som har skett
              i fråga om vapenembargot, har vi mycket lite inflytande.
            </seg>
          </u>
          <note type="speaker" n="0e553540">
            Anf. 46 LENNART FREMLING (fp):
          </note>
          <u who="lennart_fremling_7f1970" xml:id="i-24439195f64e798c-0" n="98006cc5">
            <seg n="b0b74647">
              Herr talman! Det är inte ofta som miljöfrågor uppmärksammas i
              medier i samband med EU:s toppmöten. Så inte heller denna gång
              detta trots att EU är till stor nytta för miljön. Nu när det är
              aktuellt med åtgärder mot klimatförändringar inför EU vid årsskiftet
              ett system med utsläppsrätter. Det är ett intressant system som
              vi i Folkpartiet ville prova för mer än tio år sedan när vi förberedde
              miljöbalken.
            </seg>
            <seg n="5232a8fb">
              Jag vill fråga dig, Göran Persson, då du har fått stor erfarenhet
              av EU:s toppmöten: Hur mycket bryr sig EU:s regeringschefer om
              den långsiktiga utvecklingen inom miljöområdet? Vad ser du för
              framtida möjligheter för miljöarbetet inom EU? Det är viktigt
              för framtida generationer över hela vår värld.
            </seg>
          </u>
          <note type="speaker" n="0366fe13">
            Anf. 47 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-22" n="85876b2b">
            <seg n="530dc1e0">
              Herr talman! Lennart Fremling har rätt. Jag kan också understryka
              det han säger och hans syn. Utsläppsrätter och handel med dem
              är någonting där inte minst han själv har varit en av de mest
              framsynta och pådrivande. Det känns rätt att säga det här i kammaren.
            </seg>
            <seg n="b7964016">
              Dessutom är min uppfattning den att frågorna kopplade till miljö
              och ekologisk uthållighet är överlevnadsfrågor. De kommer att
              trängas in på dagordningen, även om vi i Europa i dag har politiker
              som inte alltid sätter dem högst på dagordningen. De kommer att
              trängas in därför att det påverkar människors vardagliga liv på
              ett sådant sätt att det krävs ett politiskt svar. Då vet vi en
              sak: Det finns inget effektivare svar än om vi samfällt kan agera.
            </seg>
            <seg n="235a867a">
              På samma sätt som vi pratar om narkotikatrafik över gränserna
              kan vi tala om miljöförstöring som någonting som inte känner nationsgränser.
              Luft och vatten rör sig fritt. Detta hör hemma på EU:s dagordning,
              men det är inte lika starkt uttryckt i dag som det var för fem
              sex år sedan då vi hade en grupp regeringschefer som samlat kunde
              driva detta på ett mer kraftfullt sätt.
            </seg>
            <seg n="415f6d69">
              Jag är glad för att vi i samband med Lissabonstrategin från svensk
              sida har fått in miljöfrågorna som en dimension, som det tredje
              uttrycket för ett uthålligt samhällsbygge. Jag hoppas också att
              vi när vi samlas till vårtoppmötet ytterligare kan manifestera
              detta. För det krävs stöd, och det krävs ett och annat gott förslag
              dessutom. Det krävs också att vi alla i våra partier verkar i
              Europa för att påverka dem som har regeringsmakten så att de anser
              att detta är viktigt. Där hoppas jag också i fortsättningen på
              konstruktivt samarbete med Lennart Fremling.
            </seg>
          </u>
          <note type="speaker" n="141cb1b6">
            Anf. 48 HOLGER GUSTAFSSON (kd):
          </note>
          <u who="holger_gustafsson_268a76" xml:id="i-a869ed8710f07b83-0" n="344d89cf">
            <seg n="bacec071">
              Herr talman! EU manifesterar sig som det stora fredsprojektet
              i dessa dagar. Det kan vi konstatera. Det finns två förestående
              val som är oerhört viktiga för världsfreden. Jag tänker på valen
              i Irak och i Palestina. Vi kan läsa i slutsatserna från toppmötet
              att de har behandlats under toppmötet. Jag vill fråga statsministern
              på vilket sätt Europeiska unionen kan vara med och bidra till
              att säkerställa möjligheten till ett fritt val i Irak. Det är
              framför allt säkerheten som är bekymret i det sammanhanget. Vad
              gör unionen i det sammanhanget?
            </seg>
            <seg n="37f76e32">
              Den andra frågan, som jag vill ställa samtidigt för att spara
              kammarens tid, gäller Palestina. Förutom presidentvalet förutskickade
              man också ett parlamentsval framöver och lokala val. Min fråga
              är: När kan de tänkas komma? Har det varit uppe till diskussion?
              Den viktiga frågan är naturligtvis: Vad kan Europeiska unionen
              göra för att stödja de möjliga valen och därmed stärka demokratin
              i Mellanöstern?
            </seg>
          </u>
          <note type="speaker" n="098c4c85">
            Anf. 49 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-23" n="85876b2b">
            <seg n="86b33fc1">
              Herr talman! Vi har inte diskuterat de lokala valen, utan vi
              har i översiktliga ordalag under stats- och regeringschefernas
              möte i närvaro av FN:s generalsekreterare diskuterat säkerhetssituationen
              i Irak. Det är naturligtvis avgörande för valets utfall och därmed
              för legitimiteten för dem som så småningom kommer att få ett mandat.
            </seg>
            <seg n="93d0e1f5">
              Där vilar ansvaret på ockupationsmakterna. För vår del ska vi
              göra allt vad vi kan från EU för att ekonomiskt stödja och via
              valövervakare på plats övervaka att valet följer det som är rimligt
              att kräva under de omständigheter som nu råder. Det är ett mycket
              viktigt val, och jag delar helt Holger Gustafssons uppfattning
              att det kan ha avgörande betydelse för världsfreden.
            </seg>
            <seg n="2e5d5f82">
              I IsraelPalestina-konflikten pågår just nu en utveckling som,
              om vi läser den positivt, kan verka lovande. Vi vill gärna tro
              att det är så. Men jag har varit med så många gånger under den
              här långa processen om att försöka skapa fred i Mellanöstern att
              jag inte tar ut någonting i förväg. Det är självklart så att det
              palestinska ledarskapets framtida demokratiska mandat kommer att
              avgöra med vilken kraft de kan agera i relation till en israelisk
              sida som återigen har byggt en allians över den barriär som finns
              mellan israelisk höger och vänster.
            </seg>
            <seg n="ea06c8f3">
              Om Sharons nya regering ska ha en motpart som kan föra kraftfulla
              förhandlingar är valet en avgörande faktor. På plats är Sverige
              självklart genom NGO:er och andra, EU självklart, och dessutom
              ges i den utsträckning som behövs ekonomiskt stöd för att genomföra
              valet. Men det ställs också krav på israelerna att de ser till
              att valet kan genomföras på ett sådant sätt att människor inte
              utestängs från vallokaler beroende på var de bor i detta sargade
              område.
            </seg>
          </u>
          <note type="speaker" n="23dd5706">
            Anf. 50 ANNE LUDVIGSSON (s):
          </note>
          <u who="anne_ludvigsson_448026" xml:id="i-f7fb92e666486f88-0" n="9737ffc3">
            <seg n="9e598a9b">
              Herr talman! Min fråga berör Turkiet, som vi redan har pratat
              väldigt mycket om, men jag har några kommentarer och några frågor.
            </seg>
            <seg n="803b2e5e">
              Jag delar uppfattningen att det är ett historiskt beslut som
              nu tagits av Europeiska rådet, och jag välkomnar beslutet. Turkiet
              har nu tydliga riktlinjer för hur arbetet mot ett fullvärdigt
              medlemskap kan gå vidare.
            </seg>
            <seg n="748e9e09">
              Jag har under de senaste åren besökt Turkiet vid ett flertal
              tillfällen och träffat en rad MR-organisationer, senast i november
              i år. Ingen av de organisationer som vi har träffat har varit
              emot att Turkiet får börja förhandla, utan man vill däremot att
              Turkiet ska få ett datum för att reformprocessen ska kunna gå
              vidare.
            </seg>
            <seg n="79f3c605">
              EU står nu inför en stor utmaning, och det gör EU:s medlemsländer
              också. Det är enormt viktigt med fortsatt kontroll av reformarbetet,
              inte minst när det gäller MR-frågan. Det återstår naturligtvis
              väldigt mycket. Det förekommer fortfarande tortyr, och det är
              i implementeringen av reformerna som det brister stort.
            </seg>
            <seg n="a1c7d1ed">
              Men EU och EU:s medlemsländer har också ett ansvar nu för att
              motverka de hinder som vi har sett ändå finns i flera av EU:s
              medlemsländer rädslan för att ett stort muslimskt land ska bli
              medlem i EU.
            </seg>
            <seg n="b4ca1de3">
              Jag skulle vilja fråga statsministern hur han ser på det viktiga
              arbete som nu ligger på EU och EU:s medlemsländer.
            </seg>
            <seg n="b428c485">
              Jag har många tankar om hur Sverige kan hjälpa till inte minst
              när det gäller att följa upp reformarbetet och implementeringen.
              Riksdagens näringsutskott ska besöka Turkiet i maj. Jag undrar
              om Sverige kan få samma betydelse och arbeta på samma sätt gentemot
              Turkiet som när de baltiska länderna blev EU-medlemmar.
            </seg>
          </u>
          <note type="speaker" n="b4a73fd9">
            Anf. 51 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-24" n="85876b2b">
            <seg n="7eeb2135">
              Herr talman! Jag tror att vi har alla möjligheter att vara aktiva.
              Jag tror att det som Anne Ludvigsson själv beskriver om sin egen
              insats är ett utmärkt exempel på vad vi kan göra. En svensk parlamentariker
              med ett gediget arbete i en svensk partiorganisation och med kopplingar
              in i den svenska kvinnorörelsen det är klart att en sådan person
              betyder mycket i personliga möten på plats i Turkiet. Det tror
              jag också att Anne Ludvigsson har betytt och kommer att kunna
              betyda.
            </seg>
            <seg n="a9bcda73">
              Allt sådant vill vi självklart underlätta, men jag noterar precis
              samma sak som Anne Ludvigsson, nämligen att de som är anhängare
              av mänskliga fri- och rättigheter, de som kämpar för det i organiserad
              form, naturligtvis ser EU-utvidgningen med Turkiet som en möjlighet
              att befästa framsteg som har gjorts och ytterligare förstärka
              dem, och det är klart att där ska vi vara med. Vi kan hämta erfarenheter
              från det som hände i Baltikum gärna för mig men jag lyssnar också
              gärna på Anne Ludvigsson och andra med den typ av erfarenhet som
              hon har för att där få vägledning. Det tackar vi för.
            </seg>
          </u>
          <note type="speaker" n="17f99302">
            Anf. 52 LENNART HEDQUIST (m):
          </note>
          <u who="lennart_hedquist_894aea" xml:id="i-ea89756eda85ea8c-0" n="a4c556d3">
            <seg n="76e2b914">
              Herr talman! Jag har ingenting att tillföra ytterligare angående
              Turkiet mer än att jag vill göra statsministern uppmärksam på
              att han nu några gånger har nämnt årtalet 1716 som viktigt, möjligen
              förledd av Carl B Hamilton. Det var ju så att det klassiska europeiska
              slaget utanför Wiens portar stod 1683, då Johan Sobieski stoppade
              turkarna vid Wiens portar. Sedan fanns det faktiskt ett litet
              slag också 1716, men det var inte där Eugen av Savojen besegrade
              turkarna. Detta om detta!
            </seg>
            <seg n="df0db7bb">
              Min fråga till statsministern gäller i stället det finansiella
              perspektivet. Statsministern nämnde att nu skulle taket behållas
              på 1,24 % av EU:s BNI. Det strider ju onekligen mot den svenska
              ståndpunkten som regeringen har haft stöd för, som ju har gått
              ut på att man ska sänka taket. Nu angav statsministern likväl
              att regeringens ståndpunkt var att man skulle komma ned till utgifter
              kring 1 % av BNI.
            </seg>
            <seg n="ddee5027">
              Jag utgår från att Sverige har drivit ståndpunkten att taket
              ska sänkas. Min fråga till statsministern är därför nu hur man
              bedömer att man ska kunna verka vidare för utgifter på 1,0 % när
              taket ligger kvar på 1,24 %. Hur hårt har statsministern drivit
              den svenska ståndpunkten?
            </seg>
          </u>
          <note type="speaker" n="aa1aac28">
            Anf. 53 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-25" n="85876b2b">
            <seg n="c0771107">
              Herr talman! Om det sista råder ingen tvekan. Där arbetar vi
              tillsammans med framför allt Tyskland, också under toppmötet.
              Frågan var sedan hur definitionerna läses. Vi läser dem på sådant
              sätt att vårt enprocentskrav ligger där och ligger fast. Det handlar
              också om egna medel och om den definitionen i det här sammanhanget.
            </seg>
            <seg n="f1113f66">
              Vilket slag som var viktigt i Carl B Hamiltons inlägg vill jag
              inte uttala mig om. Däremot kan jag bara konstatera att när han
              börjar inlägget, denne parlamentariker som är en av kammarens
              dominerande ledamöter, så väljer han ett sådant årtal. Det visar
              så att säga vilken historisk dimension en sådan här debatt har.
              Om det var rätt eller fel törs jag inte ha någon uppfattning om.
              Han är ju trots allt professor.
            </seg>
          </u>
          <note type="speaker" n="132d9a37">
            Anf. 54 ULF HOLM (mp):
          </note>
          <u who="ulf_holm_a45651" xml:id="i-19405a3034be424d-0" n="155c92fe">
            <seg n="e074a849">
              Herr talman! Tack så mycket för redogörelsen, statsministern!
            </seg>
            <seg n="8364b397">
              Jag har två frågor. Den ena gäller vapenembargot. Statsministern
              känner till min och Miljöpartiets uppfattning. Vi tyckte att det
              var synd att man upphävde detta nu. Men jag skulle vilja fråga
              om en sak. Nu får vi code of conduct i stället, och vi ska inte
              koncentrera oss så mycket på vapenembargot. Då vill jag ställa
              frågan på vilka sätt toppmötet i så fall skärpte den nuvarande
              code of conduct , så att den skärpningen skulle kunna uppväga
              att man nu framöver upphäver vapenembargot. Det är ju i praktiken
              det man politiskt lovat Kina nu. På vilka sätt har man alltså
              skärpt code of conduct för att den ska bli bättre?
            </seg>
            <seg n="6d8282a6">
              Den andra frågan gäller långtidsbudgeten, precis som Lennart
              Hedquists fråga nyss. Då svarade du att definitionen av egna medel
              är intressant. Det skulle jag gärna vilja be dig utveckla. När
              det gäller EU:s budget vet vi till exempel att kravet från EU-parlamentet
              om långtidsbudget skulle innebära en svensk avgift till EU på
              37 miljarder, vilket både statsministern och jag hoppas jag anser
              vara helt orimligt.
            </seg>
          </u>
          <note type="speaker" n="92cb504a">
            Anf. 55 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-26" n="85876b2b">
            <seg n="f56f450c">
              Herr talman! Det sista är vi helt överens om. Det kommer aldrig
              att bli en möjlig position för oss.
            </seg>
            <seg n="b6c450bc">
              Vad som sedan gäller code of conduct är att slutsatserna talar
              om att vi förväntar oss att arbetet bedrivs på ett sådant sätt
              att det under nästa ordförandeskap möjliggör att ta ett beslut.
              I vilken riktning beslutet ska gå är fortfarande öppet. Det ska
              naturligtvis avgöras av hur det här arbetet fortskrider.
            </seg>
          </u>
          <note type="speaker" n="4644ca1d">
            Anf. 56 ULF HOLM (mp):
          </note>
          <u who="ulf_holm_a45651" xml:id="i-19405a3034be424d-1" n="155c92fe">
            <seg n="c320df4d">
              Herr talman! Då betyder det att EU:s stats- och regeringschefer
              har köpt grisen i säcken. Man har nu å ena sidan lovat Kina att
              man kommer att upphäva vapenembargot. Det är den politiska signalen,
              och jag tycker att det är helt fel. Å andra sidan har man inte
              sett några förändringar i code of conduct , fast man vet att det
              är Frankrike som säljer mest vapen till Kina och att det samtidigt
              är Frankrike som nu har tvingat fram den här positionsförändringen
              från EU:s sida. Jag beklagar verkligen den utvecklingen.
            </seg>
          </u>
          <note type="speaker" n="fd8cad28">
            Anf. 57 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-27" n="85876b2b">
            <seg n="729921bd">
              Herr talman! Det tycker jag inte att Ulf Holm ska göra. Ulf Holm
              ska i stället med tillfredsställelse hälsa att vi nu får en möjlighet
              att också ta in fransmännen i en regim där de får redovisa hur
              de handlar med vapen med Kina. I dag behövs detta inte i det embargo
              som kammarens ledamöter några av dem åtminstone tycker är så effektivt
              och framgångsrikt.
            </seg>
          </u>
          <note type="speaker" n="a0e2f503">
            Anf. 58 ANDERS G HÖGMARK (m):
          </note>
          <u who="anders_g_hogmark_c7178e" xml:id="i-f27ad66060c8abf8-0" n="b10d1d31">
            <seg n="7afb90fd">
              Herr talman och herr statsminister! Låt mig inleda med att instämma
              i allt positivt som har sagts och i värdet och vikten av att Turkiet
              får börja sina medlemskapsförhandlingar. Behovet av dialog mellan
              Europa och den muslimska världen med de moderata muslimska krafterna
              är utomordentligt viktigt.
            </seg>
            <seg n="07275d37">
              Jag vill sedan gå över till en annan fråga. Europeiska rådets
              möten ger ju, som statsministern sade, en möjlighet att förutom
              gemensamma överläggningar föra diskussioner på bilateral basis
              med olika kolleger. Statsministern benämnde själv toppmötet som
              en stor kropp, en levande sådan.
            </seg>
            <seg n="906e560b">
              Under senare tid har man ju märkt en viss irritation i de lettisk-svenska
              förbindelserna på grund av byggkonflikten i Vaxholm, där man från
              lettisk sida har hävdat att svenskt agerande inte riktigt har
              visat den respekt och den erkänsla för de principer om rörlighet
              som råder i Europa.
            </seg>
            <seg n="20e1c209">
              Min fråga till statsministern blir då: Förde statsministern under
              de här dagarna några samtal med sin lettiske kollega? I så fall:
              Skulle statsministern vilja redogöra för vad den lettiske statsministern
              framförde i denna fråga?
            </seg>
          </u>
          <note type="speaker" n="4742ce35">
            Anf. 59 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-28" n="85876b2b">
            <seg n="5fb3f974">
              Herr talman! Ja, det gjorde jag, både informellt och i en sittning
              med den lettiske premiärministern och utrikesministern. Det är
              två skilda synsätt på hur man ska reglera en arbetsmarknad. Jag
              kunde berätta för honom hur den svenska arbetsmarknaden fungerar,
              hur viktig den är för oss och vilket skydd den har varit för svenska
              löntagare. Där han i sin analys utgick mer från entreprenörernas
              rättigheter startade min beskrivning i löntagarnas skydd och intressen.
              Jag tror ändå att vi förstod varandra och att han fick respekt
              för den svenska hållningen.
            </seg>
            <seg n="ff6864e5">
              Dessutom vet jag att vår utrikesminister under en längre sittning
              förde samtal på lettiska med honom kring den politiska situationen
              och annat. Själv kunde jag också tillsammans med min nye lettiske
              kollega utbyta synpunkter på mejeriproduktionen i Lettland och
              de lettiska kossornas förmåga att mjölka, som är ungefär hälften
              av de svenskas.
            </seg>
          </u>
          <note type="speaker" n="722fab15">
            Anf. 60 SYLVIA LINDGREN (s):
          </note>
          <u who="sylvia_lindgren_b30421" xml:id="i-56c1fc4130e260e2-0" n="6cc142b0">
            <seg n="e780363b">
              Herr talman! Vi har ju här denna lördagsförmiddag fått en mycket
              värdefull rapport och redogörelse om huvudfrågorna i Europarådets
              möte. Vem kunde tro, bara för några år sedan, att vi nu skulle
              stå inför att förhandla om Turkiets medlemskap? Visst är det en
              positiv utveckling som Europa ändå i samordning, solidaritet och
              gemenskap går vidare i!
            </seg>
            <seg n="b1fb71b7">
              Men det finns många närliggande frågor där vi känner frustration,
              oro och otillfredsställelse. Då tänker jag inte minst på valfusk
              och bristen på demokrati i länder som Ukraina och naturligtvis
              Vitryssland. Det är länder som även geografiskt ligger nära oss.
            </seg>
            <seg n="5cc87d30">
              Det finns också gränsproblem. I dessa sammanhang tänker jag på
              Polen och Litauen, där människor utsätts för stora påfrestningar.
              Min fråga till statsministern blir därför: Vad kan EU göra för
              att påverka rättvisa och demokrati så att rättvisa val, utan valfusk,
              ska bli verklighet även i dessa länder?
            </seg>
          </u>
          <note type="speaker" n="ed75a4da">
            Anf. 61 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-29" n="85876b2b">
            <seg n="556ba1b7">
              Herr talman! I ett av de länder som anklagats för valfusk, och
              där också landets egna myndigheter konstaterat att så är fallet,
              är EU sällsynt aktiv. Jag tänker på Ukraina. Det är svårt att
              överskatta vad Javier Solanas insats betytt, i samarbete med de
              två presidenterna Adamkus och Kwasniewski från EU:s medlemsstater
              Litauen och Polen. Det är i sanning en ny situation jämfört med
              hur det såg ut innan Berlinmuren föll. Så det är naturligtvis
              hoppfullt.
            </seg>
            <seg n="097bed95">
              Samtidigt får vi inte glömma bort att det intill Sveriges gränser,
              inte alls långt borta, finns ett land med Europas sista riktigt
              avskräckande, riktigt frånstötande regim den diktatoriska regimen
              i Belarus eller Vitryssland. Det är ett land med 10 miljoner invånare
              någon timmes flygresa från Sverige. Ibland känns det som om vi
              glömmer bort det landet, och det får vi inte göra. Vi måste gemensamt
              anstränga oss för att ge de demokratiska krafterna i Vitryssland
              stöd.
            </seg>
            <seg n="b284be75">
              Det finns många sådana uppgifter, men en sak vet vi och det är
              att när länderna öppnas mot internationellt samarbete och utsikter
              ställs för samarbete, inte minst med Europeiska unionen, får de
              demokratiska krafterna i regel ett avgörande stöd och vi går mot
              en utveckling där folkviljan kommer till uttryck när vallokalerna
              stängts och rösterna räknats. Detta är vi överens om att vi ska
              fortsätta att arbeta för.
            </seg>
          </u>
          <note type="speaker" n="4108c67f">
            Anf. 62 SVEN-ERIK SJÖSTRAND (v):
          </note>
          <u who="sven-erik_sjostrand_c87a8f" xml:id="i-488e07bb07ab9789-0" n="42664d60">
            <seg n="c762436a">
              Herr talman! I likhet med Holger Gustafsson har jag en fråga
              som rör det palestinska valet. Statsministern har till viss del
              redan informerat kammaren om det. Jag ska försöka utveckla frågeställningen.
            </seg>
            <seg n="54d4a436">
              Den 9 januari ska det palestinska folket välja nytt parlament
              och ny president efter Arafat. Tyvärr har det influtit rapporter
              om att palestinska presidentkandidater hindras i sina ansträngningar
              att nå sina väljare. Några har till och med arresterats och misshandlats
              av israeliska soldater. Den typen av behandling kan inte uppfattas
              som annat än ett sätt att sabotera den palestinska demokratin.
            </seg>
            <seg n="60176189">
              Därför vill jag fråga: Vilka åtgärder försöker ni vidta i EU,
              och vilka åtgärder kan vi från svensk sida vidta? Hur har diskussionerna
              i Europeiska rådet gått beträffande valet i Palestina?
            </seg>
          </u>
          <note type="speaker" n="cf582a9b">
            Anf. 63 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-30" n="85876b2b">
            <seg n="c5346994">
              Herr talman! Som Sven-Erik Sjöstrand sade har jag svarat på frågan
              tidigare. Det är oacceptabelt om människor hindras att delta i
              val, och det är naturligtvis lika oacceptabelt om de som kandiderar
              i valet utsätts för övergrepp.
            </seg>
            <seg n="9d373169">
              Vi har sedan president Arafat dog haft en utveckling som varit
              sådan att den kunnat betraktas som relativt lugn. Det lugnet bröts
              i går och i natt, vilket är allvarligt. Jag hoppas att det var
              en engångsföreteelse och att vi nu går mot en utveckling som innebär
              att vi den sista månaden fram till presidentvalet kan ha en rimlig
              kampanj där olika kandidater får chans att fritt uttrycka sin
              uppfattning.
            </seg>
            <seg n="ba0c157e">
              Om detta råder ingen delad mening i EU, tvärtom. Den stora finansiären
              av det valet kommer säkert att vara Europeiska unionen. Så brukar
              det vara, och jag skulle tro att det blir så även nu.
            </seg>
          </u>
          <note type="speaker" n="c3015b8a">
            Anf. 64 CARINA HÄGG (s):
          </note>
          <u who="carina_hagg_43c77d" xml:id="i-6d670cac51247e75-0" n="9a701d15">
            <seg n="af9a8e7c">
              Herr talman! Först vill jag säga att jag välkomnar de steg som
              nu tagits för att ge fler länder möjlighet att bli EU-medlemmar.
              Jag vill också understryka att jag hoppas att det inte är sista
              steget mot en utvidgning utan att vi öppnar upp för ytterligare
              länder. Ukraina kan vara ett sådant land.
            </seg>
            <seg n="7974c2f5">
              Min fråga handlar dock om något annat. Jag har tidigare med statsministern
              tagit upp något som jag upplever som bekymmersamt, nämligen att
              EU skiljer på mänskliga rättigheter och kvinnors rättigheter.
              Det har varit så inför tidigare EU-utvidgningar, och min oro har
              stärkts.
            </seg>
            <seg n="4ee6d7c2">
              Visserligen reagerade många när den tilltänkte italienske kommissionären
              Buttiglione inte blev kommissionär, men jag tror för egen del
              att det mer handlade om en kamp mellan parlamentet och kommissionen
              än om en reell syn på hans uppfattningar. Om dessa uppfattningar
              varit djupt bottnade i parlamentet hade man inte utsett Joe Borg
              till kommissionär i samma kommission. Han hyser ungefär likadana
              uppfattningar som Buttiglione abortmotståndare, motståndare till
              hela Kairoagendan.
            </seg>
            <seg n="9c81b80a">
              Anna Záborská blev ordförande i Utskottet för kvinnors rättigheter
              och jämställdhet i EU-parlamentet. Hon kommer från Slovakien,
              är kristdemokrat och känd motståndare till frågor om kvinnors
              rättigheter. Hon säger bland annat att aids är Guds hämnd; jag
              ska inte räkna upp alla tokigheter hon sprider omkring sig.
            </seg>
            <seg n="6fce8237">
              Vi vet att barnmorskor arresteras och fängslas i Portugal. En
              ung kvinna ställdes nyligen inför rätta för att ha genomfört en
              abort på sig själv. Vatikanen förlorade visserligen kampen om
              förordet i konstitutionen, men vann i stället en stor seger i
              artikel 51.
            </seg>
            <seg n="0ca40c42">
              Sammantaget ser jag pessimistiskt på hur kvinnors rättigheter
              framöver ska hanteras i EU-sammanhang. Därför vill jag gärna veta
              om jag har fel. Vi har sett en tydlig förbättring i arbetet under
              detta toppmöte, och vi kanske kan vända den negativa trend som
              vi sett sedan det nya valet till parlamentet och valet av nya
              kommissionärer.
            </seg>
          </u>
          <note type="speaker" n="dc404f2c">
            Anf. 65 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-31" n="85876b2b">
            <seg n="7d22c4ee">
              Herr talman! Jag kanske inte skulle uttrycka mig exakt som Carina
              Hägg om att Vatikanen vunnit slaget om artikel 51 och så vidare.
              Däremot skulle jag kanske kunna säga så här: Vi är i ett läge
              där många regeringar i Europa inte är progressiva i de frågor
              där Carina Hägg och jag har samma uppfattning. Så ser det ut.
              Detta speglar sig naturligtvis i den politik som förs i respektive
              land, men det kan också komma att påverka opinionen inom Europeiska
              unionen.
            </seg>
            <seg n="a2be3913">
              Det är en ständigt pågående kraftmätning mellan olika synsätt
              som ju resulterar i att man i demokratiska val väljer sina företrädare.
              Om man då i vissa länder får sådana uppfattningar som står vid
              sidan av våra ska vi med kraft och konsekvens hävda våra.
            </seg>
            <seg n="e8310313">
              Jag är i den lyckliga omständigheten att jag uppfattar att det
              finns ett brett och fast stöd för både de frågor som Carina Hägg
              tar upp och självklart för att i alla sammanhang hävda kvinnors
              rättigheter. Det är den svenska positionen, och den fortsätter
              vi att ha.
            </seg>
          </u>
          <note type="speaker" n="3fdf8365">
            Anf. 66 CHATRINE PÅLSSON (kd):
          </note>
          <u who="chatrine_palsson_167827" xml:id="i-defdb378dc4fb6e4-0" n="65467ca9">
            <seg n="71e1d869">
              Herr talman! Jag vill ställa mig i raden och tacka Göran Persson,
              och även uttrycka min beundran, för att han orkar med en lång
              frågestund efter den gångna veckans arbete. Samtidigt vill jag
              önska statsministern en riktigt god jul.
            </seg>
            <seg n="bf27b31b">
              Många av de frågor vi tagit upp i dag handlar om våra barn och
              barnbarn och deras framtid. Självklart är utvidgningen av Europa
              oerhört värdefull för våra barn och barnbarn. Jag vill uppehålla
              mig vid narkotikafrågan. Narkotikan är i dag ett av de allra största
              gisslen för våra barn och barnbarn.
            </seg>
            <seg n="230923b5">
              Hur högt på agendan ligger narkotikafrågan när Sverige gör prioriteringar
              i det europeiska samarbetet? Min andra fråga gäller det som två
              frågeställare redan tagit upp, nämligen: Är framgången enbart
              det som nu skett, alltså att nationerna själva ska få bestämma
              över sin narkotikapolitik, eller finns det något ytterligare som
              statsministern kan peka på?
            </seg>
          </u>
          <note type="speaker" n="4bfd527d">
            Anf. 67 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-32" n="85876b2b">
            <seg n="79e75cef">
              Herr talman! Jag ska villigt erkänna att jag inte är expert på
              detaljerna i narkotikapolitiken. Dem kan Chatrine Pålsson säkert
              bättre än jag. Det viktiga för mig är att vi öppnar upp för det
              rättsliga samarbetet, att vi börjar bekämpa internationell och
              europeisk brottslighet med gemensamma tag i Europa.
            </seg>
            <seg n="a39b5551">
              Brottslingarna ligger före oss, knarkhandlarna är före oss, och
              de som sysslar med prostitution är också före oss. Vi måste hitta
              ett sätt att samarbeta vad gäller rättsliga insatser som gör att
              vi kan möta detta på ett kraftfullt sätt. Det är oerhört centralt.
              Där menar jag att det har skett framsteg.
            </seg>
            <seg n="1ac5e16b">
              Frågan gällde hur högt man sätter detta på dagordningen. Vi tycker
              självklart att det är viktigt. Det är i linje med vår tradition.
              Men det är andra länder som också gör det. Det vore cyniskt att
              påstå att någon skulle vara likgiltig inför att unga människor
              går under i exempelvis narkotikamissbruk. Så är det självklart
              inte.
            </seg>
            <seg n="c47bb061">
              Däremot kanske man har uppfattningen från andra håll i Europa
              att man löser det bäst på ett annat sätt än det som vi har valt.
              Där finns också en mångfald som vi ibland kanske har svårt att
              förlika oss med och ta till oss. Jag tar gärna till mig det engagemang
              som Chatrine Pålsson har. Det upplever jag att jag delar.
            </seg>
          </u>
          <note type="speaker" n="23023d07">
            Anf. 68 GÖRAN LINDBLAD (m):
          </note>
          <u who="goran_lindblad_710a54" xml:id="i-292903f1f0d1ea06-0" n="7d4196cb">
            <seg n="e4a9e0d1">
              Herr talman! Låt mig först säga att det är alldeles utmärkt att
              statsministern nu kallar situationen i Darfur för folkmord.
            </seg>
            <seg n="e24f025b">
              Det är bra att statsministern talar om öppenhet när det gäller
              relationerna till Vitryssland. Kan man för att få en ändring till
              stånd tänka sig att det nu är dags för EU att öppna kontor och
              Sverige ambassad i Vitryssland? Det är på tiden om vi ska kunna
              få en ändring även i det landet.
            </seg>
            <seg n="5b7c2a5f">
              Den här dagen präglas av glädje. Detta trots att det har varit
              otydliga och osäkra ageranden från regeringen när det gäller embargofrågan
              och Kina. Glädjen gäller Turkiets medlemskapsperspektiv och möjligheter
              att nu börja förhandlingarna. Där är vi nästan totalt eniga i
              den här kammaren. Det tycker jag är mycket trevligt och bra. Det
              finns kanske anledning för några av oss att i afton öppna en privatimporterad
              flaska turkiskt vin för att fira detta. Det tycker jag vore trevligt.
            </seg>
            <seg n="b5c051ce">
              Jag vill också passa på tillfället att tala om att vi är några
              här i kammaren som har tagit initiativ till att nu starta ett
              svensk-turkiskt parlamentarikerförbund för att ytterligare arbeta
              i den riktning som Anne Ludvigsson var inne på här så att vi kan
              knyta kontakter. Jag har också fått signaler från det turkiska
              AK-partiets kvinnoförbund att det gärna skulle vilja ha en konferens
              i Sverige. Det hade en i Holland som tydligen inte var så lyckad
              av olika skäl. Det är saker som vi gemensamt borde kunna arbeta
              kring.
            </seg>
            <seg n="27b85012">
              Jag skulle vilja fråga statsministern när det gäller Ukraina:
              Är man beredd från unionens och Sveriges sida att driva medlemsskapsperspektivet
              lite tydligare nu när vi kanske får ett val under julhelgen som
              blir demokratiskt och rättvist? När Ukraina visar att det har
              möjlighet att komma att tillhöra den europeiska familjen är det
              viktigt att i varje fall Sverige tydligt uttalar att Ukraina borde
              ha ett medlemskapsperspektiv.
            </seg>
            <seg n="29cb69d0">
              Slutligen vill jag ställa ytterligare en fråga till statsministern.
              År 2005 är det år då hygien- och smittskyddsbestämmelser ska börja
              tillämpas skarpt inom hela Europeiska unionen. Har denna fråga
              varit uppe på Europeiska rådet?
            </seg>
          </u>
          <note type="speaker" n="e8e9228f">
            Anf. 69 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-33" n="85876b2b">
            <seg n="e0d5fabf">
              Herr talman! Först till den sista frågan. Det har såvitt jag
              känner till inte tagits upp på toppmötet, och inte heller på tidigare
              toppmöten. Det innebär inte att det är en oviktig fråga. Men allt
              söker sig inte in på Europeiska rådets dagordning.
            </seg>
            <seg n="84f0999c">
              Det är flera andra som tidigare tagit upp frågan om medlemskap
              till Ukraina. Låt oss vänta med den diskussionen. Jag har visserligen
              sagt själv några gånger mest för att sätta en relation till dem
              som kräver ett medlemskap för Ryssland i EU, eftersom det också
              har förts fram, till och med av europeiska premiärministrar att
              det är mycket mer realistiskt att tala om ett ukrainskt medlemskap
              i EU. Men jag tycker inte ens att det är realistiskt.
            </seg>
            <seg n="1544a72f">
              Vi ska inte börja för tidigt med det resonemanget. Det vore värdefullt
              om vi i EU kunde ha en diskussion om var unionens gränser slutar.
              Hur stor ska unionen bli? Prodi försökte sig på den diskussionen
              en gång i tiden. Han sade: Någonstans går en gräns. De som finns
              utanför den gränsen ska dela allt med oss utom våra institutioner.
            </seg>
            <seg n="a002adc5">
              Eller enklare uttryckt: Hur stort ska Europaparlamentet bli,
              och vilka beslut ska det i framtiden fatta? Det kanske är klokt
              att diskutera den saken innan vi bjuder in ytterligare ett gigantiskt
              land som Ukraina är. Det motsvarar både till yta och befolkning
              exempelvis Frankrike. Det är inga små länder vi talar om.
            </seg>
            <seg n="c19f897e">
              Jag har inte velat gå in i diskussionen om etiketten på vad som
              sker i Darfur. Det har varit besvärande att vi haft en strid om
              ifall det ska kallas för folkmord eller inte. Jag vet att det
              finns internationella kommissioner och folkrättsliga diskussioner.
              Men för de människor som utsätts för övergreppen, de hundratusentals
              som stryker med, är det naturligtvis väldigt svårt att förstå
              en sådan diskussion. Jag tycker att den på något sätt inte känns
              värdig.
            </seg>
            <seg n="cca6cd6b">
              Frågan var om vi ska ha en ambassad i Vitryssland. Också den
              saken kanske kan få anstå ett tag. Däremot kan jag konstatera
              att inte minst riksdagens största parti har ett intensivt samarbete
              med motsvarande politiska grupperingar i Vitryssland. Det är en
              ganska intensiv reseverksamhet i den riktningen.
            </seg>
            <seg n="f64e9db3">
              Jag hoppas naturligtvis att det turkiska samarbetet ska utvecklas
              i den svensk-turkiska parlamentarikergruppen och bli framgångsrikt.
              Man kan syssla med många viktiga saker, kanske ännu viktigare
              än privatimporterat vin.
            </seg>
          </u>
          <note type="speaker" n="e96aeded">
            Anf. 70 HELENA BARGHOLTZ (fp):
          </note>
          <u who="helena_bargholtz_f14960" xml:id="i-ae0305e8881c5560-0" n="a3dfe0f8">
            <seg n="6bec5b27">
              Herr talman! Jag kan börja med att upplysa statsministern om
              att Europa är detsamma som Europarådets 46 medlemsstater plus
              Vitryssland, som inte får vara med i Europarådet på grund av att
              man beter sig så illa där.
            </seg>
            <seg n="d078de9e">
              Jag tänkte ta upp ett annat lands möjligheter att komma med i
              EU. Det är ett land som ligger mig varmt om hjärtat, nämligen
              Georgien. Jag vill höra om man inom Europeiska rådet i samband
              med utvidgningen i EU också har diskuterat Georgiens möjligheter
              att komma med.
            </seg>
            <seg n="5c585d6f">
              Där har man nyligen haft ett antal val. Man är väldigt angelägen
              om att komma med. Vad tror statsministern om Georgiens möjligheter
              att snart få komma in i EU?
            </seg>
          </u>
          <note type="speaker" n="fdd9ccfa">
            Anf. 71 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-34" n="85876b2b">
            <seg n="99086cfb">
              Herr talman! Jag vill inte spekulera om det. Jag vet att vi är
              på ett sluttande plan. Var ska vi dra gränsen någonstans? Det
              sägs nu att det är 46 länder. Jag är inte säker på att det slutar
              där heller. Vem ska ta för givet att det är Europarådets definition
              som gäller? Det kan finnas någon ny grannstat någonstans som tycker
              att det är rimligt med ett medlemskap.
            </seg>
            <seg n="4ffe8e1d">
              Vad betyder det för oss som finns i unionen i dag? Vad betyder
              det för unionens institutioner? Hur ska de se ut? Vad betyder
              det för unionens vilja att integreras och att fördjupa sitt samarbete?
            </seg>
            <seg n="55e63ced">
              Det är historiska processer vi är inne i. Varje land för sig
              kan ha mycket goda skäl, och jag kan definitivt känna stark sympati
              med ett sådant utsatt land som Georgien. Men att lova ett medlemskap
              utan att först ha diskuterat igenom den större frågan tycker jag
              känns lite äventyrligt just nu.
            </seg>
          </u>
          <note type="speaker" n="75465bb2">
            Anf. 72 HELENA BARGHOLTZ (fp):
          </note>
          <u who="helena_bargholtz_f14960" xml:id="i-ae0305e8881c5560-1" n="a3dfe0f8">
            <seg n="d81d927a">
              Herr talman! Är det rimligare att länderna i Nordafrika får associationsavtal
              till EU än ett land som ändå formellt ingår i Europa, och det
              måste man säga om Georgien?
            </seg>
          </u>
          <note type="speaker" n="8352e983">
            Anf. 73 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-35" n="85876b2b">
            <seg n="3f31c143">
              Herr talman! Enbart där har man en ny diskussion. Vad ingår formellt
              i Europa? Europa är formellt det som Europarådet har slagit fast.
              Men Europas intressen kan vara någonting annat än att bara ha
              detta som kriterium. Det kan också vara att främja fred, samarbete,
              integration och miljöskydd för en så viktig resurs som Medelhavet.
              Var går den gränsen? Låt oss reflektera över detta innan vi tvärsäkert
              säger att de ska vara med, och de ska inte vara med.
            </seg>
          </u>
          <note type="speaker" n="29e6f1db">
            Anf. 74 YILMAZ KERIMO (s):
          </note>
          <u who="yilmaz_kerimo_46536d" xml:id="i-852d50200f9a3fe7-0" n="a2b8ce73">
            <seg n="c5800c9a">
              Herr talman! Jag vill först tacka statsministern för den information
              vi har fått i dag på en lördagsmorgon efter en veckas hårt arbete
              där nere.
            </seg>
            <seg n="e73ccc10">
              Jag vill också uttrycka min glädje över att Turkiet efter 40
              års arbete har fått ett datum för ansökan. Tack vare kandidaturen
              till EU-medlemskap har Turkiet gjort mycket de senaste två åren
              för att anpassa sig. Men mycket kvarstår fortfarande.
            </seg>
            <seg n="54affdff">
              Det finns fortfarande brister i yttrandefriheten och minoriteternas
              rättigheter. Det var inte så länge sedan en assyrisk/syriansk
              präst i Diyarbakir som uttalade sig blev åtalad bara för att han
              nämnde folkmordet på assyrier/syrianer och armenierna. Detta får
              inte förekomma i ett land som vill bli medlem i EU.
            </seg>
            <seg n="5e928d1b">
              Jag är glad att man nu får ett datum. Det blir en lång process.
              Då får man genom att föra en dialog se till att Turkiet blir ett
              mer demokratiskt land och att mänskliga rättigheter respekteras.
            </seg>
            <seg n="b290aa0e">
              Turkiet har alltid hävdat vad som står i Lausannefördraget. Där
              sägs att minoriteter är judar, armenier och greker. Statsministern
              nämnde i sitt anförande också kurderna som minoritet. Jag vill
              påpeka att det också finns andra grupper än kurderna. Det är assyrier/syrianer
              och andra grupper som man inte ska glömma i sammanhanget.
            </seg>
            <seg n="8eb65f9a">
              Min fråga till statsministern är: Hur kommer Sverige att agera
              när Turkiet bara hänvisar till Lausannefördraget vad gäller minoriteters
              rättigheter? Då innebär det att assyrier/syrianer och kurder inte
              är med i Lausannefördraget, utan bara andra grupper. Hur ska man
              agera för att dessa minoriteter erkänns i Turkiet också och får
              sina mänskliga och demokratiska rättigheter?
            </seg>
          </u>
          <note type="speaker" n="43ff8112">
            Anf. 75 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-36" n="85876b2b">
            <seg n="b1bfcb7c">
              Herr talman! De frågor som Yilmaz Kerimo tar upp är för oss viktiga
              frågor. Att jag nämnde kurderna förut kan vara ganska naturligt
              med tanke på den uppmärksamhet som de har fått inte minst i kammaren
              och i svensk politisk debatt. Också assyrier och syrianer är grupper
              som vi självfallet känner starkt för och som vi också har en representation
              för i det svenska politiska livet på ett sätt som jag tycker känns
              betryggande för att de intressena inte bara ska bevakas utan också
              hävdas.
            </seg>
            <seg n="c61d685f">
              Exakt hur hela den process som vi har framför oss går till kan
              vi kanske bedöma om 1015 år, men under resans gång tycker jag
              att vi ska stötta varandra. Jag lyssnar mer än gärna på en sådan
              erfaren representant för dessa värderingar och dessa erfarenheter
              som Yilmaz Kerimo.
            </seg>
          </u>
          <note type="speaker" n="10152b4b">
            Anf. 76 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-1f61190741e3a484-0" n="80b7cc2e">
            <seg n="8255d367">
              Herr talman! Det har varit mycket tal om Kina här, och jag tänkte
              också uppehålla mig lite grann vid det. Det är en utpräglad diktatur,
              som statsministern säkert är mycket medveten om. Där finns fatala
              brister när det gäller de mänskliga rättigheterna. Någon förbättring
              har vi knappast sett under de senaste tio åren. Det är oerhört
              många människor och stater, inte minst Taiwan, som sätter sitt
              hopp till omvärlden inte minst USA och EU i detta.
            </seg>
            <seg n="1d78d533">
              Om jag har förstått statsministern rätt arbetar man nu på en
              code of conduct för att kanske ersätta ett embargo som de facto
              inte fungerar. Jag vet att statsministern i många andra sammanhang
              är för breda uppslutningar när det gäller viktiga frågor möjligen
              svenska försvaret undantaget.
            </seg>
            <seg n="4e3b2b16">
              Min fråga till statsministern är: Vad finns det för möjligheter
              att få med exempelvis USA på en gemensam kod i detta? Om vi ska
              få en förändring i framtiden är jag alldeles övertygad om att
              det måste mer till än bara EU. USA har ju inga tankar på att upphäva
              sitt embargo, som bekant.
            </seg>
          </u>
          <note type="speaker" n="e29847e0">
            Anf. 77 Statsminister GÖRAN PERSSON (s):
          </note>
          <u who="goran_persson_adada2" xml:id="i-6e17f74ef8255a4d-1" n="85876b2b" next="i-a2a3a4d4f3d93bc8-1">
            <seg n="d18e3308">
              Herr talman! Vad gäller det svenska försvaret är jag definitivt
              anhängare av breda uppgörelser. Få beslut har fattats med så små
              skillnader i sak som det försvarsbeslut som vi just har bakom
              oss. Det är bara att titta på handlingar och jämföra med försvarsberedning
              och budgetnivåer så kommer alla att förstå detta. När det politiska
              bråket och diskussionen blir större än vanligt är det kanske just
              därför att det skiljer så lite i sak.
            </seg>
            <seg n="83bb424b">
              Sedan gäller det embargot. Ska amerikanarna vara med på en code
              of conduct ? Om vi inför en code of conduct i EU ska den inte
              bara omfatta export till Kina eller hur vi ser på Kina i sammanhanget.
              Jag skulle inte ha något emot att vi skulle lyckas med bedriften
              att få amerikanerna att ställa upp på en reglering av sin vapenexport
              world wide . Det skulle naturligtvis vara ett väsentligt framsteg
              i avspänningen i världen, men jag är inte särskild hoppfull om
              att det kommer att gå.
            </seg>
          </u>
          <note n="0269a76f">
            Anf. 78 GUNNAR ANDRÉN (fp):
          </note>
          <u who="goran_persson_adada2" xml:id="i-a2a3a4d4f3d93bc8-1" n="85876b2b" prev="i-6e17f74ef8255a4d-1">
            <seg n="52fa51b0">
              Herr talman! Så här på slutet måste man säga att det är intressant
              att notera att tio år efter Sveriges EU-inträde är intresset i
              Sveriges riksdag för Europafrågor stort. Frågornas bredd har varit
              enorm. Jag gläder mig åt att utvidgningen numera ser ut att kunna
              omfatta även Miljöpartiet, som är på väg att bli åtminstone lite
              medlem.
            </seg>
            <seg n="1fe4e4a1">
              Min fråga gäller minoritetsskyddet i Turkiet. Som Yilmaz Kerimo
              har sagt finns det många stora minoriteter där. Jag noterar att
              valsystemet i Turkiet är sådant att man har en tioprocentsspärr,
              vilket effektivt utestänger många stora minoriteter från deltagande
              i parlamentet.
            </seg>
            <seg n="64d7a800">
              Jag skulle vilja fråga statsministern: Har man i diskussionerna
              om Turkiets medlemsansökan diskuterat just valsystemet och möjligheten
              att förbättra minoritetsskyddet den vägen?
            </seg>
          </u>
          <note type="speaker" n="fd988323">
            Anf. 79 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-37" n="85876b2b">
            <seg n="655a53ee">
              Herr talman! Inte vad jag vet i EU-sammanhang. Däremot har jag
              en gång direkt bilateralt med premiärministern Erdogan fört samtal
              om detta valsystem, som av många skulle kunna uppfattas som ganska
              rationellt och som kanske enligt vissa också skulle vilja tas
              efter i andra länders parlament med förödande effekter, naturligtvis.
            </seg>
            <seg n="eb479619">
              Det förekommer att man har spärrar inom de allra flesta parlament,
              så också i vårt. Men en tioprocentsspärr är någonting unikt, och
              det är någonting som jag tror blir svårt för Turkiet att behålla.
              Såvitt jag vet har det inte varit någonting som har diskuterats
              av någon i Europeiska rådet. Möjligen har kommissionen reflekterat
              över det, men jag har inte sett dess slutsatser så noga att jag
              törs säga att det står det.
            </seg>
            <seg n="ef4924f8">
              Självfallet ska varje författning ses i ljuset av den mycket
              turbulenta nutidshistoria som Turkiet har. Så är det för Turkiet,
              och så är det för andra länder. Detta är någonting som är svårt
              att kombinera och som lätt kan uppfattas som ett bristande skydd
              för minoriteter.
            </seg>
          </u>
          <note type="speaker" n="1d31611a">
            Anf. 80 BERNDT EKHOLM (s):
          </note>
          <u who="berndt_ekholm_3f39c7" xml:id="i-8f0515f8c5a30662-0" n="fdf28240">
            <seg n="4a9e97eb">
              Herr talman! Jag vill uttala min uppskattning över den uthållighet
              som statsministern har i talarstolen. Jag vet att statsministern
              älskar talarstolen, men det här måste väl nästan vara rekord.
              Det har gått över två timmar nu!
            </seg>
            <seg n="f35600f9">
              Min fråga gäller flerårsbudgeten. Där finns ett stöd till omvärlden
              som har förenklats i sin disposition bland annat när det gäller
              medlen och den geografiska inriktningen av stödet. Det går till
              ett förmedlemskapsstöd till exempelvis Turkiet och ett stöd till
              grannskapsländerna som är många i Medelhavsområdet och i hela
              östra Europa. Det finns också ett stöd till utveckling och ekonomiskt
              samarbete.
            </seg>
            <seg n="b9e1e31d">
              Det olyckliga i stödets förenkling är att man så långt jag förstår
              inte kan skilja på de utvecklade länderna och de länder som vi
              säger är under utveckling. Det innebär alltså att man inte skiljer
              på Japan och ett afrikanskt u-land. Jag tror inte att detta är
              någon särskilt bra lösning med hänsyn till när den europeiska
              unionen ska följa upp exempelvis millenniemålen. Då är det angeläget
              att kunna se vilket stöd som verkligen går till u-länderna. Det
              gäller också när man ska leva upp till konstitutionen framöver,
              med dess fattigdomsinriktning bland annat.
            </seg>
            <seg n="ba5f4915">
              Min fråga till statsministern blir därför: Kan vi vänta oss en
              tydligare redovisning av medlen när det gäller stödet till omvärlden?
              Då kan vi skilja ut vilket stöd som verkligen går till de fattiga
              länderna till u-länderna.
            </seg>
          </u>
          <note type="speaker" n="0835962b">
            Anf. 81 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-38" n="85876b2b">
            <seg n="527c1cc8">
              Herr talman! Det är min uppfattning att det vore önskvärt. Sedan
              återstår det att se om det går att få gehör för det fullt ut.
              Sverige ger en del av sitt bistånd direkt eller indirekt via den
              europeiska unionen. Det är klart att vi är intresserade av att
              se till att det också har en fördelning som står i överensstämmelse
              med vad vi tycker är rimligt.
            </seg>
            <seg n="b8b63191">
              Dock kan jag till Berndt Ekholms uppbyggelse berätta att det
              numera finns en växande insikt inom Europeiska rådet om nödvändigheten
              av att leva upp till FN:s mål om 0,7 % av BNP och BNI för att
              klara ett rimligt åtagande från unionen i relation till länder
              som behöver stöd för sin utveckling. Det återupprepas numera ständigt,
              inte minst från Storbritanniens och även Frankrikes sida. Jag
              tror att vi nu ser en rörelse i Europa där Sverige inte ensamt
              visserligen fortfarande tillsammans med Danmark och Holland kommer
              att vara det land som klarar sitt åtagande.
            </seg>
            <seg n="e7ebbf2a">
              Hur de pengar sedan används och redovisas som vi transporterar
              via unionen är självfallet en angelägenhet. Jag har samma uppfattning
              som Berndt Ekholm, men jag har inget precist svar i dag.
            </seg>
          </u>
          <note type="speaker" n="f417d857">
            Anf. 82 TOBIAS KRANTZ (fp):
          </note>
          <u who="tobias_krantz_56c063" xml:id="i-338e5501c921fbef-0" n="c4fdf9ca">
            <seg n="ca5928a8">
              Herr talman! I de sista skälvande minuterna av den här informationen
              tänker jag återvända till frågan om vapenembargot mot Kina. Kina
              är inte bara en diktatur som förtrycker sina egna medborgare.
              Det är också en regim som driver en mycket aggressiv politik mot
              sitt grannland Taiwan som är den kinesiska historiens första demokrati.
              Läget har förmodligen aldrig varit så spänt som det är just nu
              vid Taiwansundet.
            </seg>
            <seg n="1e4985ca">
              Jag undrar vilken signal EU skulle sända genom att häva vapenembargot
              i en sådan här situation. Är det att vi står på diktaturens sida
              i stället för på demokratins? Är det verkligen i linje med svensk
              utrikespolitik, eller ens socialdemokratisk utrikespolitik, att
              sälja vapen till förtryckare och förbrytare, till länder som hotar
              säkerheten i den egna regionen? Är det, herr statsminister, att
              värna frihet, fred och demokrati?
            </seg>
          </u>
          <note type="speaker" n="a3992bec">
            Anf. 83 Statsminister GÖRAN PERSSON (s):
          </note>
          <u who="goran_persson_adada2" xml:id="i-f1c3f922c881bff5-39" n="85876b2b">
            <seg n="78153409">
              Herr talman! Om vi kommer att sälja vapen till Kina avgörs i
              vår egen nationella prövning. Det avgörs mot bakgrund av sådana
              omständigheter som Tobias Krantz pekar på. Vi vill att varje land
              i Europa ska ha den typen av lagstiftning. Dessutom vill vi att
              varje land öppet, tydligt och med fakta ska redovisa för varandra
              hur man hanterar den lagstiftningen. Det är en bättre ordning
              än att blunda för den situation som nu råder, att vissa länder
              säljer vapen till Kina utan att vi har en redovisning av det och
              utan att vi har en gemensam uppförandekod. Det sker genom att
              vi har ett embargo som inte är täckande i alla delar. Det är detta
              embargo som bör bytas mot någonting nytt. Kan de ske enat i Europa
              får vi också större förutsättningar att föra en dialog med det
              Kina som vi naturligtvis respekterar inom den ram som ett-Kina-politiken
              representerar.
            </seg>
          </u>
          <note type="speaker" n="1b913676">
            Anf. 84 BÖRJE VESTLUND (s):
          </note>
          <u who="borje_vestlund_fc77bc" xml:id="i-37e3a3ce5fc3a8e4-0" n="758b4a8c">
            <seg n="14712978">
              Herr talman! Så här i slutet tänkte jag ta upp en fråga som kanske
              är minst lika viktig som frågan om Turkiet men som inte har diskuterats
              alls i denna kammare. Det kanske säger att vi i den här kammaren
              är väldigt överens i frågan om Turkiet. Det gäller frågan om inträde
              för Kroatien.
            </seg>
            <seg n="7aa6dd50">
              Min första fråga är: Bedömer statsministern att detta är så okomplicerat
              som det har redovisats i det här sammanhanget? Jag tänker på de
              krigsförbrytelser som har skett i Kroatien.
            </seg>
            <seg n="564eb6bc">
              Även Serbien har ju knackat på dörren, och då är min andra fråga:
              Bedömer statsministern att det här är en process som kommer att
              gå vidare så att även Serbien kommer att behandlas som ett ansökarland
              så småningom, på nästa toppmöte, toppmötet därpå eller någon gång
              i framtiden? Kommer även Serbien in i detta så att vi på det sättet
              också kan få västra Balkan som en del av unionen?
            </seg>
          </u>
          <note type="speaker" n="243158bb">
            Anf. 85 Statsminister GÖRAN PERSSON (s):
          </note>
          <u who="goran_persson_adada2" xml:id="i-6e17f74ef8255a4d-2" n="85876b2b" next="i-a2a3a4d4f3d93bc8-2">
            <seg n="2162153c">
              Herr talman! Börje Vestlunds vision kommer att bli verklighet.
              Det är jag ganska säker på. Jag tror också att länderna på Balkan
              ser ett framtida EU-medlemskap som en möjlighet inom en nära framtid.
              För flera av dem finns ju associationsavtal eller associationsprocesser
              som pågår. Det gäller Albanien, Makedonien och även Serbien. Den
              utvecklingen är redan på gång.
            </seg>
            <seg n="f32d887f">
              Skulle dessa länder leva upp till Köpenhamnskriterierna är det
              förhoppningsvis ett sätt att sätta punkt för de mycket långvariga
              konflikterna på Balkan. Det visar också vilken kraft som ligger
              i Europaunionens framtidsperspektiv om medlemskap för dessa länder.
              Den kraften ska vi vara rädda om och inte fördärva genom att lättvindigt
              erbjuda medlemskapet. Men vi ska inte heller stoppa dem som lever
              upp till medlemskapets kriterier, utan välkomna dem i den gemenskap
              som vi alla vill leva i, särskilt så här, herr talman, inför julen
              då vi har anledning att önska varandra frid. Vi har också anledning
              att önska varandra ett gott nytt år.
            </seg>
            <seg n="096f2a2a">
              Jag tackar för den julhälsning jag fick från Chatrine Pålsson
              och uppfattar att det var kammarens hälsning. Jag önskar talmannen
              och er en skön och fröjdefull jul.
            </seg>
          </u>
          <note n="f4e30573">
            Anf. 86 TALMANNEN:
          </note>
          <u who="goran_persson_adada2" xml:id="i-a2a3a4d4f3d93bc8-2" n="85876b2b" prev="i-6e17f74ef8255a4d-2">
            <seg n="1f65f99f">
              Vi tackar statsministern för det. Det är faktiskt 36 ledamöter
              som har ställt frågor. Det betyder att en tiondel av kammarens
              ledamöter har agerat i dag.
            </seg>
            <seg n="df44ee8f">
              Interpellation 2004/05:244 av Gustav Fridolin (mp) om papperslösa
              i Sverige
            </seg>
            <seg n="a4aad85f">
              Skälet till dröjsmålet är att interpellationsdebatten i kammaren
              den 18 januari är fulltecknad.
            </seg>
            <seg n="85a5cf0b">
              Återupptagna förhandlingar
            </seg>
            <seg n="338b5c56">
              Ärade ledamöter! Efter vår händelserika och arbetsamma höstsession
              stundar nu ett efterlängtat juluppehåll.
            </seg>
            <seg n="b0336d2e">
              När nyårsklockorna klämtar om knappt två veckor har Sverige i
              tio år varit medlem i Europeiska unionen, som vi nyss har debatterat.
            </seg>
            <seg n="a96ecb64">
              Det finns i dag en bred enighet mellan partierna att riksdagen
              behöver spela en mer aktiv roll i EU än vad vi förmått att göra
              det senaste decenniet. Riksdagskommittén har under hösten arbetat
              med att finna formerna för detta.
            </seg>
            <seg n="431743d8">
              Utgångspunkten är att skapa större öppenhet och involvera fler
              ledamöter än i dag. Riksdagen ska också komma in tidigare i EU:s
              beslutsprocesser. I sak betyder det att ett större ansvar läggs
              på utskotten. Det ska också bli vanligare med debatter i kammaren
              om aktuella EU-frågor, och det har i dag verkligen visat att det
              fungerar.
            </seg>
            <seg n="a077448c">
              Riksdagskommittén har också noggrant gått igenom vad det nya
              fördraget får för konsekvenser för riksdagens arbete. En uppgift
              har varit att finna former för subsidiaritetskontrollen och här
              är det naturligt att utskotten bär huvudansvaret. En annan uppgift
              har varit hur vi går till väga med de tusentals dokument, av olika
              dignitet, som EU:s institutioner i framtiden ska överlämna till
              de nationella parlamenten. Som jag ser det är det viktigt och
              något som medborgarna förväntar sig av oss att vi kan visa att
              vi tar hand om detta i riksdagens arbete på ett rimligt och ansvarsfullt
              sätt.
            </seg>
            <seg n="754fea95">
              Kära ledamöter! Som jag nämnde har det varit en arbetsam höst.
              Jag tänker bland annat på motionshanteringen. Antalet motioner
              var i år fler än på 15 år.
            </seg>
            <seg n="e9c97fe3">
              Jag tror att de allra flesta är överens om att motionerna fyller
              en viktig funktion i den demokratiska processen.
            </seg>
            <seg n="d4a9817e">
              Samtidigt tror jag att många också håller med om att den nuvarande
              situationen är svår att förena med de högt ställda ambitioner
              som finns när det till exempel gäller EU-arbetet.
            </seg>
            <seg n="170fbc0e">
              Flera utskott arbetar numera med en förenklad motionshantering
              inom ramen för en långsiktig planering. Olika år fokuserar man
              mer på vissa frågor. Den studie om utskotten som presenterades
              för bara några dagar sedan visar att de flesta utskott har ambitionen
              att förenkla motionshanteringen men att acceptansen inte alltid
              är så hög i praktiken. Här måste vi komma vidare om riksdagen
              i framtiden ska ha kraft att höja sig över detaljnivån i sitt
              arbete.
            </seg>
            <seg n="d8554471">
              Sedan 1971 har vi bara gjort marginella förändringar av ärendefördelningen
              mellan utskotten. Utskottsstudien visar dock på påtagliga skillnader
              i arbetsbelastning mellan utskotten. Mot bakgrund av detta kommer
              Riksdagskommittén att göra en översyn av ärendefördelningen under
              våren.
            </seg>
            <seg n="ec579ef3">
              Kära kolleger! Försöken med nya debattformer och ny sittning
              i plenisalen har fallit väl ut. Vi fortsätter på den inslagna
              vägen.
            </seg>
            <seg n="0231c055">
              Jag har i samråd med gruppledarna inom ramen för Riksdagskommitténs
              arbete beslutat att på försök anordna allmänna debattimmar här
              i plenisalen. Syftet är att skapa ett forum där ledamöter kan
              tala i aktuella frågor eller rikta uppmärksamhet på en viss fråga.
              Det kan också handla om att ge utrymme i kammaren för återrapporter
              från olika utskottsresor, delegationsresor och andra internationella
              kontakter. Under våren kommer fyra allmänna debattimmar att hållas
              på försök.
            </seg>
            <seg n="f493c3ce">
              Plenisalsprojektet håller på att ta form. För er som missat det
              finns det nu i foajén utanför kammaren en utställning som visar
              en modell och digitala bilder av plenisalen som den planeras till
              öppnandet hösten 2006.
            </seg>
            <seg n="ac3c0ba6">
              Om ni tittar på bilden från den gamla första kammaren på Riddarholmen
              ser ni att debatterna där togs från långbänkar längst fram och
              utan talarstolar. Jag tycker att det är extra roligt att vi kan
              knyta an till våra traditioner och vår historia för att möta moderna
              behov.
            </seg>
            <seg n="2fd2a9a5">
              Kära kolleger! Enligt Medieakademiens förtroendebarometer har
              allmänhetens förtroende för riksdagen sjunkit ganska rejält i
              år efter ett par års uppgång. Visserligen brukar förtroendet vara
              lägre ju längre vi befinner oss från de allmänna valen, men det
              är inget som vi ska slå oss till ro med.
            </seg>
            <seg n="2c26741e">
              Efter mediernas rapporter om hanteringen av traktamenten och
              sjukanmälningar har jag tagit emot ett stort antal mejl och brev
              från allmänheten. Många är arga och deklarerar att deras förtroende
              för riksdagen och oss politiker har fått sig en rejäl törn. Jag
              vet att flera av er har fått ta emot liknande synpunkter. Jag
              vet också att gjorda misstag nu har reglerats i efterhand.
            </seg>
            <seg n="0f6f3603">
              Mitt generella svar till dem som skrivit har varit att jag ser
              det som hänt som mycket beklagligt samt att reglerna är tydliga
              och självklart ska följas, vilket också nästan alltid görs.
            </seg>
            <seg n="db2912bf">
              Samtidigt har jag påmint om att det inte går att likställa ett
              politiskt förtroendeuppdrag med en vanlig anställning.
            </seg>
            <seg n="65c2ee20">
              Jag tror att vi måste bli bättre på att beskriva för väljarna
              hur vår vardag ser ut och hur det politiska arbetet bedrivs i
              praktiken. Den dagboksstudie som nästan alla ledamöter bidragit
              till och som presenteras inom kort kan bidra till ökad kunskap
              på det här området. Det viktigaste är ju självfallet mötet mellan
              väljare och folkvalda.
            </seg>
            <seg n="e363dbaf">
              Under hösten har en arbetsgrupp presenterat 15 konkreta förslag
              för en förbättrad jämställdhet i riksdagen. Riksdagsstyrelsen
              har beslutat att lägga rapporten till grund för det fortsatta
              arbetet.
            </seg>
            <seg n="2f036d34">
              Det arbetsgruppen föreslår bygger på ett metodiskt tillvägagångssätt
              och att det ska finnas ett tydligt ansvarstagande i processen.
              Hela riksdagen ska involveras. Riksdagsstyrelsen ska för varje
              mandatperiod anta ett jämställdhetsprogram för riksdagen som vi
              sedan genomför. Jag räknar med att vi redan i vår kommer att ta
              fram ett program som ska gälla för återstoden av mandatperioden.
            </seg>
            <seg n="58dea662">
              Arbetsgruppens förslag handlar också om att synliggöra och öka
              kunskapen om jämställdhetsfrågorna. Det kan ske i form av utbildning
              och seminarier med utskottens presidier, bland annat med fokus
              på sammanträdeskulturen, och genom att skapa mötesplatser i riksdagen
              för partigruppskanslierna. Mer forskning om riksdagen i ett genusperspektiv
              och ökad könsuppdelad statistik kring riksdagen är andra åtgärder.
            </seg>
            <seg n="4793f7dd">
              En översikt över befintlig forskning om riksdagen i ett genusperspektiv
              kommer att presenteras i början av nästa år. Rapporten kommer
              att ligga till grund för ett första offentligt seminarium här
              i riksdagen.
            </seg>
            <seg n="4a65eb5b">
              Ärade kolleger! Fem av våra kolleger har lämnat sitt uppdrag
              under hösten.
            </seg>
            <seg n="99a5c28e">
              Lars-Erik Lövdén kom in riksdagen för Socialdemokraterna 1979.
              1982 blev han ledamot i justitieutskottet, ett utskott han blev
              trogen i 16 år varav 12 år som vice ordförande. Under sin riksdagskarriär
              har Lars-Erik Lövdén innehaft ett stort antal uppdrag i olika
              styrelser och kommittéer. Kriminalvårdsstyrelsen, Rikspolisstyrelsen,
              Betalningsansvarskommittén, Säpokommittén, Ekobrottsberedningen
              listan är längre än så. Detta visar både på bred kompetens och
              på att Lars-Erik Lövdén fått stort förtroende från sina kolleger
              i riksdag och regering. Från 1998 till 2002 var Lars-Erik Lövdén
              statsråd i Finansdepartementet och från 2002 kommun- och bostadsminister.
              Nyligen tillträdde han posten som landshövding i Hallands län.
            </seg>
            <seg n="37d122a5">
              Vid sidan av det vardagliga riksdagsarbetet har Lena Sandlin-Hedman
              varit särskilt aktiv i idrottsfrågor. Detta engagemang har hon
              inte minst fått utlopp för som föreningsledare i anrika Björklöven.
            </seg>
            <seg n="f5d71519">
              Barnen har stått i fokus för Kerstin-Maria Stalins politiska
              arbete. Hon har bland annat drivit frågan att konsekvensbeskrivningar
              för barn görs för varje utgiftsområde i budgeten. Hon har suttit
              i Kommittén mot barnmisshandel och varit engagerad för flyktingbarn,
              bland mycket annat.
            </seg>
            <seg n="c7283d56">
              Kerstin-Maria har nu gått i pension, men hon sitter fortfarande
              med i kommittén Nationell handlingsplan för den sociala barn-
              och ungdomsvården.
            </seg>
            <seg n="b00c4d75">
              Förutom socialpolitiken är det kulturpolitiken som den tidigare
              publicisten Lars Engqvist ägnat mest kraft åt som politiker.
            </seg>
            <seg n="01394088">
              Jag vill tacka de fem för deras insatser och önskar dem all lycka
              i framtiden.
            </seg>
            <seg n="b528836d">
              Kära vänner! Stort tack till er alla, ledamöter och personal
              i riksdagen, för ert fina arbete under denna höst! Jag önskar
              er alla en skön och avkopplande helg och ett gott nytt 2005.
            </seg>
          </u>
          <note n="464d48dc">
            Överläggningen var härmed avslutad.
          </note>
          <note n="e2499da3">
            2 § Justering av protokoll
          </note>
          <note n="dcf4770e">
            Justerades protokollet för den 13 december.
          </note>
          <note n="25f26cfe">
            3 § Anmälan om återtagande av plats i riksdagen
          </note>
          <note n="ef84f38d">
            Talmannen meddelade att Christer Engelhardt (s) skulle återta
            sin plats i riksdagen från och med lördagen den 1 januari 2005
            varigenom uppdraget som ersättare skulle upphöra för Carina Grönhagen.
          </note>
          <note n="bc596f11">
            4 § Utökad ledighet
          </note>
          <note n="b2f0fcff">
            Talmannen meddelade att Maria Wetterstrand (mp) ansökt om utökad
            föräldraledighet under tiden den 12 januari17 april 2005.
          </note>
          <note n="6a56d75e">
            Kammaren biföll denna ansökan.
          </note>
          <note n="5c6bceaf">
            Talmannen anmälde att Gunvor G Ericson (mp) skulle fortsätta
            att tjänstgöra som ersättare för Maria Wetterstrand.
          </note>
          <note n="775f8868">
            5 § Meddelande om plan för kammarens sammanträden våren 2005
          </note>
          <note n="c80ce302">
            Talmannen meddelade att plan för kammarens sammanträden våren
            2005 med voteringstider delats ut till kammarens ledamöter.
          </note>
          <note n="2cc0899d">
            6 § Anmälan om fördröjda svar på interpellationer
          </note>
          <note n="d8e250e0">
            Till riksdagen hade inkommit följande skrivelser:
          </note>
          <note n="f4b48551">
            Interpellation 2004/05:35
          </note>
          <note n="615d5a9c">
            Interpellation 2004/05:35 av Marie Engström (v) om ersättningsjobb
            till Värmland
          </note>
          <note n="9fbbf7e9">
            Interpellationen besvarades tisdagen den 12 oktober 2004.
          </note>
          <note n="0ce8fc14">
            Skälet till dröjsmålet var att den dagen på grund av förbiseende
            riksdagen hade tre plenifria dagar veckan innan beräknades ligga
            inom rätt tid för besvarande av interpellationen.
          </note>
          <note n="fc60c740">
            Dag Ekman
          </note>
          <note n="90e550f9">
            Interpellation 2004/05:244
          </note>
          <note n="a83b5d7b">
            Interpellationen kommer att besvaras torsdagen den 20 januari
            2005.
          </note>
          <note n="e0e08da2">
            Per Thöresson
          </note>
          <note n="60a4e9fb">
            7 § Anmälan om inkomna uppteckningar från EU-nämndssammanträden
          </note>
          <note n="9dcd71e6">
            Talmannen anmälde att uppteckningar från EU-nämndens sammanträden
            fredagen den 19 och fredagen den 26 november inkommit.
          </note>
          <note n="221b95ec">
            8 § Hänvisning av ärenden till utskott och beslut om förlängd
            motionstid
          </note>
          <note n="761ce286">
            Föredrogs och hänvisades
          </note>
          <note n="0da99b4c">
            Kammaren biföll talmannens förslag att motionstiden för ovanstående
            skrivelser skulle förlängas till fredagen den 21 januari 2005
            .
          </note>
          <note n="5c7273df">
            Ajournering
          </note>
          <note n="fc506ba6">
            Kammaren beslutade kl. 11.18 på förslag av talmannen att ajournera
            förhandlingarna i fyra minuter till dess avslutningen skulle äga
            rum.
          </note>
          <note n="62ced6ed">
            Förhandlingarna återupptogs kl. 11.22.
          </note>
          <note n="ef30327e">
            9 § Avslutning
          </note>
          <note n="f7b2595e">
            Anf. 87 TALMANNEN:
          </note>
          <note n="7505f91c">
            Lena Sandlin-Hedman kom in i riksdagen för Socialdemokraterna
            1994. Under sin första mandatperiod var hon ledamot i trafikutskottet.
            Efter valet 1998 blev hon ledamot av skatteutskottet där hon också
            blev kvar till sin avsägelse från riksdagsuppdraget. Förutom sina
            insatser i dessa utskott har hon varit engagerad i bland annat
            utbildningsfrågor och EU-politiken.
          </note>
          <note n="5ed5c1e4">
            Kerstin-Maria Stalin valdes in i riksdagen för Miljöpartiet 1998.
            Fram till valet 2002 satt hon i socialförsäkringsutskottet och
            hamnade därefter i socialutskottet.
          </note>
          <note n="2dca0dd8">
            Carl-Axel Johansson kom in i riksdagen för Moderaterna 2001.
            Efter valet 2002 var han ledamot i socialutskottet, där han bidrog
            med sina sakkunskaper och erfarenheter från läkaryrket. I samband
            med riksmötets öppnade i år valde han att lämna såväl Moderaterna
            som riksdagen. Carl-Axel Johansson driver i dag en läkarpraktik
            i Köpingebro utanför Ystad.
          </note>
          <note n="9e8a5c97">
            Lars Engqvist valdes in i riksdagen för Socialdemokraterna 2002.
            Redan 1998 hade han dock blivit utsedd till i tur och ordning
            tre statsrådsposter först integrationsminister, därefter biträdande
            finansminister och slutligen socialminister, ett uppdrag han behöll
            tills han i oktober år utsågs till landshövding i Jönköpings län.
            Den gångna sommaren och fram till sin avgång fungerade han även
            som vice statsminister.
          </note>
          <note n="b94c1446">
            Vid sidan av sitt uppdrag som landshövding är Lars Engqvist ordförande
            i Författningsutredningen som ska pågå till utgången av 2008.
          </note>
          <note type="speaker" n="5940e42c">
            Anf. 88 Förste vice talman PER WESTERBERG (m):
          </note>
          <u who="per_westerberg_4a7f55" xml:id="i-ee00d2099bbad28b-0" n="fee6f2d2">
            <seg n="e004109a">
              Herr talman! I ålderspresidentens frånvaro och i egenskap av
              näst näst ålderspresident ber jag att få tacka talmannen för den
              gångna hösten och för ett mycket positivt arbete med gott humör,
              reformanda och glädje i arbetet. Jag vill tillönska herr talmannen
              en mycket god jul och ett mycket gott nytt år.
            </seg>
          </u>
          <note n="115c0569">
            10 § Kammaren åtskildes kl. 11.36.
          </note>
          <note n="873ca8dc">
            Förhandlingarna leddes av talmannen.
          </note>
          <note n="fea9144f">
            /Monica Gustafson
          </note>
        </div>
      </body>
    </text>
  </TEI>
</teiCorpus>
