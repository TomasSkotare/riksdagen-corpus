<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--11</head>
          <docDate when="2004-10-01">2004-10-01</docDate>
        </div>
      </front>
      <body>
        <div>
          <note n="076b35fd">
            ﻿
          </note>
          <note n="0ae77cb9">
            Riksdagens protokoll
          </note>
          <note n="13eac1cb">
            2004/05:11
          </note>
          <note type="date" n="443f49d6">
            Fredagen den 1 oktober
          </note>
          <note n="2ec8bcaf">
            Kl. 09:00 - 10:34
          </note>
          <note n="a7ac4dc4">
            1 § Anmälan om kompletteringsval till EU-nämnden
          </note>
          <note n="7932921b">
            Tredje vice talmannen meddelade att Vänsterpartiets riksdagsgrupp
            på grund av uppkommen vakans anmält Sven-Erik Sjöstrand som ledamot
            i EU-nämnden.
          </note>
          <note n="dc449b60">
            Tredje vice talmannen förklarade vald till
          </note>
          <note n="ce717947">
            ledamot i EU-nämnden
          </note>
          <note n="addabd6a">
            2 § Anmälan om fördröjt svar på interpellation
          </note>
          <note n="58412919">
            Till riksdagen hade inkommit följande skrivelse:
          </note>
          <note n="75fd9bd9">
            Interpellation 2004/05:29
          </note>
          <note n="ebc36cd3">
            Interpellation 2004/05:29 av Anne-Marie Ekström (fp) om humaniteten
            i asylpolitiken
          </note>
          <note n="36b540c1">
            Interpellationen kommer att besvaras tisdagen den 19 oktober
            2004.
          </note>
          <note n="090a60d8">
            Skälet till dröjsmålet är resor.
          </note>
          <note n="ab70b668">
            Per Thöresson
          </note>
          <note n="5ab16314">
            3 § Svar på interpellation 2004/05:19 om antidiskrimineringsbyråerna
          </note>
          <note type="speaker" n="7bbb5ced">
            Anf. 1 Statsrådet MONA SAHLIN (s):
          </note>
          <u who="mona_sahlin_209729" xml:id="i-13fd41d01bb56862-0" n="eb7687e2">
            <seg n="6b9fcdb4">
              Fru talman! Göran Lindblad har frågat mig om vad jag avser att
              göra för att säkerställa antidiskrimineringsbyråernas oberoende
              gentemot stat, kommuner, landsting och privat sektor.
            </seg>
            <seg n="61061007">
              Frågan är ställd mot bakgrund av att statliga medel har avsatts
              för verksamhet som förebygger och motverkar diskriminering och
              att antidiskrimineringsbyråerna i hög grad är beroende av de statsbidrag
              som administreras av Integrationsverket.
            </seg>
            <seg n="8b4eb350">
              Inledningsvis vill jag nämna att arbetet med att motverka och
              förebygga diskriminering måste ske genom en rad olika insatser
              och med hjälp av olika samhällsaktörer. Därför är det med tillfredsställelse
              jag ser att antidiskrimineringsbyråer har etablerats i ett flertal
              kommuner. Verksamheten bygger på lokal förankring och drivs med
              ett stort engagemang från frivilliga och ideellt arbetande personer.
              Genom byråerna har till exempel ombudsmännen mot diskriminering
              mottagit ärenden från utsatta grupper som normalt inte har vänt
              sig dit.
            </seg>
            <seg n="fb5e40d2">
              Det statliga stödet har möjliggjort en förstärkning och utvidgning
              av verksamheten. Behovet av statligt stöd för detta hade, i olika
              sammanhang, påtalats av just frivilliga organisationer som ville
              få kontinuitet i verksamheten och bemöta den ökade efterfrågan
              på stöd och råd från individer som upplever diskriminering.
            </seg>
            <seg n="44a1b9ea">
              Villkoren för statligt stöd regleras sedan den 1 januari 2003
              genom förordningen (2002:989) om statligt stöd för verksamhet
              som förebygger och motverkar diskriminering. Statligt stöd får
              enligt förordningen lämnas till organisationer och stiftelser
              för verksamhet som syftar till att förebygga och motverka diskriminering
              på grund av kön, etnisk tillhörighet, religion, funktionshinder
              och sexuell läggning. Därutöver krävs bland annat att verksamheten
              bedrivs utan vinstsyfte och att det finns personer i verksamheten
              som har kunskaper om diskriminering och om de bestämmelser som
              gäller inom området. Det är således andra kriterier än vilken
              folkrörelse som är huvudman för verksamheten som är avgörande
              vid bedömningen av vilka organisationer som ska beviljas bidrag.
            </seg>
            <seg n="e2445ca6">
              Vad vi kan konstatera är att antidiskrimineringsbyråer drivs
              av ett stort antal oberoende och ideella organisationer. Flera
              drivs genom en bred samverkan mellan olika organisationer. Bland
              sådana som är huvudmän för antidiskrimineringsbyråer kan nämnas
              Röda Korset, RFSL, Svenska kyrkan, invandrarföreningar, kvinnoorganisationer
              och fackliga organisationer.
            </seg>
            <seg n="c3a780df">
              Vidare är det organisationerna själva som avgör hur arbetet ska
              bedrivas inom ramen för de krav som förordningen ställer upp.
              Byråerna skiljer sig därför åt vad gäller upplägg, omfattning
              av verksamheten och arbetsmetoder.
            </seg>
            <seg n="f4dda2a3">
              Mot denna bakgrund, fru talman, har jag svårt att se på vilket
              sätt antidiskrimineringsbyråernas oberoende skulle vara i fara
              och delar därför inte Göran Lindblads bedömning av situationen.
            </seg>
          </u>
          <note type="speaker" n="d33a60e9">
            Anf. 2 GÖRAN LINDBLAD (m):
          </note>
          <u who="goran_lindblad_cb988e" xml:id="i-a1499053508afa38-0" n="ffa5608d">
            <seg n="1508148c">
              Fru talman! Jag får tacka så mycket för svaret. Det var ju också
              ett föredömligt snabbt svar som statsrådet Sahlin här kom med,
              så att vi har kunnat träffas denna fredagsmorgon. Det är också
              ovanligt på så sätt att jag kan säga att jag delar en stor del
              av analysen i svaret, dock inte slutsatsen.
            </seg>
            <seg n="7a448df0">
              Min oro är lite grann av det principiella slaget, nämligen över
              att människor ibland diskrimineras också av staten och statliga
              myndigheter på olika håll i landet. Risken när statsbidragen kanaliseras
              på det sätt som sker och där Integrationsverket gör en så väldigt
              detaljerad bedömning är att antidiskrimineringsbyråerna råkar
              i ett beroende.
            </seg>
            <seg n="5c96117e">
              Jag uppfattar det också som ett problem att lönen för de allra
              flesta som verkar inom flera av organisationerna inom antidiskrimineringsbyråerna
              och även centralt i det nätverk som man har för landets antidiskrimineringsbyråer
              bara en enda person inte betalas med pengar som kommer på någon
              annan väg än från Integrationsverket. I det långa loppet ser jag
              en risk att man skapar ett beroende, och då kommer självständigheten
              för de här byråerna att äventyras.
            </seg>
            <seg n="188dbc9d">
              Annars delar jag statsrådets synpunkt att det är viktigt att
              vi har frivilligkrafter i föreningar som engagerar sig och att
              man bekämpar diskriminering på alla nivåer. Det är precis därför
              som jag har ställt min interpellation. Jag känner bäst till Göteborgsområdet
              vars antidiskrimineringsbyrå jag har varit i kontakt med och i
              den är man djupt bekymrad över de villkor som ställs.
            </seg>
            <seg n="2fc925c4">
              Jag kan dela den uppfattningen att det är bra att man har anmält
              fall till Diskrimineringsombudsmannen som annars inte hade anmälts,
              men jag är bekymrad över att det på många håll förefaller som
              om detta är det enda som antidiskrimineringsbyråerna ägnar sig
              åt. Det är inte riktigt bra att få något slags ombudsmannaorganisationer
              där de flesta är avlönade med statliga medel och ägnar sig åt
              att bara skicka papper. Antidiskrimineringsbyråer har en mycket
              viktigare uppgift: att verka på lokalplanet, att söka upp företag
              och myndigheter och att finnas på plats.
            </seg>
          </u>
          <note type="speaker" n="7d0b66d7">
            Anf. 3 Statsrådet MONA SAHLIN (s):
          </note>
          <u who="mona_sahlin_209729" xml:id="i-13fd41d01bb56862-1" n="eb7687e2">
            <seg n="33b0f148">
              Fru talman! Ja, det är ju skönt att vi den här fredagsmorgonen
              i grunden är överens både om behovet av de lokala antidiskrimineringsbyråerna
              och om att den verksamhet som de bedriver är väldigt viktig. Man
              kan uttrycka det så att de fyller en lucka som har funnits i kampen
              mot diskriminering. Det ska på många håll i landet finnas oberoende
              sådana. Man ska ha möjlighet både att vända sig till dem med de
              enskilda fall som man vill driva och få hjälp och stöd med och
              att som Göran Lindblad uttryckte skapa opinion och bedriva upplysande
              arbete i regionerna om diskrimineringen.
            </seg>
            <seg n="e509a7ae">
              Jag vill också betona att oberoendet är väldigt viktigt. Dock
              har det varit viktigt för staten att kunna bidra med ett ekonomiskt
              stöd för att bygga upp denna verksamhet. Det är betydligt fler
              än de anställda som är engagerade och aktiva vid dessa antidiskrimineringsbyråer.
              De bygger till väldigt stor del på frivilliga och ideella insatser
              från många sådana organisationer som jag nämnde i svaret. Jag
              lyssnar dock på det som Göran Lindblad säger.
            </seg>
            <seg n="771e49fc">
              Jag kan inte i dag se att det finns någon risk för att för att
              man därför att staten ger ett ekonomiskt stöd inte skulle våga
              kritisera eller ta upp fall som rör statens verksamhetsområde.
              Det är viktigt att ha utvecklingen under observation och att följa
              och granska den. Jag har självfallet inget annat intresse än att
              all den diskriminering som finns i samhället, oavsett om den pågår
              i privat eller i offentlig verksamhet, verkligen kommer fram,
              blir granskad, uppmärksammad och även åtgärdad.
            </seg>
            <seg n="2b4b639d">
              Med det som Göran Lindblad sade i åtanke fortsätter jag att följa
              verksamheten noga men kan inte i dag se att det finns något skäl
              att ändra uppläggningen av förordningen vad gäller Integrationsverkets
              arbete. Jag har som sagt inte kunnat bedöma kritiken på det sätt
              som Göran Lindblad ger uttryck för, men låt oss följa frågan noga.
            </seg>
          </u>
          <note type="speaker" n="7b96f2e2">
            Anf. 4 GÖRAN LINDBLAD (m):
          </note>
          <u who="goran_lindblad_cb988e" xml:id="i-a1499053508afa38-1" n="ffa5608d">
            <seg n="f7e9f5c6">
              Fru talman! Jag är tacksam för statsrådets positiva hållning
              till att följa den här frågan. Jag vill på intet sätt ha en modell
              där man tar bort det här statsbidraget. Det statliga stödet för
              den här verksamheten är säkert nödvändigt och bra, men jag vill
              hitta en modell där det kanaliseras så att man inte får ett beroendeförhållande.
              Jag tycker mig ha sett en utveckling som gått mot mer av tjänstemannaaktiga
              antidiskrimineringsbyråer än vad som fanns när verksamheten startade.
            </seg>
            <seg n="78193a8c">
              Jag har naturligtvis mest följt den som finns i Göteborg, och
              den har en väldigt stor självständighet, men det beror mera på
              de personliga förutsättningar som den som leder just den byrån
              har. Så är det antagligen också på många andra håll, men det är
              en risk för att man kommer in i ett bidragsberoende för de här
              byråerna, och då är vi lite illa ute. Jag är mycket glad för att
              vi tillsammans kan följa detta arbete, så att vi inte råkar i
              den situationen.
            </seg>
          </u>
          <note n="fe9c5649">
            Överläggningen var härmed avslutad.
          </note>
          <note n="a58e86ee">
            4 § Svar på interpellation 2004/05:17 om etik i näringslivet
          </note>
          <note type="speaker" n="ffb6c522">
            Anf. 5 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-13fd41d01bb56862-2" n="ad9f5051">
            <seg n="29e63633">
              Fru talman! Anne-Marie Pålsson har frågat mig om jag gör bedömningen
              att statliga bolag bör föregå med gott intresse för att regeringens
              uppfattning i etikfrågan ska vara trovärdig och om detta inte
              särskilt gäller Systembolaget.
            </seg>
            <seg n="9fa97e4d">
              Regeringen har på de områden som interpellanten tar upp det gäller
              öppen redovisning och rimliga anställningsvillkor på ett väldigt
              tydligt och konkret sätt visat vad som gäller för de statligt
              ägda bolagen. Målen är högt satta.
            </seg>
            <seg n="744467aa">
              I mars 2002 beslutade regeringen om riktlinjer för den ekonomiska
              rapporteringen för företag med statligt ägande. Riktlinjerna ställer
              krav som ligger i nivå med vad som gäller för börsnoterade företag.
              Bland annat ska statliga bolag publicera kvartalsrapporter på
              sina hemsidor. Detta är ett stort och viktigt steg för att ytterligare
              öka insynen i de statliga bolagen. Dessutom skärper det ytterligare
              kraven på ledningarna att ha god ordning och reda i sin verksamhet.
            </seg>
            <seg n="17736810">
              I oktober 2003 beslutade regeringen om nya riktlinjer som bland
              annat behandlar anställningsvillkor för ledande befattningshavare
              och hur dessa ska redovisas. Vissa delar i riktlinjerna som till
              exempel att särredovisa ersättningar till ledningsgruppen per
              individ samt att redovisa och motivera vd:s ersättning på bolagsstämman
              är helt nya och mer långtgående än de krav som i dag finns på
              börsbolag.
            </seg>
            <seg n="543768c7">
              Det är varje styrelses ansvar att tillämpa de riktlinjer som
              regeringen beslutat. Det är riktigt att vissa bolag, däribland
              Systembolaget, ännu inte särredovisar ledningsgruppens ersättningar
              per individ. Jag har en viss förståelse för att vissa bolag behöver
              en omställningstid innan nya principer kan tillämpas fullt ut.
              Efter en övergångsperiod förutsätter jag dock att det kommer att
              finnas en hundraprocentig efterlevnad, givet att det inte finns
              goda skäl att inta en annan linje. Då måste de skälen redovisas
              och motiveras.
            </seg>
            <seg n="bdd7947e">
              Det anställningsavtal som Systembolagets styrelse ursprungligen
              tecknade med den verkställande direktören tecknades utifrån de
              principer som gällde då, det vill säga i regeringens riktlinjer
              från 1996. Regeringen har inte ställt krav på att ingångna anställningsavtal
              inte ska följas eller omförhandlas. Systembolagets styrelse valde
              ändå redan år 2002, innan regeringens nya riktlinjer beslutades,
              att omförhandla pensionsvillkoren för den verkställande direktören
              i syfte att reducera Systembolagets framtida pensionskostnader.
              Från och med 2002 övergick delar av hennes pension från att vara
              förmånsbestämd till att bli avgiftsbestämd. Den totala pensionskostnaden
              utgör således en blandning av två olika pensionslösningar och
              kan därför inte jämföras med den begränsning till högst 30 % som
              anges i riktlinjerna och som avser en renodlad lösning med avgiftsbestämd
              pension.
            </seg>
            <seg n="9d563b2e">
              Av regeringens skrivelse om företag med statligt ägande till
              riksdagen framgår att regeringen fortsätter att ha en ägarpolicy
              i framkant. Detta gäller inte minst för frågor av förtroendekaraktär.
              Min målsättning är och förblir att de statliga bolagen ska vara
              föredömen för det övriga näringslivet. Det är en målsättning som
              jag vet delas av bolagsstyrelserna i samtliga bolag som ägs av
              svenska folket.
            </seg>
          </u>
          <note type="speaker" n="c500679d">
            Anf. 6 ANNE-MARIE PÅLSSON (m):
          </note>
          <u who="anne-marie_palsson_115419" xml:id="i-1e38f3c560782ccb-0" n="4beff1ef">
            <seg n="d8bffa4e">
              Fru talman! Tack för ett svar. Jag vill inte påstå att det var
              ett svar som inkom i god tid. Det var snarast i sista sekunden,
              ungefär på samma sätt som näringsministern själv dök upp här i
              sista sekunden inför den här debatten.
            </seg>
            <seg n="020000ff">
              Det svar jag har fått är ganska klargörande. Det är klargörande
              därför att det tydligt visar hur man från Näringsdepartementets
              sida ser på bolag. Man har satt upp höga riktlinjer. Det tycker
              jag är bra. Det tycker nog alla är bra. Men däremot är man inte
              särdeles noga med i vad mån riktlinjerna efterlevs. Näringsministern
              säger själv: Jag har full förståelse för att man från bolagens
              sida inte hunnit anpassa sig till de nya reglerna.
            </seg>
            <seg n="066bc56d">
              Fru talman! Vad är det för sätt att argumentera? Är det inte
              så att om man sätter upp en regel ska regeln hållas? Regeln beslutades
              den 9 oktober 2003. Företagen i fråga hade då tre månader på sig
              att på ett ganska enkelt sätt redovisa de förmåner och pensioner
              som ledningsgruppen hade. Det kan i rimlighetens namn inte ha
              varit någon särskilt betungande uppgift för bolagen i fråga.
            </seg>
            <seg n="354ada21">
              För mig är det mycket egendomligt att ägarna inte på ett mycket
              tydligt sätt påpekat att det var försumligt av bolagen att inte
              efterleva riktlinjerna, att de borde ha gjort det och att man
              inte har någon förståelse för detta och den arrogans som bolagen
              därmed visar.
            </seg>
            <seg n="fb0b70f9">
              Om man hade argumenterat på det viset hade man blivit mycket
              mer trovärdig även i sin diskussion och relation gentemot övriga
              näringslivet där man snarare har blåst upp sig på ett alldeles
              kolossalt sätt. Man kräver av det privata näringslivet att det
              rensar upp i sitt träsk. Om inte så vill man rakt inte diskutera
              vare sig skatter, sjukfrånvaro eller någonting annat. Men på den
              egna gården har man förståelse för att det tar lite tid. Det får
              så vara. Jag tycker att det är en svag och ganska slapp inställning
              till viktiga frågor.
            </seg>
            <seg n="bf185624">
              Lika intressant är det att fundera kring hur bolagen i fråga
              reagerar. I det här fallet var det två stycken statligt helägda
              bolag, Systembolaget och Svenska Spel. Ägarna uppmanar företagen
              att komma med en redovisning. Företagen verkar inte bry sig om
              den uppmaningen från regeringens sida. Uppenbarligen måste företagen
              i fråga uppfatta att dessa riktlinjer var till intet förpliktande,
              i vart fall fanns det inte någon omedelbar panik i att försöka
              efterleva detta.
            </seg>
            <seg n="c54ed620">
              Återigen, fru talman, undrar jag hur ett privat företag skulle
              ha agerat om ägarna slår fast mycket tydligt att företaget ska
              leva upp till riktlinjerna och att de förväntar sig att man ska
              göra detta och vara ett gott föredöme för alla andra. Skulle bolagsledningen
              då säga att de inte har tid med det och egentligen har andra och
              viktigare saker att ägna sig åt? Ånyo signalerar beteendet en
              egendomlighet som gör att det är svårt att riktigt tro att det
              finns någon kraft i det som regeringen nu har författat och satt
              på pränt i skriften om ägarpolitik för statliga företag.
            </seg>
            <seg n="148d2908">
              Näringsminister Pagrotsky påpekade alldeles nyligen att de statliga
              företagen ska vara ett föredöme. Jag tycker att det är en väldigt
              bra ansats. I själva verket menar jag att detta är en självklarhet
              för att man ska få ett gott näringslivsklimat. Men menar verkligen
              näringsministern att man är ett gott föredöme när man struntar
              i ägarnas direktiv?
            </seg>
          </u>
          <note type="speaker" n="53fdb402">
            Anf. 7 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-13fd41d01bb56862-3" n="ad9f5051">
            <seg n="a4e09087">
              Fru talman! De här direktiven beslutades i oktober. Vi meddelade
              företagen ett och ett de skärpta synsätten i november. De hade
              sina bokslutssammanträden, förväntar jag mig, i januari månad
              i normalfallet. En och annan hade det något senare.
            </seg>
            <seg n="00835ed7">
              De allra flesta genomförde detta med en gång. Inte alla gjorde
              det. Det hade varit bättre om alla hade gjort det. Jag räknar
              med, som jag sade i mitt svar, att alla kommer att göra det nu.
              Tidsfrågan hade kunnat vara bättre, men däremot inte huvudfrågan.
              Detta kommer att genomföras, och det kommer att genomföras på
              ett sätt som jag tror innebär en kraftig skärpning i förhållande
              till praxis.
            </seg>
            <seg n="f25bb45f">
              Det finns ett bra sätt att testa om de statliga företagen är
              ett föredöme. Det är bara att ställa sig frågan: Hur gör man i
              de bolag där Anne-Marie Pålsson sitter i styrelsen? Går man längre
              i redovisningen av ersättningar för de enskilda ledamöterna i
              bolagsledningarna? Vilka bolag är det förresten? Vilken öppenhet
              redovisar Anne-Marie Pålsson i den frågan? Med vilken öppenhet
              redovisar ni i riksdagen för väljarna, allmänheten och medierna
              vad ni själva har för förhållanden? Vilka föredömen är ni? Vilket
              föredöme är Anne-Marie Pålsson när det gäller den transparensen
              och den insynen?
            </seg>
            <seg n="12e7311c">
              Det vore intressant att få veta detta just för att se ifall vi
              på den statliga sidan ligger efter eller om vi ligger före. Där
              förväntar jag mig ett svar. Sedan kan vi fortsätta debatten eftersom
              vi har flera repliker kvar.
            </seg>
          </u>
          <note type="speaker" n="d3671f59">
            Anf. 8 ANNE-MARIE PÅLSSON (m):
          </note>
          <u who="anne-marie_palsson_115419" xml:id="i-1e38f3c560782ccb-1" n="4beff1ef">
            <seg n="73d57f68">
              Fru talman! Jag förstår att näringsministern gärna vill ta upp
              en annan fråga för att på så sätt undvika det som min interpellation
              faktiskt gäller. Jag föreslår därför att om det skulle bli ett
              regimskifte 2006 får väl näringsministern i så fall ställa en
              interpellation till mig, om jag skulle hamna i motsvarande situation
              och bli statsråd vilket förefaller ganska otroligt.
            </seg>
            <seg n="7ec23089">
              Då ska vi ta upp den diskussionen. Jag ska komma till kammaren
              med en rådgivare vid min sida, något försenad, och vinkla debatten
              till att röra frågor som jag tycker är mer intressanta än dem
              som interpellanten tycker är intressanta.
            </seg>
            <seg n="b995f406">
              Jag vill tala om för näringsministern här, fru talman, att när
              det gäller redovisningen i de företag där jag sitter följer man
              de riktlinjer som satts upp. Jag förväntar mig att statliga bolag
              följer de regler som gäller för dem. Men så sker inte. När det
              gäller Systembolaget kan man nog även i andra avseenden ifrågasätta
              om det är ett gott föredöme för övriga företag, men den diskussionen
              kanske vi ska avvakta med till en annan gång.
            </seg>
            <seg n="250373bc">
              Låt mig ta upp en annan fråga som jag tyckte var mycket klargörande.
              Den gäller förmånerna. Man går alltså ut och har synpunkter på
              hur pensionerna ska se ut. Om man räknar på pensionsersättningarna
              för berörda vd:ar visar det sig att de ligger väsentligt över
              de riktlinjer som regeringen slagit fast.
            </seg>
            <seg n="22e54e34">
              Svaret från näringsministerns sida är att det ju är fråga om
              bitvis gamla avtal och att man inte anser att de avtalen ska rivas
              upp. Jag tycker att det är en mycket bra utgångspunkt. Pacta sunt
              servanda avtal ska gälla. I själva verket skulle det bli ett fullständigt
              moras om man krävde att avtal ska rivas upp.
            </seg>
            <seg n="98ce4917">
              Medan näringsministern slår fast att detta gäller för statliga
              bolag, och vd:ar i statliga bolag, blir slutsatsen att det även
              gäller i privata bolag. Det innebär att varje gång näringsministern
              i en diskussion som rör höga ersättningar i privata bolag hävdar
              att dessa avtal ska förhandlas om faller det tillbaka på den synpunkt
              och den attityd som visas i kammaren i dag, nämligen pacta sunt
              servanda . Jag kan inte annat än instämma i just denna del av
              interpellationen.
            </seg>
          </u>
          <note type="speaker" n="cba02632">
            Anf. 9 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-13fd41d01bb56862-4" n="ad9f5051">
            <seg n="eb2e30f9">
              Fru talman! Jag gläds över att det finns en punkt där Anne-Marie
              Pålsson håller med mig.
            </seg>
            <seg n="ee492acb">
              Vi har olika åsikter om vad den här debatten gäller. Detta är
              en interpellationsdebatt. Det finns utdelat debattregler. Det
              är alltså en debatt. Om Anne-Marie Pålsson vill ställa frågor
              och få svar har riksdagen bestämt sig för ett annat institut för
              detta, ett frågeinstitut. Nu har vi en debatt, och då är det också
              upp till mig att få delta i den debatten på rimliga villkor. Eftersom
              Anne-Marie Pålsson i sin interpellation ställt frågan om staten
              är ett föredöme gör jag detta test.
            </seg>
            <seg n="5a675fcc">
              Om staten är ett föredöme går staten före, och då ställer jag
              frågan: Ligger vi före eller efter de bolag där Anne-Marie Pålsson
              har inflytande, vilka de nu är? Anne-Marie Pålsson väljer nämligen
              att själv inte följa de riktlinjer som riksdagen ställt upp när
              det gäller att redovisa sådant till riksdagens ekonomiska register.
              Anne-Marie Pålsson väljer i stället att säga att det ligger vid
              sidan av debatten. Jag tycker att det är själva centrum i debatten.
              Det är kärnan i debatten.
            </seg>
            <seg n="bad2e4d2">
              Jag påstår att statliga företag ligger före med hästlängder.
              Ett par bolag har tagit lite mer tid på sig; de ligger före, men
              inte lika mycket som jag önskar. Då säger Anne-Marie Pålsson att
              de därmed ligger efter de bolag som utgör normen vilka de nu är.
              Jag upprepar därför frågan: Är informationskraven högre ställda
              i de statliga företagen än i de företag där Anne-Marie Pålsson
              har inflytande, de företag hon sitter i styrelsen för?
            </seg>
            <seg n="2a6dded4">
              Min andra fråga är: Vilka företag är det? Riksdagen har ju antagit
              riktlinjer. Partierna har enats om riktlinjer som innebär att
              ledamöterna ska informera om detta. När den informationen ska
              lämnas till riksdagens ekonomiska register är dock utrymmet under
              namnet Anne-Marie Pålsson tomt. Däremot har jag sett på nätet
              att sådana uppgifter finns på annat håll.
            </seg>
            <seg n="00dd6f08">
              Det vore intressant att i kammaren och i riksdagens egna handlingar,
              i protokollet, få klargjort hur det ser ut, samt en bedömning
              av huruvida det är ett föredöme eller inte när det gäller att
              följa de regler som är uppsatta. Också publiken på åhörarläktaren,
              läsarna av riksdagens snabbprotokoll och medierna har rätt att
              få veta, när det i ett sådant tonläge ställs frågor om att vi
              inte ligger tillräckligt många hästlängder före det privata näringslivet
              i kraven på transparens, genomlysning och öppenhet i redovisningen
              från de statliga bolagen.
            </seg>
          </u>
          <note type="speaker" n="c284f6de">
            Anf. 10 ANNE-MARIE PÅLSSON (m):
          </note>
          <u who="anne-marie_palsson_115419" xml:id="i-1e38f3c560782ccb-2" n="4beff1ef">
            <seg n="324113ee">
              Fru talman! Det var inte fråga om ifall statens agerande enbart
              skulle vara ett föredöme eller inte. Interpellationen handlar
              också om i vad mån de statliga företagen efterlever reglerna.
            </seg>
            <seg n="b52c0c65">
              Det är lätt att sätta upp regler. Det är lätt att kräva att ett
              företag ska göra på ett eller annat sätt. Det är lätt att slå
              sig för bröstet och säga: Titta så bra vi är. Vi har satt upp
              regler. Vi håller den etiska fanan högt. Men om man gör på det
              sättet är det ännu bättre om man ser till att reglerna också efterlevs.
            </seg>
            <seg n="6a30d153">
              Om man ska vara trovärdig handlar det om att sätta upp regler
              och se till att de efterlevs. På den punkten menar jag att näringsministern
              kanske borde ha varit något mer aktiv i sitt förhållningssätt
              till de statliga bolag som inte bryr sig om dessa riktlinjer.
            </seg>
            <seg n="e23e97a4">
              Det här är en viktig fråga om man vill göra gällande att staten
              ska vara ett föredöme, leva som man lär och stå upp för det man
              säger. Det är genom handling man är ett föredöme, inte genom enkelt
              prat. Det är för mig en viktig fråga.
            </seg>
            <seg n="bb879aad">
              När det gäller mina egna uppdrag är vem som helst välkommen att
              titta på min hemsida. Jag döljer inte någonting. De regler som
              gäller för riksdagen är att detta är frivilligt, och skälen till
              att jag avstår från att redovisa uppgifterna är mina egna. Inom
              parentes sagt är det så att om man väljer att redovisa någonting
              måste det ständigt uppdateras eftersom uppgifterna annars blir
              felaktiga. Om man av någon anledning skulle glömma att uppdatera,
              och uppgifterna därför inte är alltigenom korrekta, kommer kritiken.
            </seg>
            <seg n="837163d9">
              Det kan alltså vara bättre att avstå från att redovisa uppdragen
              på det viset. De är dock inte hemliga. De finns på min hemsida
              och vem som helst som är intresserad kan gå in där och titta.
              Vem som helst kan också ringa mig om detta. Jag döljer ingenting
              i det avseendet.
            </seg>
          </u>
          <note type="speaker" n="f2287df7">
            Anf. 11 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-13fd41d01bb56862-5" n="ad9f5051">
            <seg n="5df0caa6">
              Fru talman! Nu börjar det bli intressant. Det finns alltså en
              mängd uppgifter som Anne-Marie Pålsson inte bryr sig om att lämna
              till riksdagens ekonomiska register, trots att riktlinjerna säger
              att ledamöterna ska göra det. Hennes skäl är att uppgifterna då
              måste vara korrekta, och det kan bli problem om hon glömmer att
              uppdatera och gör något fel.
            </seg>
            <seg n="0d918dd4">
              Men för de statliga bolagen ska gälla att regler som vi bestämmer
              i oktober, skickar ut och preciserar i november, ska vara genomförda
              i januari. Så är inte alltid fallet, utan det kanske tar ett tag
              till, men de blir dock permanent genomförda. Då är det emellertid
              inte riktlinjerna som gäller utan genomförandet. Vilka dubbla
              måttstockar!
            </seg>
            <seg n="db64d0d6">
              Det verkar ändå vara något mystiskt med det hela för när jag
              bad att få veta vilka uppdragen är, vilka sidoinkomsterna är,
              vilka de uppgifter är som riksdagen inte får del av i sina handlingar,
              och bad att vi skulle få se dem i kammaren, då hördes inte ett
              ord. Noll. Tomt.
            </seg>
            <seg n="3d1a2cbc">
              Vilka banker, vilka försäkringsbolag, vilka industriföretag,
              vilka opinionsbildande företag och informationsföretag är det?
              Vad kan det vara för någonting? Vad är det som kan påverka hur
              Anne-Marie Pålsson agerar som riksdagsledamot? Det är den typen
              av frågor som riksdagen tycker att väljarna har rätt att få veta
              svaret på, och riksdagen har därför själv tagit initiativ.
            </seg>
            <seg n="08c52d78">
              Såvitt jag förstår har alla partier enats om att rekommendera
              sina ledamöter att följa riktlinjerna. Men här tycker Anne-Marie
              Pålsson att man ska få göra som man vill. Det är bara riktlinjer.
              Det behöver man inte följa. Det gör man som man vill med. Eftersom
              riktlinjerna säger att man ska lämna in uppgifter och det ska
              vara korrekt vill inte jag vara med. Jag nöjer mig med att publicera
              på min hemsida, underförstått att man där kan nöja sig med att
              de inte korrekta, fullständiga eller aktuella. Det tycker alltså
              Anne-Marie Pålsson.
            </seg>
            <seg n="495ed827">
              Nu tycker jag att debatten börjar ta en mer spännande vändning.
              Här kom fram saker som jag verkligen inte hade väntat mig när
              den började. Jag tycker att det bekräftar väldigt starkt att på
              den statliga sidan ligger vi inte så många hästlängder före som
              jag trodde innan utan ännu mycket längre före, och också före
              Sveriges riksdag.
            </seg>
          </u>
          <note n="fe9c5649">
            Överläggningen var härmed avslutad.
          </note>
          <note n="4375f7ec">
            5 § Svar på interpellation 2004/05:24 om statligt stöd till lärlingsutbildningar
            i Malmö och Lund
          </note>
          <note type="speaker" n="eae4a1d1">
            Anf. 12 Utbildningsminister THOMAS ÖSTROS (s):
          </note>
          <u who="thomas_ostros_1881c3" xml:id="i-13fd41d01bb56862-6" n="12f3b64d">
            <seg n="a654d771">
              Fru talman! Ulf Nilsson har frågat mig om jag avser att vidta
              några åtgärder för att underlätta för kommuner som vill bedriva
              försöksverksamhet med lärlingsutbildning och om jag avser att
              vidta några åtgärder för att försöksverksamhet ska få startas
              parallellt med Yrkesutbildningsdelegationens arbete.
            </seg>
            <seg n="f2d2b9b4">
              För att öka attraktionen och kvaliteten i gymnasieskolans yrkesinriktade
              program behöver arbetsformer och pedagogik utvecklas. En viktig
              väg är att skapa en lärlingsutbildning av hög kvalitet. Regeringen
              har i propositionen Kunskap och kvalitet elva steg för utveckling
              av gymnasieskolan (prop. 2003/4:140) redovisat sin bedömning att
              en gymnasial lärlingsutbildning bör utvecklas som ett valbart
              alternativ inom gymnasieskolan. Till innehåll och mål ska lärlingsutbildningen
              motsvara skolförlagd utbildning, men till sitt upplägg kunna skilja
              sig avsevärt genom att den till huvuddelen är förlagd till en
              eller flera arbetsplatser. Under såväl de skolförlagda som de
              arbetsplatsförlagda delarna av utbildningen har gymnasielärlingen
              elevstatus.
            </seg>
            <seg n="5163bdec">
              Det gläder mig att Ulf Nilsson är positiv till regeringens förslag
              om en gymnasial lärlingsutbildning. Samtidigt kan jag konstatera
              att Ulf Nilsson står fast vid sin tidigare deklarerade ståndpunkt
              att de elever som väljer att utbilda sig inom ett praktiskt inriktat
              yrkesområde av någon anledning ska ha en utbildning med lägre
              kunskapskrav än andra. För mig är det självklart att lärlingsutbildningen
              ska ge goda kunskaper i både kärn- och karaktärsämnena för att
              eleverna ska stå sig väl i samhället och på en krävande arbetsmarknad
              i utveckling. För eleven kan den praktiska delen motivera och
              påvisa behov av även mer teoretiska kunskaper som är nödvändiga
              för att klara yrkesrollen. Lärlingsutbildningens samtliga delar
              ska präglas av att de praktiska och teoretiska inslagen är integrerade
              och stöder lärandet till en helhet.
            </seg>
            <seg n="c614f267">
              Regeringen ser mycket positivt på det samarbete som etablerats
              mellan skola och arbetsliv i Malmö och Lund. I den tidigare nämnda
              propositionen om gymnasieskolan betonar regeringen vikten av att
              kvaliteten i gymnasieskolans yrkesutbildningar stärks bland annat
              genom ett ökat samarbete med näringslivet. Projektet ligger också
              i linje med regeringens förslag att en lärlingsutbildning utvecklas
              som en valbar, alternativ väg genom gymnasieskolan.
            </seg>
            <seg n="f326e311">
              Avslaget på dessa kommuners ansökan ska ses mot de långtgående
              möjligheter gällande regelverk för gymnasieskolan ger att utforma
              yrkesinriktade utbildningar i nära samverkan med arbetslivet.
              Bland annat gäller förordningen (2000:690) om försöksverksamheten
              med lärande i arbetslivet inom gymnasieskolan för utbildningar
              som påbörjas före den 1 juli 2006.
            </seg>
            <seg n="5e46cdc7">
              Vidare ska Yrkesutbildningsdelegationen, i samverkan med berörda
              myndigheter och skolhuvudmän, medverka till att utvecklingsarbete
              initieras på lokal nivå för att förbättra och förnya metoder,
              arbets- och organisationsformer för ett nära samarbete mellan
              skola och arbetsliv. Delegationen kommer därför att föra en dialog
              med Malmö och Lund kring det utvecklingsarbete som pågår där.
            </seg>
            <seg n="786646ca">
              En tredje faktor som påverkat regeringens beslut är det uppdrag
              som nyligen lämnats till Skolverket. Skolverket ska utreda och
              lämna förslag på utformningen och regleringen av den gymnasiala
              lärlingsutbildningen. Även kombinationen av anställning och utbildning
              på nationella och specialutformade program behöver analyseras
              närmare.
            </seg>
            <seg n="4626c948">
              Det är därför min förhoppning att det inledda samarbetet med
              de olika branscherna i Malmö och Lund resulterar i yrkesutbildningar
              med hög kvalitet och stora inslag av arbetsplatsförlagt lärande.
            </seg>
            <seg n="b9be30d8">
              Enligt min uppfattning kommer en modern lärlingsutbildning som
              nu utvecklas på regeringens initiativ, där eleverna får de kvalificerade
              kunskaper som i dag är nödvändiga, att vara av stor betydelse
              för utvecklingen av de yrkesinriktade gymnasieutbildningarna.
            </seg>
          </u>
          <note type="speaker" n="7d4b0d02">
            Anf. 13 ULF NILSSON (fp):
          </note>
          <u who="ulf_nilsson_3de2dc" xml:id="i-af8ab8b3bb9c4184-0" n="89c10b1c">
            <seg n="63d860ff">
              Fru talman! Jag tackar utbildningsministern för svaret. Svaret
              kom snabbt och på stipulerad tid som vanligt. Utbildningsministern
              redovisar tydligt sin uppfattning om lärlingsutbildning. Men det
              är uppenbart att vi står väldigt långt ifrån varandra i synen
              på alternativa yrkesutbildningar i gymnasieskolan.
            </seg>
            <seg n="d878d3c4">
              Min fråga gällde, fru talman, varför regeringen sagt nej till
              försöksverksamhet med lärlingsutbildning i Malmö och Lund. Där
              nere i Skåne har de båda grannkommunerna verkligen gjort ett seriöst
              försök att utveckla en lärlingsutbildning inom den nuvarande gymnasieskolans
              ram. Den säger utbildningsminister Thomas Östros nej till.
            </seg>
            <seg n="49fb44f3">
              Regeringen beskriver i sitt eget förslag till ny gymnasieskola
              att ny lärlingsutbildning behövs. I Malmö och Lund är man beredd
              att starta. Då säger regeringen nej. Varför? Här handlar det inte
              om någon avvikelse från läroplanen eller någon idé om att utmana
              socialdemokratisk skolpolitik. Här handlar det om att inom dagens
              gymnasieskola ge ungdomar möjlighet att lära sig ett yrke. Men
              regeringen säger nej.
            </seg>
            <seg n="9d51a265">
              Borgerliga partier och socialdemokrater i Malmö och Lund står
              bakom förslaget. Företag, branschorganisationer och fack står
              bakom. Men regeringen säger nej. Varför? Motiveringen till avslaget
              är att regeringen ska börja utreda en lärlingsutbildning. Vore
              det då inte bättre att lära lite av verkligheten också i stället
              för att bara sitta vid skrivbordet och utreda yrkesutbildning?
            </seg>
            <seg n="8947f55a">
              Under ett par år har man nere i Skåne arbetat med att planera
              för att skapa kontakter med företag. Resultatet har blivit att
              man har fått med sig tre branscher teknik och metall, hotell och
              restaurang samt livsmedel. I Malmö och Lund har man kommit överens
              både med fack och med arbetsgivare som stöder projektet.
            </seg>
            <seg n="15ab15d8">
              Idén är alltså att eleverna har skolförlagd undervisning en stor
              del av det första året med utbildning i kärnämnen och karaktärsämnen
              och är ungefär en dag i veckan på företaget. Om sedan eleverna
              visar sig klara det antas eleven till en anställning som lärling
              på företaget med ett lärlingsavtal utifrån gällande avtal för
              yrkesutbildning som facket också godkänt. Nu kan den skolförlagda
              tiden bli ungefär en dag i veckan, och man räknar med två till
              tre år på företaget.
            </seg>
            <seg n="36e81552">
              Kommunen är hela tiden trots anställningen huvudman för utbildningen
              och har uppföljningsansvar. Hela utbildningen sker inom den nationella
              gymnasieskolans ram. Det är 2 500 gymnasiepoäng. Det ska motsvara
              ett nationellt program med kärnämnen och karaktärsämnen.
            </seg>
            <seg n="ff7be4c8">
              Jag skulle gärna vilja att utbildningsministern tydligare än
              i sitt svar sammanfattar huvudargumentet till att inte bara säga
              nej till lite småpengar till projektverksamheten utan till att
              avvisa hela försöket, vilket regeringen har gjort i sitt svar.
            </seg>
          </u>
          <note type="speaker" n="1edba873">
            Anf. 14 LARS-IVAR ERICSON (c):
          </note>
          <u who="unknown" xml:id="i-13fd41d01bb56862-7" n="3f698b56">
            <seg n="b128bdd9">
              Fru talman! Jag vill börja med att citera krönikören Björn Ranelid
              i tidningen Dagens Arbete. Så här skriver han: Säg mig den nation
              som klarar sig utan murare, målare och snickare Kunskaper och
              erfarenheter håller på att försvinna i Sverige. Kommande generationer
              måste ta vid och föra traditionen av handens och hjärnans arbete
              vidare. Duktiga hantverkare är skönhetens och nyttans apostlar
              när människan bygger och vårdar alla ting på jorden.
            </seg>
            <seg n="fc88216b">
              Genom skriftliga frågor och interpellationsdebatter har jag vid
              flera tillfällen fått ha en dialog med ministern om hantverksyrkenas
              framtid.
            </seg>
            <seg n="19541c06">
              Jag har då påstått att det kommer att råda brist på mer än 100
              000 hantverkare inom en tioårsperiod om inget görs. Jag har krävt
              en uppvärdering av handens kunskaper. Vi har talat om enklare
              sätt för vuxna att byta yrke till ett hantverksyrke. Jag har pläderat
              för invandrarna som en resurs inom hantverksyrkena. Jag måste
              instämma i Ulf Nilssons interpellation om hur viktigt det är att
              få fart på lärlingsutbildningarna.
            </seg>
            <seg n="fd80e118">
              Från min hemkommun Hässleholm kommer alarmerande uppgifter. På
              hantverksprogrammet för trä och metall var det i år så få sökande
              att utbildningarna fick ställas in. Av de 24 platserna på industriprogrammet
              med inriktning på plåt, svetsning och skärande var bara 11 platser
              upptagna. Jag har också inhämtat uppgifter från Helsingfors. Det
              visade sig då att nästan åtta av tio studerande på fordonsprogrammet
              hoppar av utbildningen i förtid.
            </seg>
            <seg n="20bcd7d5">
              Då kan man undra: Varför har det blivit så här? Är det så att
              ungdomar inte tycker att det finns en vettig utbildningsväg på
              gymnasiet för den som vill lära sig ett praktiskt yrke och som
              inte tror sig orka med all den teori som ska finnas på alla program?
              Eller är det så att syokonsulenterna inte tillräckligt pläderar
              för de praktiska programmen? Jag vill gärna få veta ministerns
              åsikt i de frågorna.
            </seg>
            <seg n="287187d4">
              Jag tror att vi är överens om att en modern, fungerande lärlingsutbildning
              med nära samarbete mellan skola, företag och hantverkare är den
              bästa grunden för att vi ska kunna avhjälpa den förmodade framtida
              bristen på hantverkare.
            </seg>
            <seg n="d5ea0158">
              Jag är ny i riksdagen sedan två år tillbaka, och jag håller på
              att försöka få ett grepp om de många termer som vi rör oss med
              här i riksdagen. Vi talar om uppdrag, att tillsätta, utreda, föreslå
              och fatta beslut. Tydligen är det så att allting måste ha sin
              gilla gång. Jag tycker att tidtabellen hör till det som ibland
              kan vara ganska så osäkert.
            </seg>
            <seg n="5f60d0d7">
              Om vi skulle beteckna den moderna lärlingsutbildningen som ett
              tåg som har satt i gång sin färd så undrar jag: När tror ministern
              att tåget kommer fram?
            </seg>
          </u>
          <note type="speaker" n="f6089145">
            Anf. 15 Utbildningsminister THOMAS ÖSTROS (s):
          </note>
          <u who="thomas_ostros_1881c3" xml:id="i-13fd41d01bb56862-8" n="12f3b64d">
            <seg n="b621a89c">
              Fru talman! Låt mig börja med att säga att jag tycker att det
              är roligt att det verkar finnas en ganska stark uppslutning kring
              regeringens syn på behovet av starka lärlingsutbildningar i en
              modern gymnasieskola. Det är precis det förslaget som vi ska behandla
              här i kammaren om två veckor.
            </seg>
            <seg n="1d73fc01">
              Efter att ha haft flera diskussioner med Lars-Ivar Ericson skulle
              jag tro att vi har likartade ståndpunkter när det gäller synen
              på hur gymnasieskolan måste premiera hantverksyrkena och hur man
              måste bli mycket bättre på att kombinera det teoretiska med det
              praktiska. Det måste vara så att ungdomar med drömmen om att få
              en bra yrkeskompetens kan få utföra en stor del av sin utbildning
              eller hela ute på en arbetsplats i form av att vara lärling. Det
              hoppas jag att också riksdagsdebatten och beslutet i kammaren
              kommer att ge ett starkt stöd för.
            </seg>
            <seg n="8a981157">
              Jag vill att Malmö och Lund ska köra i gång med sitt arbete.
              De har begärt undantag för förordningar. Det behövs inte. Det
              är bara att börja arbeta! Pengarna som de söker har de redan fått.
              De får varje år utökade statsbidrag för att utveckla grund- och
              gymnasieskola. Nästa år kommer 1 miljard och året därpå kommer
              ytterligare 1 miljard. Använd dessa pengar för att utveckla lärlingsutbildningar!
              Vänta inte på att få ett stöd någon annanstans ifrån!
            </seg>
            <seg n="d9014c11">
              Dessutom satsar vi 450 miljoner kronor år 2006 på att stärka
              IV-elevernas situation. Man ska anställa fler lärare och se till
              att eleverna får den stöd och den hjälp som de behöver för att
              kunna fullfölja en gymnasieutbildning av god kvalitet. Använd
              de pengarna till att genomföra lärlingsutbildningar i Malmö och
              Lund! Regeringen kunde ha valt att hålla inne de pengarna och
              sedan bara dela ut dem till projekt. Men vi tycker att det är
              bättre att pengarna kommer rakt ut till kommunerna och att man
              själv får bestämma över dem där. Då kan man utveckla exempelvis
              lärlingsutbildningar. Det finns alltså inte några hinder för dem
              att komma vidare. Jag tycker att de ska köra.
            </seg>
            <seg n="1fbba9d6">
              Under tiden ska riksdagen fatta sitt beslut om att ytterligare
              stärka lärlingsutbildningarna. När vi genomför den nya gymnasieskolan
              ska vi se till att det inte längre bara finns enstaka goda exempel,
              som man nu vill visa på i Malmö och Lund, utan att detta är någonting
              som vi genomför över hela landet. Jag tror att jag och Lars-Ivar
              Ericson kan komma varandra mycket nära när det gäller det här.
              Det är den stora utvecklingsfrågan för gymnasieskolan i framtiden.
            </seg>
            <seg n="2596753c">
              Däremot måste jag säga att Ulf Nilsson står mycket långt ifrån
              regeringens syn på gymnasieskolans framtid. I inlägget alldeles
              nyss nämnde inte Ulf Nilsson vilket Folkpartiets recept för framtidens
              gymnasieskola är. Man vill korta tiden i gymnasieskolan och de
              ämnen som man ska läsa med drygt 30 %. Man föreslår de i ett historiskt
              perspektiv mest dramatiskt sänkta kunskapskrav som vi har diskuterat
              i Sveriges riksdag någonsin. Det finns inget europeiskt parallellt
              exempel på detta. Man föreslår förkortning av yrkesutbildningar
              med ett helt år i strid med arbetslivet och i strid med fackliga
              organisationer, men också i strid med Svenskt Näringsliv. Dagen
              efter det initiativ som togs för några dagar sedan, när Folkpartiet
              tog detta steg höger ut i skolpolitiken, gick Svenskt Näringsliv
              ut med ett pressmeddelande. Man sade: Detta är helt oacceptabelt.
              Vi kan inte sänka kunskapskraven på yrkesutbildningarna. Vi måste
              ju se till att jobba för att alla når de kunskapskrav som gäller
              ute i arbetslivet, och inte säga att man i stället utbildar elever
              i en kortare biutbildning och till säker arbetslöshet. Där står
              vi mycket långt ifrån varandra.
            </seg>
            <seg n="4c941ab9">
              Men jag räknar med att socialdemokratin tillsammans med våra
              samarbetspartier kan diskutera med Centern om att utforma en lärlingsutbildning
              som får fart över hela landet. Det ska vara i branscher som präglas
              av hantverksyrken, men också inom vård- och omsorgsyrkena. Där
              behövs det också en mycket starkare koppling till arbetslivet.
            </seg>
          </u>
          <note type="speaker" n="2b4741ad">
            Anf. 16 ULF NILSSON (fp):
          </note>
          <u who="ulf_nilsson_3de2dc" xml:id="i-af8ab8b3bb9c4184-1" n="89c10b1c">
            <seg n="cb46aa60">
              Fru talman! Lars-Ivar Ericson sade att han som ganska ny i riksdagen
              även om två år inte är så kort tid ibland har svårt att överblicka
              vissa beslutsgångar. Jag har visserligen suttit i sex år i riksdagen
              nu, men när jag hör utbildningsministern så inser jag att inte
              heller jag riktigt förstår beslutsgångarna, i varje fall inte
              regeringens.
            </seg>
            <seg n="86697430">
              Thomas Östros säger att det bara är att köra i gång i Malmö.
              Samtidigt finns det ett papper med ett beslut från Regeringskansliet
              daterat för bara några veckor sedan. Regeringen beslutade helt
              enkelt vid sammanträdet den 16 september 2004 att avslå ansökan
              om att få starta försöksverksamhet med lärlingsutbildning och
              att få projektmedel för utveckling av den. Det är klart att skolcheferna
              i Malmö och Lund precis som jag har uppfattat att detta är ett
              nej till försöket. Det har vi ju sett i tidningarna. De kan arbeta
              med det individuella programmet; där finns möjligheter. Men i
              de nationella programmen, där man har tänkt arbeta, får man inte
              starta. Det blir förvirrande när utbildningsministern efter ett
              sådant här avslagsbeslut går upp och säger att det bara är att
              köra i gång och att det ska bli intressant att se hur det går.
              Man har ju avslagit försöksverksamheten. Jag skulle gärna vilja
              ha ett klarläggande på den punkten.
            </seg>
            <seg n="248f981e">
              Jo, det är sant som utbildningsministern säger i de flesta länder
              finns det en uppdelning mellan rent studieförberedande utbildningar
              å ena sidan och yrkes- och lärlingsutbildningar å andra sidan.
              Här i Sverige har Socialdemokraterna sedan 60-talet drivit en
              skolpolitik som går ut på att göra alla utbildningar mer lika
              varandra. Därför är det också många elever som går ut utan vare
              sig teoretisk kunskap eller yrkeskunskap. Yrkesutbildningarna
              har akademiserats eller teoretiserats till den grad att mer än
              hälften misslyckas på många utbildningar. På vissa program är
              det upp till 80 %. Är det kanske den här ideologin som ligger
              bakom att man till och med säger nej till ett försök att förbättra
              yrkesutbildningen även inom Thomas Östros egen gymnasieskola?
            </seg>
            <seg n="babb02f9">
              Det är sant att Folkpartiet har föreslagit tvååriga gymnasieutbildningar
              som ett alternativ. Det är inte det vi ska diskutera i dag, men
              för mig är det ganska självklart att en lyckad, gedigen, tvåårig
              yrkesutbildning med allmänbildning i viktiga ämnen är bättre än
              en utbildning som man hoppar av efter ett eller ett och ett halvt
              år. Det är ju fallet i dag.
            </seg>
            <seg n="ac68c38e">
              En lyckad tvåårig gymnasieutbildning ska alltså jämföras med
              verkligheten. När snart hälften inte når upp till gymnasieskolans
              mål måste man erbjuda ett alternativ till eleverna. Folkpartiet
              föreslår inte att alla yrkesutbildningar ska vara tvååriga.
            </seg>
            <seg n="89c0e85f">
              Men den här diskussionen i dag ska inte blandas ihop med att
              Folkpartiet driver mycket radikalare förändringar än vad det här
              försöket i Skåne innebär. I Skåne vill man helt enkelt ge ungdomarna
              en rejäl chans att få kontakt med verkligheten i ett yrke, känna
              kulturen på golvet, lära sig av erfarna yrkesmän och känna att
              de faktiskt också får en lön för sina insatser. Det är ingen revolution,
              utan det är som sagt både borgerliga och socialdemokratiska politiker
              som står bakom det här förslaget att utveckla skolan inom gällande
              regler.
            </seg>
            <seg n="55a1f3c4">
              Därför tycker jag fortfarande att det är beklagligt att utbildningsministern
              sänker ett ambitiöst försök som kunde ha hjälpt många ungdomar
              och som kunde ha kommit med nya idéer till utredarna på Skolverkets
              kontor här i Helsingfors. Även om Thomas Östros nu säger att det
              bara är att köra i gång med detta finns det ett avslagsbeslut
              från regeringen.
            </seg>
          </u>
          <note type="speaker" n="ff0dad6b">
            Anf. 17 LARS-IVAR ERICSON (c):
          </note>
          <u who="unknown" xml:id="i-13fd41d01bb56862-9" n="3f698b56">
            <seg n="99cc71c2">
              Fru talman! Jag brukar inte läsa Björn Ranelid, men jag funderar
              på att göra det efter hans kloka inlägg om hantverksyrken. Jag
              vill ge ytterligare ett citat här i debatten: I Tyskland, Österrike
              och Schweiz förvärvar varje år mellan trettio- och sjuttiotusen
              duktiga ungdomar gesällbrev, men i Sverige är de inte flera än
              att de får plats på en liten läktare i Gnosjö eller Vetlanda.
            </seg>
            <seg n="a5a2fb68">
              Jag hoppas att den planerade lärlingsutbildningen kan resultera
              i att de knappt 1 000 gesällbrev som utfärdas i Sverige väsentligen
              kommer att öka inom en snar framtid. Det är bekymmersamt att tiotusentals
              svenska ungdomar mellan 16 och 24 år varken går till jobbet eller
              skolan. Jag hoppas att de kan få vara med på lärlingståget. Detta
              tåg behöver många passagerare, annars finns det snart ingen som
              kan hjälpa oss som tillhör den opraktiska delen av Sveriges invånare.
            </seg>
            <seg n="3671c6de">
              Jag vill sluta mitt inlägg med ännu ett Ranelidcitat: Bilverkstaden
              lånar sina lungor och hjärtan av människor. Pappersbruket och
              gruvan klarar sig inte en dag utan det vakna och intelligenta
              ögat. Många kan lära sig att böja tyska verb och skriva under
              skattebesked, men få på denna jord kan rätt och vackert fläta
              en korg eller konservera en möbel.
            </seg>
          </u>
          <note type="speaker" n="15bb5087">
            Anf. 18 Utbildningsminister THOMAS ÖSTROS (s):
          </note>
          <u who="thomas_ostros_1881c3" xml:id="i-13fd41d01bb56862-10" n="12f3b64d">
            <seg n="e7937c59">
              Fru talman! Jag vill tacka Lars-Ivar Ericson både för inlägget
              och för Ranelidcitaten. De är användbara.
            </seg>
            <seg n="8846b969">
              Låt mig först klara av frågan om Malmö och Lund. Det är exakt
              så som Ulf Nilsson själv uttryckte det i sin replik. De vill utveckla
              inom gällande regler. Utveckla! Jag stöder dem fullt ut. Det är
              precis som Ulf Nilsson säger. Det är inom gällande regler. Det
              behövs inga dispensbeslut från regeringen, utan man får faktiskt
              köra på. Frågan gäller om vi dessutom ska ge dem 6 miljoner kronor.
              Vi har valt att öka insatserna till kommunerna varje år. Vi gör
              det även nästa år med 1 miljard och året därpå med 1 miljard.
              Det är klart att vi skulle kunna hålla inne den miljarden på departementet
              och bara lämna ut den om vi får en dispensansökan eller något
              sådant. Vi har valt att lämna de pengarna rakt ut till kommunerna.
              Använd de pengarna till att utveckla lärlingsutbildningen! Det
              kommer att vara intressant för hela landet att se den utvecklingen.
              Det är orsaken till avslagsbeslutet.
            </seg>
            <seg n="7b8f213c">
              Dessutom har vi tillsatt en yrkesutbildningsdelegation som nu
              kommer att arbeta. Där sitter fackliga organisationer, näringslivsfolk,
              gymnasiefolk och kommunfolk. De kommer att arbeta tillsammans
              med kommunerna för att stimulera utvecklingen av bland annat nya
              gymnasiala lärlingsutbildningar. De kommer att ta kontakt med
              Malmö och Lund för att diskutera om det finns någonting som delegationen
              kan göra för att stötta den här utvecklingen. Jag är mycket glad
              över att partivännerna i Malmö och Lund engagerat driver frågan
              om lärlingsutbildning. Då var det avklarat.
            </seg>
            <seg n="d6a6115c">
              Ulf Nilsson säger att han inte vill diskutera hur Folkpartiets
              förslag till yrkesförberedande program ska se ut i framtiden.
              Det förstår jag. Det är ett förslag som måste karakteriseras som
              vettlöst. I ett europeiskt perspektiv diskuterar vi alla hur vi
              ska öka alla elevers chanser att fullgöra en gymnasieutbildning.
              Vi förstår alla att de måste ha den för att klara en modern arbetsmarknad.
              I ett europeiskt perspektiv ligger Sverige bra till när det gäller
              uppfyllandet av hur många som går en treårig gymnasieutbildning,
              men vi är inte nöjda på något sätt.
            </seg>
            <seg n="14798028">
              De siffror som Ulf Nilsson redovisar är ett siffertricksande
              som bara har politiska syften. Man kan inte räkna in den grupp
              som går på det individuella programmet och som inte fullt ut har
              fått med sig kunskaperna från grundskolan och tro att de ska klara
              ett nationellt program på tre år. De måste ju börja med sina grundkunskaper.
              Då tar det ett extra år innan de är färdiga. Detta är inte ett
              bra sätt att redovisa sanningen om hur det ligger till.
            </seg>
            <seg n="f02a852e">
              Vi måste bli mycket bättre, och då är jag alldeles övertygad
              om att det är kontakten med arbetslivet som är nyckeln framåt
              för de yrkesförberedande programmen. Jag invigde häromveckan Motorbranschens
              tekniska gymnasium i Göteborg. Där engagerar sig verkligen industrin
              i gymnasieutbildningen. Med sitt bidrag gör de utbildningen ännu
              mer kvalitativ och attraktiv för unga människor. Ungdomarna söker
              nu till den utbildningsformen i mycket större utsträckning än
              när kommunen själv arbetade med den utbildningsinriktningen.
            </seg>
            <seg n="e7dbd8e8">
              Så ska vi göra i flera branscher, och så ska vi också göra med
              yrkesutbildningar som är inriktade på den offentliga sektorn.
              Det handlar om moderna lärlingsutbildningar och inte om att dumpa
              kunskapskraven och ta bort en tredjedel av utbildningen och med
              största sannolikhet utbilda för arbetslöshet. När till och med
              Svenskt Näringsliv reagerar mot Folkpartiet förstår jag att Ulf
              Nilsson inte vill diskutera den här frågan i dag.
            </seg>
            <seg n="9ff4889d">
              Malmö och Lund, kör vidare! Ni har vårt fulla stöd. Men Folkpartiet,
              försök att komma till lite sans när det gäller gymnasiefrågan!
            </seg>
          </u>
          <note type="speaker" n="1a685b44">
            Anf. 19 ULF NILSSON (fp):
          </note>
          <u who="ulf_nilsson_3de2dc" xml:id="i-af8ab8b3bb9c4184-2" n="89c10b1c">
            <seg n="981feeb6">
              Fru talman! Jag vill verkligen diskutera Folkpartiets förslag,
              men i dag handlar debatten om försöksverksamheten med lärlingsutbildning
              i Malmö och Lund. Jag vill verkligen diskutera Folkpartiet alternativ
              till den socialdemokratiska gymnasieskola där alltfler lämnar
              skolan för tidigt utan en riktig förberedelse för studier eller
              yrkesliv. Jag vill verkligen, i motsats till det parti som kallar
              sig för ett arbetarparti, uppvärdera handens arbete.
            </seg>
            <seg n="6bc2220a">
              Men i dag har jag ställt en fråga om lärlingsutbildningen i Malmö
              och Lund. Den 16 september fattade alltså regeringen beslutet,
              såg jag nu. Jag läser återigen: Regeringen har vid sitt sammanträde
              den 16 september 2004 avslagit er ansökan om att få starta försöksverksamhet.
            </seg>
            <seg n="cbc98bab">
              Det är inte så konstigt att skolchefer och andra i Malmö och
              Lund uppfattar det här som ett avslag. Det är något slags brist
              i kommunikationen mellan Utbildningsdepartementet och skolförvaltningarna
              ute i kommunerna om Thomas Östros anser att det bara är att köra
              i gång när det står att man har avslagit någonting.
            </seg>
            <seg n="0ee1c78c">
              Jag tror faktiskt att Thomas Östros, medvetet eller omedvetet,
              mörkar på en punkt här. Den springande punkten i deras försöksverksamhet
              är att man vill kombinera lärlingsutbildningen med anställning.
              Och de har uppfattat att det här avslaget innebär att de inte
              får göra det nu annat än inom det individuella programmet där
              man redan i dag har den möjligheten. De här kommunerna bad att
              få försöka utveckla detta med en anställning under lärlingsperioden
              men fortfarande med skolan som huvudman.
            </seg>
            <seg n="ff66e146">
              Jag tycker att de skulle få pröva det inte bara på det individuella
              programmet, som är till för de elever som inte har klarat grundskolan,
              utan även för dem som har klarat grundskolan och är motiverade
              för yrkesutbildning. Är ordet anställning det nyckelord som Thomas
              Östros inte kan acceptera här?
            </seg>
          </u>
          <note type="speaker" n="f9f50625">
            Anf. 20 Utbildningsminister THOMAS ÖSTROS (s):
          </note>
          <u who="thomas_ostros_1881c3" xml:id="i-8298fe1c688cd29d-0" n="12f3b64d" next="i-61d3cf26fb17cc04-0">
            <seg n="d6071294">
              Fru talman! Nu har vi tillsatt en yrkesutbildningsdelegation
              som tillsamman med kommunerna ska hjälpa till att utveckla yrkesutbildningarna.
              Där är lärlingsutbildningarna det absolut viktigaste verktyget.
              Jag ser fram emot att de tillsammans med Malmö och Lund utvecklar
              ett samarbete som leder till en bra lärlingsutbildning inom de
              branscher som Malmö och Lund har pekat ut som intressanta. Jag
              stöder det arbetet fullt ut. Men det ska föras ett resonemang
              med den yrkesutbildningsdelegation vi nu har tillsatt.
            </seg>
            <seg n="d7ec6f60">
              Malmö och Lund ville dessutom ha 6 miljoner kronor från regeringen.
              Dem hade vi inte till förfogande. Vi har lämnat ut dem till kommunerna
              att arbeta med på eget bevåg. Jag utgår från att de kommer att
              använda pengarna också till lärlingsutbildningarna.
            </seg>
            <seg n="a95e022b">
              Samtidigt går det inte att diskutera denna fråga utan att diskutera
              vad innehållet är. Det Ulf Nilsson talar om i lärlingsutbildningar
              är något helt annat än vad Centerpartiet talar om och något helt
              annat än vad Kristdemokraterna ställer upp på. Jag tror inte ens
              att Moderaterna kommer att ställa upp på att ta bort en tredjedel
              av gymnasieutbildningen för de elever som man säger sig ömma för.
              Vad är det som gör att Folkpartiet tycker att om man ska bli en
              yrkesarbetare behöver man inte så mycket kunskaper i engelska,
              matematik eller samhällskunskap? Vad är det för traditioner ni
              knyter an till när ni påstår er stå arbetare nära och ändå säger
              att de inte behöver kunskaperna? Har Ulf Nilsson varit på en arbetsplats
              där man använder sig av engelskan i kontakter med kunder, även
              när man är yrkesarbetare, eller där man använder sig av engelska
              manualer för att kunna laga en bilmotor eftersom bilmotorn kommer
              från ett annat land, eller där matematiken används för datorstyrda
              processer i industrin? Det är fråga om att ta ansvar för en helhet
              på en arbetsplats. Att då säga att en tredjedel ska skäras ned
              är att visa förakt för vad samhället och arbetsmarknaden kräver
              och vad människor behöver för att kunna utvecklas på sina arbeten.
            </seg>
          </u>
          <note n="fe9c5649">
            Överläggningen var härmed avslutad.
          </note>
          <note n="811da8b2">
            6 § Svar på interpellation 2004/05:2 om kostnadsansvaret för
            stöd och service till funktionshindrade
          </note>
          <note n="72575730">
            Anf. 21 Statsrådet LARS-ERIK LÖVDÉN (s):
          </note>
          <u who="thomas_ostros_1881c3" xml:id="i-61d3cf26fb17cc04-0" n="12f3b64d" prev="i-8298fe1c688cd29d-0">
            <seg n="7c8a207c">
              Fru talman! Per Westerberg har frågat statsrådet Berit Andnor
              om statsrådet avser att vidta några åtgärder för att uppnå en
              rättvis fördelning av kostnaderna för stöd och service till funktionshindrade,
              om statsrådet avser att vidta några åtgärder mot vissa kommuners
              uppsägning av avtalen med kommuner som tar emot och står för stödet
              och servicen till funktionshindrade samt om statsrådet avser att
              vidta några åtgärder så att de funktionshindrade inte drabbas
              av detta extremt orättvisa utjämningssystem.
            </seg>
            <seg n="4aca6a53">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="cdd9e642">
              Skälet till att riksdagen i november 2003 beslutade att det från
              och med den 1 mars 2004 ska finnas lagar för utjämning av kostnaderna
              mellan kommunerna för insatser som ges enligt lagen (1993:387)
              om stöd och service till vissa funktionshindrade (LSS) var att
              uppnå en rättvis fördelning av kostnaderna för stöd och service
              till funktionshindrade. Den nya lagstiftningen ändrar inte på
              några förutsättningar när det gäller myndighetsutövningen och
              insatsernas utformning.
            </seg>
            <seg n="f4836930">
              Utjämningssystemet är rättvist eftersom de kommuner som har höga
              kostnader och många personer som har insatser enligt LSS får bidrag
              och de kommuner som har låga kostnader och få personer med insatser
              får betala en avgift.
            </seg>
            <seg n="bb8c0bad">
              Utjämningssystemet för LSS tar hänsyn till olika faktorer där
              den schablonkostnad som finns för varje insats är en del. Övriga
              delar är ett personalkostnadsindex, som ska ta hänsyn till att
              funktionshindrade har olika omsorgsbehov, samt ett koncentrationsindex.
              Schablonkostnaden ska inte förväxlas med den faktiska kostnaden
              per person.
            </seg>
            <seg n="79496de3">
              Utgångspunkten för LSS är vidare att den enskilde ska få stöd
              och service i sin hemkommun. Det kan dock uppstå situationer då
              enskildas behov inte kan tillgodoses i hemkommunen. Det finns
              då möjlighet för kommunen att enligt 17 a § LSS träffa avtal med
              andra kommuner eller privata utförare i en annan kommun.
            </seg>
            <seg n="11b60eae">
              Dessa avtal kan sägas upp när hemkommunen kan erbjuda insatsen
              på hemmaplan eller på annat sätt såvida den enskilde inte motsätter
              sig detta. Upphävs ett beslut om en insats enligt LSS mot den
              enskildes vilja kan beslutet överklagas. Till skillnad från ett
              ärende enligt socialtjänstlagen, som avser vård eller någon annan
              åtgärd till en annan kommun, kan inte ett ärende enligt LSS överflyttas.
              Kommuner som har privat verksamhet inom sitt geografiska område
              påverkas därför endast om den enskilde aktivt väljer att flytta
              till denna kommun genom att söka förhandsbesked.
            </seg>
            <seg n="6d1aeb85">
              Att den enskilde kan välja var han eller hon vill bosätta sig
              är en grundläggande rättighet som gäller alla personer oavsett
              ett eventuellt funktionshinder. Utjämningssystemet syftar till
              att utjämna kostnadsskillnaderna mellan kommuner och berör inte
              hur LSS är utformad utifrån ett individuellt perspektiv. Riksdagen
              har inte beslutat om några ändringar i LSS utan de förutsättningar
              och värderingar som vi tidigare gemensamt beslutat om ligger fast.
            </seg>
          </u>
          <note type="speaker" n="fdafdc00">
            Anf. 22 Förste vice talman PER WESTERBERG (m):
          </note>
          <u who="per_westerberg_9ab354" xml:id="i-9cf24dd40023a77d-0" n="749ebce5" next="i-f54dbd45a4ceeb6b-0">
            <seg n="42901a00">
              Fru talman! Först ska jag be att få tacka statsrådet för svaret
              på mina frågor.
            </seg>
            <seg n="65a72543">
              Som statsrådet säkert inser är jag inte särskilt nöjd med svaret.
              Jag har även läst de tidigare skriftliga svaren som statsrådet
              har gett på dessa frågor. Jag inser väl att uppsåtet är gott,
              att man försöker skapa bra förhållanden och möjligheter för de
              multihandikappade att mantalsskriva sig på de orter de själva
              vill.
            </seg>
            <seg n="e3a66893">
              Vi pratar här om de kanske svagaste individerna i svenska samhället
              som nu står i skottgluggen i de kommuner där de vårdas. Lagen
              om stöd och service för funktionshindrade fyller ju tio år. Den
              omfattar 9 000 personer, men det behövs 40 000 tjänster för att
              de ska klara sig vilket visar på den omfattande vård dessa människor
              verkligen behöver. De kommuner som sköter många av dessa personer
              är ofta landsortskommuner med lugna miljöer och stabil personal,
              som därmed är lämpade att ge den typen av vård. När det nu görs
              möjligt att flytta över en del av kostnadsansvaret på dessa kommuner,
              trots ett schablonmässigt utjämningssystem, hotas den kommunala
              ekonomin i ett antal mindre kommuner.
            </seg>
            <seg n="30da5cff">
              Jag har i min valkrets Sörmland Vingåker som det extrema exemplet.
              Men mycket hårt träffade är även Flen, Gnesta och Trosa. I min
              närhet finns Finspångs kommun. Både Finspång och Vingåker riskerar
              att få höja kommunalskatten med 2 kr på grund av övervältringskostnader.
              För mig blir det därmed ganska orimligt att de kommunerna ska
              tvingas ta ett så stort ansvar. För mig är det svårt att svara
              på kommunernas frågor om varför riksdagens majoritet har valt
              det systemet.
            </seg>
            <seg n="b0e93e1a">
              96 % av kommunerna som har lämnat remissvar har varit negativa
              till systemet. Jag är själv positiv till ett utjämningssystem,
              men jag landar ändå på att det borde vara ett statligt system
              som kanske finansieras via bidraget till kommunerna så att inte
              kommuner ska lockas att med något slags hårdhänthet försöka bli
              av med den typen av vårdbehövande eller att de vårdbehövande ska
              känna sig oönskade i respektive kommun.
            </seg>
            <seg n="de708410">
              Vilket råd vill statsrådet ge kommunledningarna, som är av vitt
              skilda politiska färger, i Vingåker och Finspång? De riskerar
              att få höja kommunalskatten med 2 kr för att kunna ta sitt ansvar
              beroende på att de har utomordentligt goda förutsättningar, lång
              tradition och bra miljö för att ta hand om de funktionshindrade.
            </seg>
            <seg n="cff787e9">
              Vilket råd vill statsrådet ge till de multihandikappade som lätt
              utsätts för press, precis som de anställda? Men det är framför
              allt de multihandikappade som har problem. Har statsrådet något
              emot att gå över till nationell finansiering, där man i stället
              tar in pengarna via stödet till kommunerna? Det är egentligen
              samma pengar, men de garanterar den totala nationella utjämningen.
              Då slipper multihandikappade i små, svaga kommuner att bli närmast
              en handelsvara.
            </seg>
          </u>
          <note n="490a1f09">
            Anf. 23 Statsrådet LARS-ERIK LÖVDÉN (s):
          </note>
          <u who="per_westerberg_9ab354" xml:id="i-f54dbd45a4ceeb6b-0" n="749ebce5" prev="i-9cf24dd40023a77d-0">
            <seg n="95c82023">
              Fru talman! Jag har ingen annan uppfattning än Per Westerberg
              om att det här naturligtvis är en oerhört viktig verksamhet. Det
              har varit en utomordentligt betydelsefull förutsättning för en
              ökad livskvalitet och delaktighet i samhället för många funktionshindrade.
            </seg>
            <seg n="bbdc952d">
              Vi hade ett system tidigare som inte utjämnade för kostnader
              över huvud taget. Det var ett oacceptabelt system. I det systemet
              fanns det kommuner som hade kostnader motsvarande 6 000 kr per
              invånare, medan det å andra sidan fanns kommuner som hade kostnader
              som motsvarade ungefär 400 kr per invånare. Så det var nödvändigt
              att genomföra ett utjämningssystem. Då kan man fråga sig: Varför
              inte ett utjämningssystem som regeringen tar ansvar för? Eller
              snarare bör statsmakterna ta ansvaret för finansieringen fullt
              ut för de enskilda insatserna.
            </seg>
            <seg n="44fa450a">
              Det fanns en ganska hygglig uppslutning bland remissinstanserna,
              också från handikapporganisationerna, om betydelsen av att ha
              ett inomkommunalt utjämningssystem. Och varför var det så? Ja,
              det handlar om ett mer ideologiskt perspektiv. En kommun har nämligen
              befolkningsansvar för alla sina kommunmedborgare oavsett om man
              är funktionshindrad, har stora vårdbehov för att man är gammal
              och skröplig eller har särskilda behov av sociala skäl i andra
              avseenden. Befolkningsansvaret innefattar alla kommunmedborgare.
            </seg>
            <seg n="ce984f2d">
              Det var nödvändigt att införa ett utjämningssystem, och vi gjorde
              det. Det förändrade inte LSS-lagstiftningen, den materiella lagstiftningen,
              som sådan. Det förändrade inte heller möjligheterna att teckna
              avtal från en kommun om placering i en annan kommun. Det är viktigt
              att understryka det. Möjligheterna att träffa avtal med andra
              kommuner eller privata utförare i en annan kommun har inte förändrats
              med utjämningssystemet.
            </seg>
            <seg n="ba6726c8">
              Det är också en myt att säga att systemet innebär att avtalen
              ska sägas upp. Nej, utjämningssystemet ändrar inte på de civilrättsliga
              avtal som finns mellan kommunerna om placeringar när det gäller
              funktionshindrade. Det är klart att ett civilrättsligt avtal ska
              sägas upp, men det ska bara sägas upp under förutsättning att
              man kan erbjuda vård i den egna kommunen. Det är grundförutsättningen.
            </seg>
            <seg n="a790bc5b">
              Jag är väl medveten om den problematik som Per Westerberg tar
              upp från Vingåker. Vi har några andra kommuner också som har samma
              problematik. Jag har i flera sammanhang uttalat en irritation
              över att vissa kommuner nu försöker, som någon har uttryckt det
              jag vet inte om Per Westerberg gjorde det dumpa funktionshindrade
              i andra kommuner. Avtalen gäller. Rimligen ska de kommuner som
              vill göra en förändring av avtalen se till att erbjuda den vård
              och service som de funktionshindrade behöver i den egna kommunen.
              Det går alltså inte att lättvindigt föra över kostnadsansvaret
              på andra kommuner.
            </seg>
          </u>
          <note type="speaker" n="8fa352b6">
            Anf. 24 Förste vice talman PER WESTERBERG (m):
          </note>
          <u who="per_westerberg_9ab354" xml:id="i-9cf24dd40023a77d-1" n="749ebce5" next="i-f54dbd45a4ceeb6b-1">
            <seg n="b25efc63">
              Fru talman! Jag är väl medveten om att det behövdes ett utjämningssystem
              och sympatiserar med detta. Man kan ju säga att det går lätt att
              få utjämning i stora kommuner, men små kommuner som av det ena
              eller andra skälet drabbas av att ett antal personer får svåra
              funktionshinder kan få väldigt höga kostnader.
            </seg>
            <seg n="ce37c19e">
              Vad jag vill diskutera är hur vi ska få ett bättre utjämningssystem
              så att inte de som har många olika handikapp ska känna sig oönskade
              på den plats där de är, som kanske träffas av stora skattehöjningar
              då det är fråga om att ett antal kommuner säger upp avtal, bland
              annat genom förändring av mantalsskrivning för dem som har rätt
              att förändra sin mantalsskrivning, även när de är multihandikappade.
            </seg>
            <seg n="a1c7a838">
              Jag är helt övertygad om att statsrådet har både mottagit och
              läst skrivelserna till departementet från de kommuner jag nämner.
              Jag vet att det finns flera. Men flera, till exempel Vingåker
              och Katrineholm, har byggt upp, både i privat och offentlig regi,
              speciella miljöer och behandlingshem med mycket god erfarenhet
              och kompetens sedan årtionden tillbaka när det gäller att ta hand
              om döva, dövblinda, förståndshandikappade och personer med ett
              antal andra handikapp. Där finner man att det kanske går fyra
              fem anställda per multihandikappad för att kunna ge de handikappade
              ett drägligt liv och vettiga levnadsförhållanden.
            </seg>
            <seg n="e120b4cd">
              Det jag vill peka på är just att det utjämningssystem man har
              valt skapar problem i ett antal små kommuner, problem som man
              knappast jag förutsätter att det också gäller statsrådet tyckt
              varit önskvärda. Vi kan ta mina exempelkommuner Finspång och Vingåker
              det går väl att titta på Flen och Gnesta också. Det är små fattiga
              kommuner som har mycket lugna miljöer och lång erfarenhet på det
              här området. De är utsatta för uppsägning av avtal och förändrade
              mantalsskrivningar för multihandikappade, och därav kommer problemen.
              Jag besökte till exempel Vingåkers kommun, där det bor 9 000 invånare.
              Där har man nio personer som är multihandikappade, och det kostar
              20 miljoner kronor. Fem av de nio har man fått avtalen uppsagda
              från nu. Detta innebär en kommunalekonomisk katastrof för en liten
              landsortskommun.
            </seg>
            <seg n="f8a27120">
              Jag efterlyser fortfarande svaret på mina frågor. Vilket råd
              vill statsrådet ge de utomordentligt bekymrade kommunalpolitiker,
              anställa och andra i Vingåker och Finspång som hotas med en kraftig
              skattehöjning därför att de tvingas ta ett ansvar som egentligen
              borde vara ett nationellt ansvar, oavsett om det är ett interkommunalt
              utjämningssystem eller ett statligt ansvar? Hur ska de multihandikappade
              bete sig? Ska de vara lojala med den kommun de var mantalsskrivna
              i när de fick handikappet eller den kommun där de bor? Det är
              ju ett tryck som indirekt sätts på dem och deras anhöriga som
              jag tycker är ovärdigt.
            </seg>
            <seg n="471d30f1">
              Vi har ett nationellt ansvar för de här människorna. Låt oss
              då se till att de slipper känna att de är en belastning för respektive
              hemkommun. Ta det nationella ansvaret, och finansiera det genom
              att ta pengarna från de pengar vi ger generellt till kommunerna!
              Då får vi finansieringen. Vi slipper peka ut vissa kommuner och
              visst ansvar, och dessutom får vi inte detta tryck på de multihandikappade.
            </seg>
          </u>
          <note n="bf3630aa">
            Anf. 25 Statsrådet LARS-ERIK LÖVDÉN (s):
          </note>
          <u who="per_westerberg_9ab354" xml:id="i-f54dbd45a4ceeb6b-1" n="749ebce5" prev="i-9cf24dd40023a77d-1">
            <seg n="26bc5eab">
              Fru talman! Än en gång: Själva utjämningssystemet rubbar inte
              grunderna för LSS-lagstiftningen eller skyldigheterna för en avtalsslutande
              kommun. Vi har inte gått in och ändrat det regelverket.
            </seg>
            <seg n="97051f91">
              Jag känner också till problematiken att vissa kommuner nu försöker
              säga upp avtalet och smita ifrån kostnadsansvaret. Jag tycker
              att ett sådant beteende i kommunsektorn är djupt oacceptabelt
              och osolidariskt.
            </seg>
            <seg n="910226b3">
              Avtalen och lagstiftningen bygger ju på det faktum att den kommun,
              ursprungskommunen, som gör en placering i en annan kommun har
              kostnadsansvaret. Denna kommun skall, om man nu säger upp avtalet,
              erbjuda vård och service i den egna kommunen. Och när stora, väldigt
              stora, kommuner säger upp avtalen tycker jag att det är helt oacceptabelt,
              därför att man borde rimligen ha förutsättningar själv att erbjuda
              kvalificerad vård och service i den egna hemkommunen om man inte
              vill ha placeringen längre. Jag vill ha sagt det, därför att det
              råder ibland missförstånd här om att just utjämningssystemet också
              motiverades av att man skulle säga upp avtalen, men det har alltså
              inte varit förutsatt att det skulle gå till på det sättet.
            </seg>
            <seg n="c49a972c">
              Det är väldigt många kommuner i det här landet, mindre kommuner,
              som faktiskt har tjänat på det nya utjämningssystemet. Det ska
              man också vara klar över, och det tror jag att Per Westerberg
              också vet.
            </seg>
            <seg n="3e68c053">
              Jag ser problemen tro inte något annat. Vi avser nu att ge i
              uppdrag till tillsynsmyndigheten att följa upp bestämmelserna
              om möjligheterna att sluta avtal och hur det fungerar, hur vanligt
              det är att kommuner upphäver avtal och andra problem som har samband
              med den här problematiken. Utifrån deras rapport får regeringen
              sedan ta ställning till eventuella åtgärder. Det är också naturligt,
              för en som har sysslat med utjämningssystem nu under många år,
              att man efter det att utjämningssystemet har varit i kraft ett
              tag gör en utvärdering av hur systemet har fungerat i praktiken.
              Det kommer vi också göra av det här utjämningssystemet.
            </seg>
            <seg n="e9e1c28f">
              Avslutningsvis, fru talman, vill jag säga att det är väldigt
              glädjande att höra en moderat som är anhängare av utjämningssystemet.
            </seg>
          </u>
          <note type="speaker" n="6d794222">
            Anf. 26 Förste vice talman PER WESTERBERG (m):
          </note>
          <u who="per_westerberg_9ab354" xml:id="i-9cf24dd40023a77d-2" n="749ebce5" next="i-f54dbd45a4ceeb6b-2">
            <seg n="7f073baf">
              Fru talman! Ja, en moderat som är anhängare av utjämningssystemet
              jag vill framhålla att vi har ett nationellt ansvar. Vi har ett
              ansvarstagande, och det är ett gammalt honnörsord i den moderata
              ideologin och vårt partiprogram. Vi tar ansvar för dem som kanske
              är de sämst ställda i samhället. De är oerhört beroende av stöd
              och hjälp.
            </seg>
            <seg n="05feec42">
              Jag kan förstå och har respekt för ett utjämningssystem här,
              av naturliga skäl, och att det finns ett gott uppsåt att skapa
              ett bra utjämningssystem. Det som är alarmerande är när det blir
              ett antal mindre kommuner som träffas extremt hårt.
            </seg>
            <seg n="5c4330db">
              Att två kronors kommunal skattehöjning väcker kraftfulla reaktioner
              i de kommuner det gäller är nog statsrådet som gammal politiker
              väl medveten om. Det är inte bara bland förtroendevalda, utan
              bland den breda befolkningen. Man upplever sig göra ett bra jobb.
              Man har erbjudit bra miljöer för att hjälpa dessa samhällets olycksbarn,
              och nu träffas man tillbaka av mycket stora kostnader.
            </seg>
            <seg n="7356fb63">
              Vad jag förstår har statsrådet egentligen inget råd att ge Finspång
              och Vingåker mer än att det ska ske en utvärdering.
            </seg>
            <seg n="d6d275f2">
              För min del skulle jag vilja ha inte bara en utvärdering utan
              en snabb utvärdering och kanske ett snabbt beslut. Det är orimligt
              att dessa småkommuner ska träffas så hårt.
            </seg>
            <seg n="26cf27fe">
              Både statsrådet och jag är nog medvetna om att alla kommuner
              tenderar att ta de chanser de har. Om man ändrar de multifunktionshindrades
              mantalsskrivningsort ger det vissa öppningar att kunna ändra avtalen.
              Vi ser nu ett antal uppsägningar där man pekar på den möjligheten.
              Jag tycker att det är tråkigt, men det visar också svagheten med
              nuvarande utjämningssystem. Därför efterlyser jag den nationella
              med en finansiering inom kommunal i praktiken.
            </seg>
          </u>
          <note n="7483b2a6">
            Anf. 27 Statsrådet LARS-ERIK LÖVDÉN (s):
          </note>
          <u who="per_westerberg_9ab354" xml:id="i-f54dbd45a4ceeb6b-2" n="749ebce5" prev="i-9cf24dd40023a77d-2">
            <seg n="df7d5fc1">
              Fru talman! Jag vill göra ett förtydligande. Problemen med avtalen
              hade vi ju också innan det nuvarande utjämningssystemet trädde
              i kraft. Vi hade diskussionen då också. Det fanns även på den
              tiden kommuner som ville försöka smita ifrån sitt ansvar och,
              som någon har uttryckt det, dumpa problemen i en annan kommun.
              Det är inget som följer av det nya utjämningssystemet.
            </seg>
            <seg n="2742b753">
              Jag ser en tydlig problematik här naturligtvis. Jag möter kommunföreträdare
              i stor utsträckning och ser problematiken. Vi ska nu titta igenom
              detta. Vi kommer att ge myndigheterna i uppdrag att göra en granskning
              av detta. Sedan får vi dra slutsatser av den inför framtiden.
            </seg>
            <seg n="f10cce58">
              För de funktionshindrades skull är det ju väldigt viktigt att
              kommunsektorn solidariskt bär kostnaderna som är förenade med
              de vårdinsatser som måste till för att de funktionshindrade ska
              kunna leva ett gott liv. Det får inte vara så att vissa kommuner
              försöker smita undan från det ansvaret.
            </seg>
            <seg n="a189663e">
              Fru talman! Yvonne Andersson har frågat justitieminister Thomas
              Bodström om han avser att verka för att den individuella prövningen
              av fortsatt anställning för myndighetschefer, vars förordnandetid
              löpt ut, omfattar såväl länets behov som den enskilda myndighetschefens
              lämplighet.
            </seg>
            <seg n="4aca6a53">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="a18261cf">
              Bakgrunden till Yvonne Anderssons interpellation är en skriftlig
              fråga där Yvonne Andersson frågade mig om jag är beredd att ta
              initiativ så att specifika betingelser kan tas med i bedömningen
              när förordnandetiden för en landshövding har löpt ut för att därmed
              möjliggöra en förlängning av förordnandet.
            </seg>
            <seg n="bcfbf986">
              I frågan exemplifierade Yvonne Anderson med situationen beträffande
              den nuvarande landshövdingen i Östergötlands län, vars förordnandetid
              löper ut våren 2005. Yvonne Andersson tar nu åter upp situationen
              i Östergötlands län som ett exempel.
            </seg>
            <seg n="bd3e91f4">
              Som jag nämnde i mitt tidigare svar till Yvonne Andersson prövar
              regeringen, med utgångspunkt i sin chefspolicy, i varje enskilt
              fall huruvida fortsatt anställning på den aktuella myndigheten
              eller annan anställning i annan verksamhet är det mest lämpliga
              för den enskilda myndighetschefen. Prövningen i det nu aktuella
              fallet omfattar även länets behov.
            </seg>
          </u>
          <note n="fe9c5649">
            Överläggningen var härmed avslutad.
          </note>
          <note n="b425a631">
            7 § Svar på interpellation 2004/05:13 om landshövdingars förordnandetid
          </note>
          <note n="f7c8e04a">
            Anf. 28 Statsrådet LARS-ERIK LÖVDÉN (s):
          </note>
          <note type="speaker" n="bc0ce4ac">
            Anf. 29 YVONNE ANDERSSON (kd):
          </note>
          <u who="yvonne_andersson_b37e40" xml:id="i-d340519889c9f7aa-0" n="aa520ff8" next="i-2ad7c6c86228324a-0">
            <seg n="8df5675d">
              Fru talman! Tack för svaret. Egentligen skulle jag kunna säga
              att jag är nöjd med det. Det var ju tvåsamheten som jag så gärna
              ville att man skulle ta med i detta. Ändå kan jag inte låta bli
              att också betona varför jag har ställt den här interpellationen
              och varför jag tyckte att det var intressant att vi fick ha den
              här interpellationsdebatten.
            </seg>
            <seg n="3aec9279">
              Jag har funderat rätt så mycket på att den här tvåsamheten ändå
              inte har tillmätts den betydelse som den faktiskt kan ha. En landshövding
              har ju ett uppdrag som egentligen är både ett förvaltningschefsuppdrag
              och ett förtroendeuppdrag.
            </seg>
            <seg n="d6973564">
              Jag har tagit Östergötland som exempel och vår landshövding Björn
              Eriksson. Det är trevligt att ta ett bra exempel. Jag kan gissa
              mig till att det finns sämre exempel. Då ska det naturligtvis
              gälla där också. Det jag vill lyfta fram är exempel mot en princip.
            </seg>
            <seg n="64af7c04">
              Förvaltningsuppdraget tror jag är svårt att bedöma. Det kan jag
              egentligen inte uttala mig särskilt mycket om, även om jag ser
              att det har fungerat bra i Östergötland. Det är förtroendeuppdraget
              som jag tycker är viktigt.
            </seg>
            <seg n="15c729fb">
              Det är inte alla äktenskap som är lyckliga, men många är det.
              Att förhindra ett lyckligt äktenskap att fortsätta när det fungerar,
              tycker jag är synd. Då tror jag att man går miste om en viktig
              kraft som har just med förtroendet att göra.
            </seg>
            <seg n="c6cc9444">
              Det är dit jag ville komma. När det finns förtroende bör det
              få tillmätas den kraft det faktiskt har. Det är inte alltid lätt
              att få förtroende. Vi vet ju mycket väl att alla som borde ha
              förtroende inte har det bland folket.
            </seg>
            <seg n="c767cc65">
              I ett fall där det finns förtroende tror jag att det finns större
              möjligheter att lyckas. Det förtroendet kommer naturligtvis att
              skvätta över på den regering som tillåter att förtroendet får
              fortsätta att växa. Då kan fyrkantiga regler bli svåra att handskas
              med. Man ser det som ett svek om man tar bort någon när det fungerar
              väldigt väl.
            </seg>
            <seg n="e3d1e0ab">
              Jag tror att det finns olika skeenden i ett läns utveckling där
              just detta förtroendekapital är väldigt viktigt. Det är just det
              som jag tycker att man måste uppmärksamma väldigt mycket.
            </seg>
            <seg n="aa0fe40f">
              I den förra debatten talade statsrådet mycket om att det ska
              vara en utvärdering av alla system. Det här är också ett system.
              Någonstans finns det viktiga ingredienser som vi i dag inte vet
              så mycket om. Vi vet inte vilka kriterier som ligger bakom. Det
              ska dock utvärderas, hoppas jag.
            </seg>
            <seg n="819e0355">
              Vad finns det för planer för detta?
            </seg>
          </u>
          <note n="8f3c3102">
            Anf. 30 Statsrådet LARS-ERIK LÖVDÉN (s):
          </note>
          <u who="yvonne_andersson_b37e40" xml:id="i-2ad7c6c86228324a-0" n="aa520ff8" prev="i-d340519889c9f7aa-0">
            <seg n="727de9a5">
              Fru talman! Jag är av naturliga skäl inte beredd att föra en
              diskussion här i kammaren om de överväganden som görs i de konkreta
              fallen när det gäller förordnandetider. Det förstår jag att Yvonne
              Andersson respekterar.
            </seg>
            <seg n="032fb8eb">
              När det gäller att förlänga en myndighetschefs förordnande bedömer
              man, som jag sade i mitt svar, in förutsättningarna för myndigheten
              och personens lämplighet. Det är överväganden som görs i varje
              enskilt fall.
            </seg>
            <seg n="c0e202cc">
              För landshövdingar och andra myndighetschefer gäller generellt
              att det har utvecklats en praxis. Vi ger ett förordnande på sex
              år plus tre år. Det gäller inte bara landshövdingar utan även
              andra myndighetschefer. I några fall har vi frångått den praxisen
              och haft en något längre tid. Det är för att få en viss omsättning
              på myndighetspersoner inom den statliga chefsförvaltningen och
              kunna se till att man utnyttjar de krafter som finns på ett bra
              sätt.
            </seg>
            <seg n="7bbc90d4">
              Jag är som sagt inte beredd att föra ett resonemang här i det
              enskilda fall som Yvonne Andersson tar upp. Det får vi återkomma
              till i andra sammanhang när regeringen tar ställning till förordnande
              av dessa.
            </seg>
          </u>
          <note type="speaker" n="fd2f0c66">
            Anf. 31 YVONNE ANDERSSON (kd):
          </note>
          <u who="yvonne_andersson_b37e40" xml:id="i-d340519889c9f7aa-1" n="aa520ff8" next="i-2ad7c6c86228324a-1">
            <seg n="4daf9d93">
              Fru talman! Det gäller inte det enskilda fallet utan principerna
              bakom. I alla möjliga sammanhang har vi i samhället kriterier
              på hur man lyfter fram viktiga positioner och hur man hanterar
              den kompetens och kunskap som finns. På samma sätt kan vi inom
              företagsamhet och andra områden se att det fungerar bra, och att
              här är det viktigt att behov möter möjligheter och kompetens.
            </seg>
            <seg n="6352b447">
              Det här var en generell diskussion: Är detta ett system som det
              bör finnas möjlighet att se igenom? Tar man besluten och prövningen
              på grunder som inte aktualiseras? I realiteten vet inte en landshövding
              eller folket i ett län på vilka grunder det finns möjligheter
              för någon att få vara kvar längre eller på vilka grunder det inte
              fungerar så bra som det borde göra.
            </seg>
            <seg n="e33ac8a8">
              Vad jag vill åt är en tydlighet: Har en landshövding en morot
              för att göra ett ännu bättre jobb? Finns det möjlighet för ett
              län att jobba ihop sig med en landshövding så att det blir en
              så optimal konstellation jag hade bilden av ett äktenskap, men
              alla bilder haltar ju som möjligt? Vad är det för kriterier och
              bedömningsunderlag man utvärderar och följer upp? Det är det generella
              fallet jag är intresserad av.
            </seg>
            <seg n="b424704e">
              Kanske är det inte alltid så enkelt, herr statsråd, att ha de
              här fyrkantiga reglerna att just vid den här tiden, sex plus tre
              år, görs den här mätningen och då kommer ödet att falla. Kanske
              ska det vara bara två år eller ett år till. Kanske det inte ska
              vara så länge som sex plus tre år. Det är mer den diskussionen
              som är viktig, helt enkelt också för att slippa den oro som finns
              bland medborgarna: Vad ska hända i vårt län?
            </seg>
          </u>
          <note n="6efcd815">
            Anf. 32 Statsrådet LARS-ERIK LÖVDÉN (s):
          </note>
          <u who="yvonne_andersson_b37e40" xml:id="i-2ad7c6c86228324a-1" n="aa520ff8" prev="i-d340519889c9f7aa-1">
            <seg n="ca3e6b66">
              Fru talman! När det gäller generaldirektörer och andra myndighetschefer
              sker det naturligtvis en fortlöpande myndighetsdialog, en diskussion
              mellan regeringen och myndigheterna om hur verksamheten fungerar
              och utvecklas. Det är inte heller så att beslut om generaldirektörers
              och myndighetschefers förordnanden tas ad hoc , utan det sker
              efter noggranna överväganden och i dialog med den enskilda myndighetschefen.
            </seg>
            <seg n="04d9e035">
              Än en gång: Jag vill inte föra resonemanget vidare än så här.
              Jag vill dock understryka att det naturligtvis görs noggranna
              överväganden.
            </seg>
            <seg n="6c7378e1">
              Sedan är det ju ganska bra jag får se upp nu så att inte diskussionen
              leder alldeles för långt att vi har satt förordnandetider på sex
              plus tre år och att vi ibland kunnat göra undantag. Det syftar
              ju också till att vi ska få en viss rotation mellan myndighetscheferna
              i den statliga förvaltningen. Jag tror inte att vi ska tillbaka
              till den gamla tidens politik där man kunde sitta som myndighetschef
              i 16, 18 eller 20 år. Det tror jag inte vore bra för en modern
              svensk statsförvaltning.
            </seg>
          </u>
          <note type="speaker" n="6a5bdc4b">
            Anf. 33 YVONNE ANDERSSON (kd):
          </note>
          <u who="yvonne_andersson_b37e40" xml:id="i-d340519889c9f7aa-2" n="aa520ff8" next="i-2ad7c6c86228324a-2">
            <seg n="4038e262">
              Fru talman! Då vill jag tacka statsrådet för den information
              som vi i alla fall har fått. Jag vill också uppmärksamma på att
              detta är frågor som är intressanta bland människor. Man känner
              att här kommer det så nära och här blir det så viktigt för vår
              egen verksamhet vilka personer som tillsätts, och därför är man
              mån om att det är väldigt tydligt och klart vad som händer och
              sker och vad som ska gälla och inte ska gälla. Den öppenheten
              tror jag att vi alla vill ha i ett demokratiskt samhälle. Jag
              skickar med det inför de bedömningar som ska göras.
            </seg>
          </u>
          <note n="fe9c5649">
            Överläggningen var härmed avslutad.
          </note>
          <note n="9c837862">
            8 § Anmälan om inkommen faktapromemoria om förslag från Europeiska
            kommissionen
          </note>
          <note n="ec172cb1">
            Tredje vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="yvonne_andersson_b37e40" xml:id="i-2ad7c6c86228324a-2" n="aa520ff8" prev="i-d340519889c9f7aa-2">
            <seg n="55d97f46">
              KOM(2004)461
            </seg>
            <seg n="936d3b51">
              Rossana Dinamarca
            </seg>
          </u>
          <note n="5712a462">
            9 § Hänvisning av ärenden till utskott
          </note>
          <note n="99096c47">
            Föredrogs och hänvisades
          </note>
          <note n="64284f87">
            10 § Bordläggning
          </note>
          <note n="816380bc">
            Anmäldes och bordlades
          </note>
          <note n="58274ce5">
            11 § Anmälan om interpellation
          </note>
          <note n="1a85ccb7">
            Anmäldes att följande interpellation framställts
          </note>
          <note n="713fa70f">
            den 1 oktober
          </note>
          <note n="7266fc75">
            Birgitta Ohlsson
          </note>
          <note n="6c32d4ce">
            Interpellationen redovisas i bilaga som fogats till riksdagens
            snabbprotokoll tisdagen den 12 oktober.
          </note>
          <note n="044e0d34">
            12 § Anmälan om skriftliga svar på frågor
          </note>
          <note n="c9cc4363">
            Anmäldes att skriftliga svar på följande frågor inkommit
          </note>
          <note n="c4334c94">
            den 30 september
          </note>
          <note n="a62998eb">
            Cecilia Wigström
          </note>
          <note n="f6755dbc">
            Tobias Billström
          </note>
          <note n="bf865156">
            Ulla Hoffmann
          </note>
          <note n="bf865156">
            Ulla Hoffmann
          </note>
          <note n="f114b3f8">
            Svaren redovisas i bilaga som fogats till riksdagens snabbprotokoll
            tisdagen den 12 oktober.
          </note>
          <note n="96f6992b">
            13 § Kammaren åtskildes kl. 10.34.
          </note>
          <note n="e89cb742">
            Förhandlingarna leddes av tredje vice talmannen.
          </note>
          <note n="edff8d70">
            /Monica Gustafson
          </note>
        </div>
      </body>
    </text>
  </TEI>
</teiCorpus>
