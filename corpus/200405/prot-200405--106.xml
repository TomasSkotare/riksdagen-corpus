<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--106</head>
          <docDate when="2004-04-15">2004-04-15</docDate>
        </div>
      </front>
      <body>
        <div>
          <note n="d15699d0">
            ﻿
          </note>
          <note n="b84377aa">
            Riksdagens protokoll
          </note>
          <note n="28caed8a">
            2004/05:106
          </note>
          <note type="date" n="34d3d789">
            Fredagen den 15 april
          </note>
          <note n="35707b9e">
            Kl. 09:00 - 15:48
          </note>
          <note n="393160f5">
            1 § Anmälan om återtagande av plats i riksdagen
          </note>
          <note n="27e43544">
            Talmannen meddelade att Maria Wetterstrand (mp) skulle återta
            sin plats i riksdagen från och med måndagen den 18 april varigenom
            uppdraget som ersättare skulle upphöra för Gunvor G Ericson.
          </note>
          <note n="0fed1132">
            2 § Meddelande om partiledardebatt om EU:s framtid
          </note>
          <note n="5ec7e3f7">
            Talmannen meddelade att fredagen den 29 april kl. 9.00 skulle
            partiledardebatt om EU:s framtid äga rum.
          </note>
          <note n="e1d06e60">
            3 § Meddelande om frågestund
          </note>
          <note n="3c71d9a1">
            Talmannen meddelade att vid frågestunden torsdagen den 21 april
            kl. 14.00 skulle följande statsråd närvara:
          </note>
          <note n="87709910">
            Vice statsminister Bosse Ringholm, utrikesminister Laila Freivalds,
            utbildnings- och kulturminister Leif Pagrotsky, statsrådet Lena
            Hallengren och statsrådet Sven-Erik Österberg.
          </note>
          <note n="45f59dbc">
            4 § Anmälan om inkomna faktapromemorior om förslag från Europeiska
            kommissionen
          </note>
          <note n="d38d62de">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note n="79488641">
            KOM(2005)48
          </note>
          <note n="9f702d3c">
            KOM(2005)47
          </note>
          <note n="ea7c1e04">
            5 § Svar på interpellation 2004/05:474 om vapen- och fredsforskning
          </note>
          <note type="speaker" n="c1bccffe">
            Anf. 1 Utrikesminister LAILA FREIVALDS (s):
          </note>
          <u who="unknown" xml:id="i-759d8a35ebcd271e-0" n="edc23f4a">
            <seg n="629b1f83">
              Herr talman! Harald Nordlund har frågat utbildnings- och kulturminister
              Leif Pagrotsky om han gör bedömningen att nuvarande fördelning
              av resurser på vapen- respektive fredsforskning är rimlig samt
              vilka åtgärder han vill vidta för att öka användningen av fredsforskningens
              resultat när Sverige arbetar med konfliktlösning i EU och FN.
            </seg>
            <seg n="63098918">
              Interpellationen har överlämnats till mig för besvarande.
            </seg>
            <seg n="2df002b6">
              Sverige har en lång tradition av konfliktförebyggande och konfliktlösning
              som vi har anledning att vara stolta över. Forskning som långsiktigt
              bidrar till detta bedrivs av en mängd aktörer i Sverige. Den mest
              omfattande och den kanske viktigaste forskningen bedrivs vid våra
              universitet och högskolor inom ramen för den ordinarie verksamheten
              vid institutionerna för till exempel statsvetenskap, juridik-
              och humanistiska ämnen.
            </seg>
            <seg n="926c66d4">
              Harald Nordlund nämner särskilt Institutionen för freds- och
              konfliktforskning vid Uppsala universitet. Andra exempel är undervisningen
              i folkrätt vid Lunds universitet eller forskning om demokrati,
              val och opinion som bedrivs vid Göteborgs universitet. Här och
              på många andra ställen sker en långsiktig kunskapsuppbyggnad som
              är av avgörande betydelse för förståelsen av konflikter i vår
              omvärld. Det är dock inte möjligt att redovisa kostnaderna separat
              i statsbudgeten.
            </seg>
            <seg n="06c0a15f">
              Förutom grundforskningen pågår det också en tillämpad utrikes-
              och säkerhetspolitisk forskning i Sverige. Flera institutioner
              är verksamma på detta område, som Harald Nordlund också nämner
              i sin interpellation. Utrikesdepartementet har bidragit till sådan
              forskning under många år. Som exempel kan nämnas Sipri som nästa
              år firar sitt 40-årsjubileum. Det är ingen tillfällighet att Sipri
              heter Helsingforss internationella fredsinstitut och ligger här
              med huvudsaklig finansiering från Sverige.
            </seg>
            <seg n="0555c6d7">
              Vidare bör nämnas den omfattande forskning som avser säkerhet
              och utveckling i tredje världen. Sådan forskning finansieras över
              biståndsbudgeten och sker såväl i Sverige som utomlands, inklusive
              i tredje världen. Vissa utredningar och studier inom det freds-
              och säkerhetsfrämjande området finansieras också över UD:s anslag.
            </seg>
            <seg n="e5cb02c6">
              Även inom EU satsas en betydande del av resurserna för forskning
              och information på konfliktförebyggande och krishantering. I samverkan
              med de ledande utrikes- och säkerhetspolitiska forskningsinstitutionerna
              i Sverige har framtida forsknings- och analysområden identifierats.
              Detta är en inriktning som regeringen stöder. Här får vi tillgång
              till större resurser än vad som kan uppbringas nationellt.
            </seg>
            <seg n="60e75b4d">
              I sin interpellation ställer Harald Nordlund forskning om utrikes-
              och säkerhetspolitik och nedrustning i relation till forskningen
              om till exempel försvarsmateriel.
            </seg>
            <seg n="4d361f32">
              Först vill jag säga att freds- och konfliktforskningen är mer
              omfattande än vad Harald Nordlund anger. Sen vill jag påpeka att
              man inte kan jämföra forskningsområden som har helt olika syften.
            </seg>
            <seg n="b5292a97">
              Forskning och teknikutveckling inom försvarsområdet sker för
              att tillgodose Försvarsmaktens operativa behov och behov av kompetens
              i olika tidsperspektiv. Syftet med denna är främst att utveckla
              förmågan att möta nya hot och risker och skapa en handlingsfrihet
              att lösa nya uppgifter. De demonstratorprojekt som Harald Nordlund
              nämner har just detta syfte. Inte minst den internationella utvecklingen
              med uppsättandet av snabbinsatsstyrkor, så kallade Battle Groups
              inom EU där Sverige deltar, illustrerar väl den beredskap som
              måste finnas för nya uppgifter.
            </seg>
            <seg n="e91e0f42">
              Det finns starka synergieffekter mellan militär och civil teknikutveckling,
              som bland annat visat sig i så kallad spin-off till olika civila
              områden. Till exempel kan den internationellt konkurrenskraftiga
              flyg- och rymdindustrin sägas utgöra en av de främsta drivkrafterna
              för Sveriges tillväxt och position som högteknologisk nation som
              tillvaratar synergier mellan civila och militära tillämpningar.
            </seg>
            <seg n="6405d2d8">
              På Harald Nordlunds andra fråga om regeringen är beredd att öka
              användningen av fredsforskningens resultat när Sverige arbetar
              med konfliktlösning kan jag svara ett oreserverat ja. Så sker
              redan. Regeringen har direkt nytta av den tillämpade forskning
              som genomförs av till exempel FOI, Försvarshögskolan och Sipri
              och inte minst den forskning som bedrivs av universitet och högskolor.
              Den är ett värdefullt bidrag till beslutsprocessen när svenska
              ståndpunkter utformas inför förhandlingar i internationella organisationer.
              Forskningen bidrar också till att upprätthålla kompetens på en
              rad viktiga områden.
            </seg>
            <seg n="89d84c76">
              För att öka framtida användning av forskningsresultat och utredningar
              inom utrikes- och säkerhetspolitiken tillsatte regeringen en utredning
              år 2003. Den lade fram sina resultat i höstas Tänka om världen
              . Här finns såväl en ordentlig kartläggning av utrikes- och säkerhetspolitisk
              forskning vid svenska lärosäten som ett antal goda förslag om
              hur denna ska användas. Dessa övervägs just nu av regeringen.
            </seg>
          </u>
          <note type="speaker" n="7a4bf240">
            Anf. 2 HARALD NORDLUND (fp):
          </note>
          <u who="barbro_hietala_nordlund_c785b9" xml:id="i-e6d13bf23e2e087e-0" n="87a846b6">
            <seg n="9b258712">
              Herr talman! Jag vill tacka utrikesministern för svaret på interpellationen.
            </seg>
            <seg n="bb6ae47e">
              Hemmansägaren Jonas Jonasson väckte i januari 1869 en motion
              i riksdagens andra kammare. I den sade han bland annat: Oerhörda
              penningsummor användas årligen på att anskaffa och underhålla
              material till medmänniskors lemlästande och förstöring i massa.
              Dessa penningar skola folken med svett och möda anskaffa samt
              därjämte offra liv och blod.
            </seg>
            <seg n="c000a0db">
              Herr talman! Jag är efter en nutidsanpassning av språket beredd
              att inlämna en likalydande motion i dag, 135 år senare. År 2001
              beslöt visserligen riksdagen att Sverige ska vara pådrivande i
              att förebygga konflikter. Jag tycker inte att vi är tillräckligt
              pådrivande. Frågor om freds- och vapenforskning är frågor som
              ligger utanför eller ovanför det vanliga partipolitiska käbblet.
              Tyvärr, tycker jag, ligger frågorna också utanför den politiska
              debatten över huvud taget. Partierna borde, menar jag, ägna sig
              mer än de gör åt att diskutera frågor om hur vi når ett mer fredligt
              tillstånd i världen. För mig som socialliberal är den här frågeställningen
              i hög grad ideologisk.
            </seg>
            <seg n="44c55786">
              Jag har, herr talman, velat ta upp det här samtalet av två skäl.
              För det första: I retoriken används uttrycket hållbar utveckling
              gärna av oss politiker, men vi når aldrig en hållbarhet ekologiskt,
              ekonomiskt och socialt i ett tillstånd utan fred. Det här har
              jag aldrig hört en politiker säga, vilket jag tycker är lite märkligt
              och beklagligt. För det andra: Partierna är på tok för ointresserade
              av att tala om hur vi når ett fredligt tillstånd och att tala
              om icke-våld.
            </seg>
            <seg n="c3ecefab">
              När jag har jämfört kostnader för freds- respektive vapenforskning
              är jag medveten om det påpekar också utrikesministern tydligt
              i svaret svårigheterna att göra jämförelser. Dels är det svårt
              att finna kostnader, dels är det olika syften. Jag tycker ändå
              att det finns anledning att göra den här typen av jämförelser.
              Vi lägger ned oerhörda summor för att forska om vapen.
            </seg>
            <seg n="98628354">
              Vi lägger säkert ned 23 miljarder på forskning om vapen. Men
              när det gäller forskning om hur man når ett fredligt tillstånd
              i världen handlar det om kanske mindre än 100 miljoner kronor.
              Den relationen är viktig att fundera över. Jag tycker också att
              det är relevant att göra den typen av jämförelser.
            </seg>
          </u>
          <note type="speaker" n="3258d375">
            Anf. 3 Utrikesminister LAILA FREIVALDS (s):
          </note>
          <u who="unknown" xml:id="i-759d8a35ebcd271e-1" n="edc23f4a">
            <seg n="16d3fb42">
              Herr talman! Jag delar Harald Nordlunds uppfattning om att det
              är viktigt att vi diskuterar på vilket sätt man försöker att främja
              en utveckling mot fred och hur man löser konflikter på ett fredligt
              sätt i stället för med vapen. Men till skillnad från Harald Nordlund
              tycker jag att vi för den debatten ganska ofta i olika sammanhang.
            </seg>
            <seg n="7116264a">
              På 1800-talet var medvetenheten om vad som är viktigt för en
              mänsklig utveckling kanske mindre än i dag, jag vet inte säkert.
              Människan har nog i och för sig inte blivit så mycket klokare
              under de senaste hundra åren. Men i dag finns det en oerhört stor
              medvetenhet om att en hållbar utveckling av våra samhällen kräver
              fred och att konflikter mellan människor löses på ett fredligt
              sätt.
            </seg>
            <seg n="d47c4b8a">
              Ta bara diskussion som förs i dag om behovet av att reformera
              FN! Generalsekreterare Kofi Annan har i sin rapport tydligt talat
              om att för att utveckling ska ske i världen krävs det fred och
              en fred är förutsättning för att det ska ske en utveckling. Båda
              förutsätter respekt för mänskliga rättigheter. Det sättet att
              tänka präglar väldigt många av de politiker och länder som är
              hårt engagerade i att främja en fredlig och rättvis utveckling
              i världen.
            </seg>
            <seg n="8eada6ad">
              Jag är nog inte lika pessimistisk i synen på medvetenheten om
              fredens betydelse, och jag tycker nog att Sverige är ett av de
              länder som starkast bidrar till en positiv utveckling.
            </seg>
          </u>
          <note type="speaker" n="c1f4e8be">
            Anf. 4 HARALD NORDLUND (fp):
          </note>
          <u who="barbro_hietala_nordlund_c785b9" xml:id="i-e6d13bf23e2e087e-1" n="87a846b6">
            <seg n="fc4bd8cb">
              Herr talman! Skulle vi kunna vara överens om att vi i fortsättningen,
              när vi talar om hållbar utveckling i den svenska politiken, utöver
              social, ekonomisk och ekologisk hållbarhet tillför den fjärde
              dimensionen, nämligen det fredliga tillståndet?
            </seg>
            <seg n="6fb1a802">
              Jag vill knyta an till en händelse som jag endast har tagit del
              av via medierna som inträffade någon månad innan USA angrep Irak.
              Professor Wallensten höll ett föredrag i FN som enligt tidningsuppgifter
              handlade om hans senaste bok om hur man använder fredliga metoder
              för att lösa konflikter. Enligt uppgift mottogs detta föredrag
              på ett mycket positivt sätt av världens ledare. Jag kände ett
              väldigt stort hopp när jag läste om det här. Men sedan hörde vi
              ingenting om det.
            </seg>
            <seg n="f71dabd7">
              Vad gjorde världens ledare med den här upplevelsen, och vad gjorde
              vi från svensk sida? Borde vi inte ha använt oss av detta i våra
              påtryckningar, i vårt internationella agerande? Borde vi ändå
              inte använda oss av den här typen av kunskap mot bakgrund av att
              världens ledare tog emot budskapet på ett så positivt sätt?
            </seg>
            <seg n="51d28c79">
              FN har utlyst årtiondet 20012010 till det internationella årtiondet
              för en freds- och icke-våldskultur för världens barn. Det syftar
              till att få barn och vuxna att ställa krav på politiker.
            </seg>
            <seg n="4838ee09">
              Vad kan vi göra mer? Jag tycker att vi gör för lite för att leva
              upp till det här beslutet i FN. Har barn och vuxna hittills under
              detta årtionde i högre grad ställt krav på oss politiker i dessa
              frågor? Nej, jag tror inte det. Jag tycker inte av vi, åtminstone
              inte i Sverige, kan se något effekt av detta beslut i FN. Vi borde
              göra mera för att leva upp till det här. Och varför talar vi inte
              mera om de erfarenheter, kunskaper och rön som till exempel Peter
              Wallensten har kommit fram till om hur man löser konflikter utan
              att använda våld?
            </seg>
          </u>
          <note type="speaker" n="6a452a86">
            Anf. 5 Utrikesminister LAILA FREIVALDS (s):
          </note>
          <u who="unknown" xml:id="i-759d8a35ebcd271e-2" n="edc23f4a">
            <seg n="f7c0a06f">
              Herr talman! Peter Wallensten är en av de personer som har stor
              betydelse för det pågående arbetet för att utveckla metoder för
              att främja en fredlig utveckling och för att arbeta med fredliga
              medel för att främja en konfliktlösning.
            </seg>
            <seg n="aa5f9deb">
              Låt mig som exempel peka på vad som sker inom EU i den här frågan.
              Vi har fattat beslut om att det ska finnas tillgång till militära
              snabbinsatsstyrkor. När FN begär hjälp från medlemsländerna för
              en mission i samband med en pågående konflikt måste EU mycket
              snabbare kunna ställa upp med styrkor för att uppfylla FN:s beslut.
            </seg>
            <seg n="bf86599d">
              Samtidigt har vi insett att det är inte bara militära medel som
              behövs för att åstadkomma fred, inte ens när en konflikt pågår
              som värst. Det behövs naturligtvis möjligheter att förebygga att
              konflikter bryter ut. Långt innan en konflikt blir våldsam vet
              man ju att det finns en konflikt, och det måste finnas metoder
              för att påverka detta. Det läggs ned ett väldigt stort arbete
              på de här frågorna inom både FN och EU.
            </seg>
            <seg n="5527c3e3">
              För EU:s del ledde det till en diskussion om civila snabbinsatsstyrkor
              att sätta in när det finns risk för att en konflikt att bryta
              ut någonstans. Det är det arbetet som vi bedriver i dag.
            </seg>
            <seg n="c1b0660f">
              I veckan deltog jag i ett särskilt seminarium som vi anordnade.
              Där samlades forskare från olika delar av världen för att diskutera
              hur man utvecklar civila snabbinsatsstyrkor för att främja utvecklingen
              av fred, hur man förebygger en konflikt, hur man agerar med civila
              metoder i en pågående konflikt och också vilka åtgärder som behöver
              vidtas efter det att en konflikt har stävjats för att säkerställa
              en fredlig utveckling därefter. Jag vill påstå att väldigt mycket
              av det internationella arbetet inom såväl EU och FN som OSSE och
              andra organisationer handlar just om detta.
            </seg>
            <seg n="ae983ce4">
              Dessutom vill jag peka på att vi i hela den politik som Sverige
              arbetar utifrån sedan vi lade fram förslaget och riksdagen fattade
              beslutet om global utveckling pekar på betydelsen av att alla
              politikerområden är viktiga för utvecklingen i världen. Sambandet
              mellan utveckling och fred är påtagligt.
            </seg>
            <seg n="858f3e95">
              Det handlar inte bara om att ge bistånd och bekämpa fattigdom
              och hunger. Det är ett viktigt inslag i det hela, men det handlar
              också om att utveckla handelspolitiken och utnyttja de politiska
              medel som finns där för att främja en utveckling och därigenom
              förhindra konflikter.
            </seg>
            <seg n="8e233e8a">
              Jag vill nog påstå att den fråga som Harald Nordlund tar upp
              i denna debatt är den som är den bärande idén, själva grunden
              och mycket av innehållet i den svenska utrikespolitiken och i
              den politik som bedrivs i de internationella organisationerna.
            </seg>
          </u>
          <note type="speaker" n="50598ea6">
            Anf. 6 HARALD NORDLUND (fp):
          </note>
          <u who="barbro_hietala_nordlund_c785b9" xml:id="i-e6d13bf23e2e087e-2" n="87a846b6">
            <seg n="bbd1f803">
              Herr talman! Jag tvivlar inte på att det är bärande idéer i den
              svenska utrikespolitiken, men jag tycker att vi är för dåliga
              på att predika icke-våldet. Det handlar om attityden att icke-våld
              innebär att inte reagera med våld. Det tycker jag är något som
              inte i tillräckligt grad präglar politikers agerande.
            </seg>
            <seg n="dce5b2a1">
              Jag ska också säga att jag inte är alltigenom pessimistisk, och
              jag vill hänvisa till vad Robert Muller från Costa Rica, tidigare
              biträdande generalsekreterare i FN, har uttryckt. Han har bland
              annat sagt så här: Jag är så rörd över vad som pågår i världen
              i dag. Aldrig tidigare i världens historia har det funnits en
              global, synlig, livsduglig, öppen dialog och diskussion om själva
              lagligheten i att föra krig.
            </seg>
            <seg n="d0981638">
              Det här är ju positiva tecken, så det är inte alltigenom negativa
              tecken vi ser. Men vad jag saknar, herr talman, är icke-våldstalesmännen
              bland ledande politiker.
            </seg>
            <seg n="a66ac935">
              Jag vill med detta tacka för samtalet.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="1a5bb4f6">
            6 § Svar på interpellation 2004/05:491 om demokratisk utveckling
            i El Salvador
          </note>
          <note type="speaker" n="99b61d3a">
            Anf. 7 Utrikesminister LAILA FREIVALDS (s):
          </note>
          <u who="unknown" xml:id="i-759d8a35ebcd271e-3" n="edc23f4a">
            <seg n="78a0902f">
              Herr talman! Alice Åström har frågat mig vad jag avser att göra
              i FN, EU och andra internationella organisationer för att understödja
              en demokratisk utveckling i El Salvador och motverka icke-demokratiska
              krafters inflytande. Alice Åström har även frågat mig vad jag
              ämnar göra i FN, EU och andra internationella organisationer för
              att medverka till att icke-demokratiska krafter förhindras att
              få spelrum i inflytelserika latinamerikanska institutioner och
              samarbetsorganisationer.
            </seg>
            <seg n="9319c0bf">
              Fredsprocessen i El Salvador är ett bra exempel på hur FN och
              det internationella samfundet framgångsrikt bidragit till en förhandlingslösning
              på en intern militär konflikt. Det svenska stödet till fredsprocessen
              och fredsavtalens genomförande har varit omfattande och påbörjades
              redan under krigsåren i början av 1980-talet. Merparten av stödet
              har kanaliserats via FN-organ och enskilda organisationer, både
              svenska och salvadoranska. Även i vår politiska dialog med El
              Salvador har fredsprocessen varit central.
            </seg>
            <seg n="81e34d93">
              Hot mot en fortsatt fredlig och demokratisk utveckling finns
              emellertid kvar. Den omfattande våldsbrottsligheten kombinerat
              med det svaga rättssystemet är oroväckande. Därtill kan läggas
              landets stora ekonomiska och sociala klyftor. Frågan om rättvisa
              för de många offren för övergrepp mot de mänskliga rättigheterna
              under krigsåren är också fortfarande olöst. Men de ekonomiska
              och sociala konflikterna hanteras i dag med politiska och inte
              militära medel.
            </seg>
            <seg n="1df3a050">
              Det svenska stödet via FN till fredsprocessen har fasats ut.
              Men det svenska samarbetet fortsätter genom kompetens- och kapacitetsutvecklande
              insatser för att stärka rättsstaten, öka den lokala demokratin
              och främja mänskliga rättigheter. Områden som var centrala även
              för fredsprocessen. Biståndet via svenska enskilda organisationer
              kommer också att fortsätta.
            </seg>
            <seg n="f33bfb92">
              Politiken är starkt polariserad mellan regeringspartiet Arena
              och vänsteroppositionen FMLN. Klyftan mellan dessa två partier
              förefaller ha förvärrats av den polariserade valkampanj som föregick
              presidentvalet förra våren. Den nye presidentens första år vid
              makten karakteriserades emellertid av dialogsökande med oppositionen.
              Men då resultaten uteblev valde FMLN att i höstas lämna partiöverläggningarna.
              Meningsskiljaktigheterna rörde framför allt frågor som privatisering
              och frihandel samt de av regeringen föreslagna förändringarna
              inom hälso- och utbildningssektorerna.
            </seg>
            <seg n="49cc2922">
              Sedan 2003 har Centralamerika inklusive El Salvador ett avtal
              om samarbete och politisk dialog med EU. En väsentlig beståndsdel
              i avtalet är respekten för de demokratiska principerna och mänskliga
              rättigheter. EU:s bistånd har liksom det svenska fokuserat på
              fredsprocessen och humanitärt stöd och återuppbyggnadsarbete i
              samband med naturkatastrofer, senast efter jordbävningarna 2001.
              Prioriterade områden för dagens EU-samarbete är rättssektorn,
              mänskliga rättigheter, lokal demokrati och en mer jämlik ekonomisk
              tillväxt.
            </seg>
            <seg n="49479d79">
              I maj förra året deltog jag i toppmötet i Mexiko mellan EU och
              Latinamerika och Karibien. Ett centralt tema för toppmötet var
              social sammanhållning och samarbete inom multilaterala organisationer
              som FN. I en gemensam deklaration från toppmötet förband sig deltagande
              länder från EU, Latinamerika och Karibien att fortsatt verka för
              att stärka demokrati och demokratiska institutioner och värna
              de mänskliga rättigheterna.
            </seg>
            <seg n="7c1a38d5">
              Latinamerikanska institutioner och samarbetsorganisationer som
              OAS har en viktig roll att spela i Latinamerika. Sverige stöder
              flera av OAS insatser för att främja fred och demokrati i regionen.
              Sverige har status som observatör i OAS, men vi är till skillnad
              från USA inte medlemmar. I maj kommer OAS att välja ny generalsekreterare.
            </seg>
            <seg n="c1dd668b">
              El Salvadors före detta president Flores är inte längre en kandidat.
            </seg>
          </u>
          <note type="speaker" n="2f12e147">
            Anf. 8 ALICE ÅSTRÖM (v):
          </note>
          <u who="alice_astrom_5d697c" xml:id="i-63b4502ae67905d0-0" n="ec49cc40">
            <seg n="a0ce1303">
              Herr talman! Jag tackar utrikesministern för svaret. Det finns
              två anledningar till att jag har ställt den här interpellationen.
            </seg>
            <seg n="bbde5365">
              Den ena är det starka engagemang som Sverige har haft i Latinamerika
              under väldigt många år. Sverige har spelat en aktiv roll i flera
              olika latinamerikanska länder i den process för en demokratisering
              som vi nu ser att länderna går igenom.
            </seg>
            <seg n="438589fb">
              Den andra anledningen är att det finns en oroande tendens att
              Latinamerika håller på att bli ett område som får mindre uppmärksamhet
              medialt och också från organisationer.
            </seg>
            <seg n="6c60d173">
              Det som är oroande nu är den utveckling som vi bland annat ser
              i El Salvador. Fortfarande är landet en ganska bräcklig demokrati,
              och landets historia börjar nu undergrävas. Vi ser att konflikterna
              mellan regeringspartiet och FMLN har ökat. FMLN har nu lämnat
              de diskussioner och dialoger som man har haft med regeringspartiet.
              Man har upplevt att dialogen egentligen inte har varit allvarligt
              menad och att man inte har haft möjlighet att påverka politiken.
              Därför har man lämnat samtalen.
            </seg>
            <seg n="07763216">
              Det kommer också signaler om att flera FMLN-anhängare i dag hittas
              mördade och torterade, och det finns likheter med hur det var
              tidigare i historien. Det här är en oerhört oroande utveckling.
              Det är därför viktigt att vi nu i alla internationella sammanhang
              agerar och uppmärksammar situationen i El Salvador för att inte
              gå tillbaka till en situation som var tidigare. Där har Sverige
              ett extra stort ansvar tack vare det starka engagemang som Sverige
              har haft under väldigt många år.
            </seg>
            <seg n="cf844ae4">
              Det som också är oroande när man tittar på hela Latinamerika
              det berör Bolivia, Colombia, Venezuela är diskussionen om privatisering
              av naturtillgångar, som har löpt som en ganska stark eld över
              Latinamerika. Multinationella företag köper i dag upp dessa länders
              naturtillgångar. I flera länder, bland annat El Salvador, är regeringarna
              beredda att privatisera de stora naturtillgångarna. Det ser Vänsterpartiet
              som ett väldigt stort problem.
            </seg>
            <seg n="f7f47867">
              Det här är fortfarande bräckliga demokratier. Att få människor
              att engagera sig, att uppnå demokrati och inflytande lokalt är
              så oerhört viktigt. Men om landets naturtillgångar börjar säljas
              ut innan den här processen har kommit tillräckligt långt kan man
              i slutändan fråga sig: Vad är det som ska demokratiseras? Vad
              ska folket få inflytande över om man redan har gjort sig av med
              landets tillgångar?
            </seg>
            <seg n="1d584dfb">
              Det här är en väldigt svår fråga, och jag inser att det är svårt
              för utrikesministern att säga att Sverige givetvis ska ställa
              krav på de enskilda länderna och bestämma om de ska privatisera
              eller inte. Men det är en viktig fråga i demokratiseringsprocessen
              och för människors möjligheter att få ett inflytande över det
              egna landet. Därför undrar jag ändå hur utrikesministern ser på
              frågan om den privatisering som nu pågår i de här bräckliga demokratierna
              och om frågan kan kopplas ihop med bland annat det arbete för
              att stödja lokal demokrati som sker inom EU för att utveckla demokratin
              i dessa länder. Hur ska man kunna möta den privatiseringsvåg som
              riskerar att öka de sociala skillnaderna och ta väck människors
              möjligheter till ett demokratiskt inflytande över sitt eget land?
            </seg>
          </u>
          <note type="speaker" n="58b727b1">
            Anf. 9 Utrikesminister LAILA FREIVALDS (s):
          </note>
          <u who="unknown" xml:id="i-759d8a35ebcd271e-4" n="edc23f4a">
            <seg n="32b73b4a">
              Herr talman! Sverige har en regionstrategi för Centralamerika
              som sträcker sig från 2001 till 2005. Där sätts ekonomisk och
              social utjämning samt demokratisk samhällsutveckling som mål för
              vårt arbete. Samtidigt ökar också prioriteringen av fattigdomsbekämpning
              i enlighet med den nya politiken för global utveckling. Prioriterade
              länder här är Guatemala, Honduras och Nicaragua. Trots sina problem
              hör inte El Salvador till den kategorin. Men vi har ändå ett svenskt
              bistånd. Det fortsätter. Då handlar det om kontraktsfinansierat
              tekniskt samarbete. Det är en form av bistånd som främst syftar
              till att stärka just institutionerna genom kunskapsförmedling.
              Även bistånd via enskilda svenska organisationer fortsätter.
            </seg>
            <seg n="6004627d">
              Det handlar ju om att ge stöd till utveckling också av institutioner,
              MR-ombudsmannen, Högsta domstolen, Riksåklagarmyndigheten, Fonden
              för krigsskadade. Det här är naturligtvis vårt sätt att försöka
              stärka de krafter i ett samhälle som behöver stärkas för att demokratiseringen
              verkligen ska bli genomförd. Det är oerhört viktigt för att konsolidera
              freden att den här demokratiprocessen fortsätter men också att
              rättsstaten stärks. Det är ingen tvekan om att det finns hot och
              övergrepp mot oppositionen. Frågan om rättvisa för många av offren
              för övergrepp under krigsåren är fortfarande olöst. Här är naturligtvis
              den allmänna amnestilagen från 1993 en bromskloss, bristen på
              lagföring av krigsförbrytare. Det är en komponent som bidrar till
              en utbredd straffrihet och som tenderar att försvaga rättsapparaten
              och MR-situationen.
            </seg>
            <seg n="04a8b582">
              Allt det här är i fokus för vårt samarbete, för det är vårt sätt,
              både Sveriges och EU:s sätt, att försöka påverka utvecklingen
              i El Salvador så att man själv i sitt eget land har möjligheter
              att hävda de olika åsikter som finns och som strävar efter en
              rättvisare fördelning av resurser och tillväxt i El Salvador.
              Det är det sättet vi måste fortsätta att arbeta på.
            </seg>
            <seg n="a41a94f7">
              Det är naturligtvis riktigt att göra det som Alice Åström gör,
              att uppmärksamma och påpeka tendenser, händelser, som motverkar
              den utveckling som vi vill ha. Det är också en viktig uppgift,
              att inte blunda utan att uppmärksamma detta och få en debatt till
              stånd.
            </seg>
          </u>
          <note type="speaker" n="259e197b">
            Anf. 10 ALICE ÅSTRÖM (v):
          </note>
          <u who="alice_astrom_5d697c" xml:id="i-63b4502ae67905d0-1" n="ec49cc40">
            <seg n="d036a506">
              Herr talman! Jag tackar utrikesministern för den beskrivningen
              och det fokus som Sverige ändå har i biståndsarbetet, där det
              bland annat handlar om att satsa på rättsväsendet och en uppbyggnad
              av det, eftersom det har en oerhörd betydelse för demokratiseringsprocessen.
              Jag vill ändå fortsätta att lyfta fram frågan som vi ser i Latinamerika
              och som jag ser som så väldigt oroande, den oerhörda privatiseringen.
            </seg>
            <seg n="12a4181a">
              Problemet med privatiseringen är ju att det inte finns någon
              möjlighet för en annan majoritet, när man får en starkare demokratiseringsprocess,
              en starkare opposition. I dag är oppositionen utsatt för ett starkt
              tryck från regeringspartierna. Vi ser att hotet och våldet börjar
              trappas upp. På så sätt skrämmer man också människor från att
              bilda opposition mot sin regering. Om samma regering också är
              beredd till en privatiseringsvåg där man säljer ut naturtillgångar
              och där man inte får möjlighet till ett återköp eller till att
              kunna påverka det här framöver, då drar man egentligen undan alla
              förutsättningar för en ekonomisk utjämning, för en lokal demokrati.
            </seg>
            <seg n="2878beb6">
              Det här är oerhört svåra frågor eftersom man inte kan agera i
              fråga om vad de enskilda ländernas nationella parlament och regeringar
              beslutar sig för att göra. Samtidigt är det viktigt när man är
              inne i ett biståndsarbete och har stött en fredsprocess att man
              också lyfter fram de här svåra frågorna i dialogen. Jag hoppas
              ju på den svenska regeringen. Jag vet att man också har en värderingsgrund
              som man står för. Det räcker med att titta i Sverige, där man
              anser att viss infrastruktur, däribland naturtillgångar, faktiskt
              ska ägas av folket. Man ska inte låta privata vinstintressen få
              det här inflytandet.
            </seg>
            <seg n="c66bbd40">
              Jag vet att utrikesministern har samma värderingsgrund, men det
              är ändå svårt att tvinga på nationella parlament att ha exakt
              detsamma. Men det är ändå viktigt att Sverige gör detta, och jag
              hoppas att utrikesministern i diskussionen om det svenska biståndet
              också lyfter fram den här frågan och svårigheten för ekonomisk
              utjämning och lokal demokrati om man privatiserar på det sätt
              som man gör. Även i EU:s strategi för hur man arbetar, där även
              lokal demokrati och ekonomisk utjämning är en viktig punkt, är
              det viktigt att man lyfter fram privatiseringsfrågan i just det
              här perspektivet, för demokratisering och för att stabilisera
              de fortfarande bräckliga demokratier som finns i Latinamerika.
            </seg>
            <seg n="4ef04cf5">
              Även om det är El Salvador vi diskuterar vill jag bara lyfta
              fram att vi har den motsatta situationen i Venezuela, där man
              har en president som inte vill privatisera men som också blir
              utsatt för ganska hårt tryck från olika länder. Bland annat USA
              har utsatt presidenten i Venezuela för ett stort och starkt tryck.
              Där har det också varit kuppförsök. Man försöker välja en annan
              väg där.
            </seg>
            <seg n="415b9e59">
              Därför tror jag att det är viktigt att Sverige som en stark aktör,
              och som en aktör i Latinamerika under väldigt många år som också
              har stått som en garant för demokrati och för folkets rättigheter,
              agerar, reagerar och ger stöd till dem som vill välja en annan
              väg i Latinamerika.
            </seg>
          </u>
          <note type="speaker" n="970fb643">
            Anf. 11 Utrikesminister LAILA FREIVALDS (s):
          </note>
          <u who="unknown" xml:id="i-759d8a35ebcd271e-5" n="edc23f4a">
            <seg n="68d71e99">
              Herr talman! Låt mig bara säga något ytterligare om hur vi försöker
              arbeta för att utveckla relationerna med Centralamerika och därigenom
              också El Salvador. Det är trots allt det sättet vi har att kunna
              påverka en utveckling i den riktning som vi vill ha, bland annat
              mot utjämning i ekonomiskt avseende och större rättvisa för befolkningarna.
            </seg>
            <seg n="1f529f32">
              Det avtal om samarbete och politisk dialog som finns mellan EU
              och Centralamerika syftar ju till att fördjupa förbindelserna
              mellan EU och Centralamerikas länder, utveckla den politiska dialogen
              och stärka samarbetet. I förlängningen syftar det här avtalet
              även till att skapa förutsättningar för att inleda förhandlingar
              om ett associationsavtal, inklusive ett frihandelsavtal, mellan
              EU och Centralamerika. Det finns ju frihandelsavtal mellan USA
              och Centralamerika, men vi har högre ambitioner än så. Vi vill
              förhandla om ett associationsavtal som är mycket bredare än bara
              frihandel. Bakgrunden till detta är just att vi vill ha möjligheter
              att på ett positivt och stödjande sätt kunna fördjupa samarbetet
              och inte bara inskränka oss till vad som av ekonomiska skäl är
              intressant för oss och i och för sig också för de centralamerikanska
              länderna.
            </seg>
            <seg n="e923fb1b">
              Sedan har ju de här länderna problemet med sin kapitalförsörjning.
              Hur ska de få fram de ekonomiska resurser de behöver för att kunna
              bygga upp sina samhällen? Det är en svår fråga för dem att hantera,
              och det är naturligtvis olika politiska värderingar som ligger
              bakom de beslut man fattar om hur man ska anskaffa detta kapital
              för att bygga vidare på sitt land. Vi kan bara bidra genom att
              försöka föra över de värderingar som Europa i stor utsträckning
              bygger på och ge stöd för utveckling av institutionerna.
            </seg>
          </u>
          <note type="speaker" n="72e54d6b">
            Anf. 12 ALICE ÅSTRÖM (v):
          </note>
          <u who="alice_astrom_5d697c" xml:id="i-63b4502ae67905d0-2" n="ec49cc40">
            <seg n="10845eb1">
              Herr talman! Jag tackar utrikesministern för det ytterligare
              svaret. Det är oerhört viktigt att man har just den här bredare
              dialogen och inte bara talar om frihandel. Jag hoppas då att den
              svenska utrikesministern och den svenska regeringen, för det här
              är ju samtal som försiggår på olika nivåer och med olika inriktningar,
              också har med den här problematiken med privatisering och hur
              man egentligen ska kunna öka den lokala demokratin och ekonomiska
              utjämningen. Det är viktigt att de här aspekterna också finns
              med.
            </seg>
            <seg n="656429b8">
              Slutligen vill jag också lyfta upp att jag tycker att det är
              oerhört viktigt att man från EU och från den svenska regeringen
              uppmärksammar det ökade tryck som nu har uppenbarat sig mot oppositionen,
              framför allt FMNL. Vi ser att människor hittas mördade och torterade.
              Det går inte att utpeka regeringssidan som ansvarig på det sättet.
            </seg>
            <seg n="630627e7">
              Men när man ser att detta sakta börjar trappas upp måste man
              också poängtera, precis som utrikesministern gjorde, att det är
              viktigt att det finns ett fungerande rättsväsende, att det inte
              är acceptabelt att detta våld mot oppositionen ökar utan att regeringen
              har ett stort ansvar för att se till att dessa människor ställs
              inför rätta.
            </seg>
            <seg n="90aa8e71">
              Utrikesministern lyfte fram frågan om att man har gett en amnesti
              till dem som tidigare varit utsatta för oerhört svåra övergrepp.
              Detta är ett sår som finns kvar i El Salvador. Regeringen har
              också där ett stort ansvar för att läka detta sår. Då är det ännu
              viktigare att man ger tydliga signaler om att man inte tänker
              acceptera en upptrappning av våldet igen. Regeringen måste ta
              sitt ansvar för att låta oppositionen kunna verka utan rädsla
              och utan hot om våld.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="8425ebf4">
            7 § Svar på interpellation 2004/05:428 om läsning i olika samhällsgrupper
          </note>
          <note type="speaker" n="47cee5e4">
            Anf. 13 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-759d8a35ebcd271e-6" n="72c2b964">
            <seg n="3bb21cfc">
              Herr talman! Christer Nylander har frågat mig vilka initiativ
              som jag avser att vidta för att stärka och bredda läsningen och
              ytterligare stärka bokens ställning i olika samhällsgrupper. Bakgrunden
              till frågan är att Bokpriskommissionens slutrapport visar att
              momssänkningen inte påverkat läsvanorna i så motto att läsandet
              breddats.
            </seg>
            <seg n="f69fd1b2">
              Allra först vill jag framhålla att regeringen starkt prioriterar
              litteraturen och läsandet. Utöver en sänkt bokmoms från 25 till
              6 % med beräknade effekter på statsbudgeten på 1 miljard kronor,
              tillfördes litteraturområdet sammanlagt 75 miljoner kronor under
              åren 1997 och 2005. Totalt uppgår de direkta särskilda statliga
              insatserna för litteraturen, läsandet och språket till 260 miljoner
              kronor i år. Reformerna tillsammans med en bibliotekslag omfattar
              framför allt stöd till kommuner för inköp av litteratur till folk-
              och skolbibliotek, stöd till läsfrämjande verksamhet och instiftandet
              av ett litteraturpris. Vidare har anslagen till En bok för alla,
              Talboks- och punktskriftsbiblioteket och Centrum för lättläst
              förstärkts under perioden.
            </seg>
            <seg n="cdfa1cc8">
              Resultaten av reformerna har varit positiva. Tillgången till
              litteratur har ökat, läsfrämjande verksamheter har skett på skolor,
              förskolor och inom ideella föreningar med mera. Inköpsstödet har
              bidragit till att en plan för det läsfrämjande arbetet har upprättats
              i varje kommun, eftersom det är ett villkor för bidrag. Idéer
              och engagemang för aktiviteter saknas inte. Undersökningar visar
              också att läsning av skönlitteratur ökar och att trenden är särskilt
              tydlig bland barn och ungdomar, detta trots medielandskapets stora
              förändringar under den senaste tioårsperioden och att Internet
              så påfallande är de ungas medium. Tilläggas kan att bokläsningen
              generellt sett i Sverige och övriga nordiska länder ligger mycket
              högt i jämförelser med andra europeiska länder.
            </seg>
            <seg n="173bd4e6">
              För att nå vuxna ovana läsare har En bok för alla genom åren
              gjort betydande läsfrämjande insatser. Genom sitt väl utvecklade
              nätverk av ombud når de grupper som vanligtvis inte kommer i kontakt
              med litteraturen. Ombuden företräder fackliga och andra folkrörelseanknutna
              organisationer, studieförbund och inte minst aktiva privatpersoner.
              Ett lågt pris, utgivningens bredd och kvalitet och det etablerade
              varumärket har samverkat till en bred och väl förankrad läsfrämjande
              verksamhet. Genom En bok för alla sker också utvecklingen av arbetsplatsbibliotek.
            </seg>
            <seg n="87433d8e">
              När det gäller momssänkningens effekt på läsvanorna så visar
              undersökningar att ett sänkt pris på litteratur inte nämnvärt
              medverkat till att nå nya läsargrupper. Samtidigt är det också
              så som Christer Nylander mycket riktigt påtalar att resultaten
              måste betraktas som preliminära. Nordicom, som under många år
              undersökt läsvanor, understryker att det tar mycket lång tid att
              förändra kulturvanor.
            </seg>
            <seg n="3c094997">
              Detta innebär således att vi först om flera år får se resultaten
              av statens samlade insatser för litteratur och läsning.
            </seg>
            <seg n="7db3808c">
              En grundförutsättning för att lyckas fullt ut med att stärka
              och bredda läsningen i olika samhällsgrupper är att alla barn
              lär sig läsa och skriva i skolan. En minskning av läsförmågan
              hos grundskoleeleverna, som undersökningar visar, är därför oroväckande.
              Regeringen som ser mycket allvarligt på frågan har under senare
              år därför kraftigt förstärkt resurserna till skolan och överväger
              just nu olika förslag till insatser för att förbättra elevernas
              läs- och skrivutveckling. Särskilda riktade åtgärder i segregerade
              områden kommer att göras under 2006 och 2007 för att uppmuntra
              läsning och stötta elevernas och lärarnas användning av skolbibliotek.
            </seg>
          </u>
          <note type="speaker" n="a459cc83">
            Anf. 14 CHRISTER NYLANDER (fp):
          </note>
          <u who="christer_nylander_7e0a9f" xml:id="i-91545e644dcf8e99-0" n="9268bd0a">
            <seg n="e1b1ef31">
              Herr talman! Jag ska börja med att tacka för svaret. Folkpartiet
              arrangerar ett seminarium om läsning och böcker nästa vecka, och
              jag kan hälsa utbildnings- och kulturministern varmt välkommen
              till detta. Det är på onsdag eftermiddag. Man kan fundera på om
              detta är en viktig fråga. Jag tror att det är det.
            </seg>
            <seg n="1b433715">
              Hjärnforskaren Martin Ingvar säger att den som läser mycket får
              bättre minne, bättre uppmärksamhet, bättre faktaförståelse och
              bättre förmåga till kritiskt tänkande jämfört med den som inte
              läser någonting alls.
            </seg>
            <seg n="7b2dbdd8">
              Den brittiska, kanske något kontroversiella, litteraturvetaren
              Harold Bloom säger: Ska den enskilda människan kunna bevara förmågan
              att bilda egna åsikter och omdömen är det inte utan betydelse
              att hon fortsätter att läsa på egen hand.
            </seg>
            <seg n="9c204503">
              Jag tror, som sagt, att detta är en ganska viktig fråga för samhällets
              utveckling men också för den enskilda individens utveckling till
              att bli en stark individ som kan ta egen makt.
            </seg>
            <seg n="7840cb0b">
              Ministern svarar att litteraturen är ett starkt prioriterat område
              för regeringen, och jag välkomnar det. Och det är bra om det är
              så. Men samtidigt är det så att regeringen svarar så på nästan
              alla frågor. Sysselsättningen är den allra högst prioriterade
              frågan, och ändå når man inte målen.
            </seg>
            <seg n="f65bee71">
              Kulturminister Pagrotsky säger i svaret att undersökningar visar
              att läsning av skönlitteratur ökar och att trenden är särskilt
              tydlig bland barn och ungdomar. Det är riktigt att det finns sådana
              undersökningar. Samtidigt säger utbildningsminister Pagrotsky
              att läsförmågan hos grundskoleeleverna försämras. Man måste fundera
              på hur detta hänger ihop. Jag tror att vi har lite grann av kärnan
              i problematiken här. Vi ser utvärderingar som tyder på att barnen
              i skolan har en sämre läsförståelse och måste fundera på vad det
              innebär på väldigt lång sikt.
            </seg>
            <seg n="bf301c17">
              Jag antar att utbildningsministern tar del av de publikationer
              som kommer från Myndigheten för skolutveckling. Där kan man läsa
              om undersökningar som ger en delvis annan bild av Sverige och
              läsandet. Jag tror att man kan säga att vi totalt sett ligger
              ganska bra till, men det finns också tydliga trender. Det gäller
              inte minst det som Myndigheten för skolutveckling visar, nämligen
              att vi börjar halka efter. Och vi halkar efter ganska rejält och
              i hög takt.
            </seg>
            <seg n="02d5c451">
              Man har nämligen gjort en jämförelse mellan utvecklingen i Sverige
              och utvecklingen i andra länder. Man skriver att läskompetensen
              i vissa länder har gått framåt under en tioårsperiod, medan den
              i Sverige har försämrats. Man skriver vidare att det föreligger
              en nedgång i den generella prestationsnivån för de svenska eleverna,
              dels i absolut nivå jämfört med 1991, dels i jämförelse med andra
              länder. Försämringen i Sverige är alltså större än i något av
              de andra länderna som finns med i denna undersökning. Och det
              finns anledning att ta det på allra största allvar.
            </seg>
            <seg n="448b71c3">
              Ett annat viktigt inlägg i den här debatten är att det är stora
              skillnader när det gäller läsning i Sverige. LO visar till exempel
              i sin studie Läsa böcker att en väldigt stor del, nästan hälften,
              av de manliga LO-medlemmarna inte har läst en enda bok förra året.
              Är det inte något som bekymrar ministern? I den andra ändan har
              vi de kvinnliga Sacomedlemmarna där sju av tio läser böcker i
              stort sett varje vecka. LO:s undersökning visar detta. Samma tendens
              framkommer i Bokpriskommissionens undersökning av läsvanorna.
            </seg>
            <seg n="f124e79a">
              Om man lägger till utvecklingen i skolan är trenden faktiskt,
              så ser det ut, att skillnaderna i läsning mellan olika grupper
              förstärks. Det här med statistik är svårt. Jag tror att man kan
              säga att vi, utifrån de undersökningar som jag har sett, ligger
              ganska bra till. Men vi håller på att halka efter, att tappa.
              Framför allt är läsningen i skolan ett bekymmer.
            </seg>
            <seg n="33b2e032">
              Jag tror att det handlar mycket om att satsa på skolbiblioteken.
              Där har utbildnings- och kulturministern en hel del att göra.
              Jag tror också att det är många som just nu undrar hur regeringen
              funderar kring kulturmomsen, om priset på böcker ska höjas igen.
              Det finns ju sådana funderingar. Jag skulle vilja att kulturministern
              kommenterade den saken.
            </seg>
          </u>
          <note type="speaker" n="5b467105">
            Anf. 15 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-759d8a35ebcd271e-7" n="72c2b964">
            <seg n="c88a248e">
              Herr talman! När vi nu diskuterar vad som kan göras för att förbättra
              på olika områden tycker jag att det ändå är viktigt att ha i minnet
              att läsandet står starkt i Sverige.
            </seg>
            <seg n="0acfa089">
              Sverige är en läsande nation. 85 % av svenskarna säger att de
              läser böcker. Det säljs 40 miljoner böcker om året i Sverige.
              Dessutom lånas 80 miljoner böcker om året i Sverige. Tillsammans
              blir det alltså 120 miljoner böcker.
            </seg>
            <seg n="aa833e51">
              Läsandet i Sverige är ett av de högsta i Europa. Jämte Finland
              ligger Sverige, närmare bestämt, i topp i Europa. Framför allt
              går det väldigt bra vad gäller läsandet bland barnen. Siffrorna
              säger att svenska barn läser i genomsnitt fyra böcker i månaden.
              Det är inte bara en bra siffra i sig utan naturligtvis också ett
              löftesrikt förhållande vad gäller effekterna för framtiden.
            </seg>
            <seg n="203ee58b">
              Men det är också så att inte allt är väl. Läsandet är fortfarande
              en klassfråga. Christer Nylander åberopade några siffror och jämförde
              manliga Metallarbetare med kvinnliga akademiker, kvinnliga Sacomedlemmar.
              Det här speglar klyftorna i läsvanor i Sverige. Det illustrerar
              också en viktig bakomliggande faktor när det gäller varför det
              intensiva arbete som vi bedriver från politiskt håll för att vidga
              läsandet ser ut som det gör. Vi satsar 260 miljoner kronor om
              året på att stärka läsandet, förutom den miljard som den speciellt
              sänkta momssatsen varje år kostar statskassan. Det är pengar som
              vi har satt av för att stimulera läsandet, till exempel bland
              de grupper som Christer Nylander exemplifierade med.
            </seg>
            <seg n="2fce66e7">
              Ett problem är det som lyfts fram här, nämligen att läsandet
              och läsförmågan bland våra ungdomar försvagas. Man kan diskutera
              vad det beror på. Statistiken är inte entydig. Var och en av oss
              kan gissa. En del av detta kan ha att göra med förhållanden i
              skolan. Där tittar vi för närvarande på lärarutbildningen.
            </seg>
            <seg n="87f78c96">
              Min kollega Ibrahim Baylan vidtar ett antal åtgärder vad gäller
              skolans inre liv, kursplaner och annat. Det kan handla om andelen
              invandrarbarn i skolan som har en särskild uppförsbacke när det
              gäller att komma in i det nya språket. Det kan handla om vanor
              när det gäller tv-spel, Internet och annat som konkurrerar med
              läsandet om ungdomarnas tid. Där måste vi jobba vidare.
            </seg>
            <seg n="6b3431cd">
              Det finns stora och viktiga uppgifter för oss. Det är roligt
              att se att också Christer Nylander är engagerad i den här viktiga
              uppgiften. Men det här får inte skymma bilden av att läsandet
              står starkt i Sverige.
            </seg>
            <seg n="6e937387">
              Det är dock ingalunda fullkomligt. Det finns stora och viktiga
              uppgifter att jobba med, och det tänker jag som kulturminister
              göra. Jag hoppas på ett starkt stöd i det arbetet till exempel
              från Christer Nylander och kanske till och med från andra delar
              av den politiska oppositionen. Men fokus i det här arbetet måste
              handla om grupper där det har särskilt stark effekt, grupper där
              läsandet är svagt utvecklat och grupper där svenskkunskaperna
              inte är tillräckligt starka. Det handlar om funktionshindrade,
              synskadade och andra som också har svårare att ta till sig och
              att konsumera allt det rika som litteraturen har att ge.
            </seg>
          </u>
          <note type="speaker" n="87e92ad4">
            Anf. 16 CHRISTER NYLANDER (fp):
          </note>
          <u who="christer_nylander_7e0a9f" xml:id="i-91545e644dcf8e99-1" n="9268bd0a">
            <seg n="99f42953">
              Herr talman! Det är rätt att, som Leif Pagrotsky säger, Sverige
              är en läsande nation. Det är väl också så att det aldrig har sett
              så bra ut som just nu när det gäller försäljning av böcker och
              att det finns väldigt många böcker i många hem. Samtidigt är det
              också så, som ministern framhåller i sitt svar på min interpellation,
              att det är långsiktiga trender. Det tar väldigt lång tid för saker
              att slå igenom.
            </seg>
            <seg n="007722c3">
              Men på en del punkter tycker jag att det finns anledning att
              vara bekymrad. Vi ser möjligen att det är rätt många som lånar
              böcker. Men vi ser också att väldigt många unga killar inte alls
              lånar böcker.
            </seg>
            <seg n="26505d82">
              I den undersökning som jag tidigare refererade till från Myndigheten
              för skolutveckling säger man att det är en kraftig minskning av
              elevernas lån av böcker på bibliotek, i synnerhet bland pojkar.
              Detta är ett bekymmer och ett tecken som vi bör ge akt på. Vi
              bör fundera på vad det här innebär.
            </seg>
            <seg n="00a87f98">
              Jag tror att bilden i Sverige är ganska splittrad. Den tendens
              som finns bland vuxna att välutbildade kvinnor läser mycket, medan
              LO:s män läser mindre ser ut att förstärkas också när det gäller
              hur det ser ut bland eleverna i skolan. Tjejerna läser ofta bättre
              än killarna. Tjejernas läsande ökar, medan det för killarnas del
              står stilla eller möjligen går bakåt. Vi måste fundera på de här
              trenderna framöver om vi så att säga skriver fram detta.
            </seg>
            <seg n="cd435060">
              Ett huvudbekymmer är att läsförmågan bland eleverna försämras.
              Man kan också se i undersökningar att det är framför allt läsförmågan
              och läsförståelsen när det gäller skönlitteratur som försämras.
              Vi har fortfarande ganska hyfsade resultat för faktakunskaper
              eller läsning av faktatexter. Men det är just beträffande läsandet
              av skönlitteratur som det ser lite sämre ut. Det tror jag är ett
              bekymmer.
            </seg>
            <seg n="f57f4541">
              Pagrotsky nämnde också att en möjlig förklaring är att det finns
              många invandrarbarn i Sverige. Men inte heller den tesen stöds
              i de undersökningar som jag har tagit del av. Snarare är det faktiskt
              tvärtom.
            </seg>
            <seg n="375b4124">
              Däremot håller jag med om att vi nog bör fundera på två saker.
              Den ena är skolbibliotekens roll. Skolbiblioteken spelar en ganska
              avgörande funktion för läsningen i sig, för läxläsning men också
              för detta med att känna lukten av böcker och att bli van vid att
              det finns böcker runtomkring en.
            </seg>
            <seg n="d9dd43b6">
              I 5 § bibliotekslagen står det att det i grund- och gymnasieskolan
              ska finnas lämpligt fördelade skolbibliotek på alla skolor för
              att stimulera skolelevernas intresse för läsning. Men det ser
              inte riktigt ut så i verkligheten. Var tredje kommunal skola saknar
              skolbibliotek eller har ett bibliotek som är helt obemannat. På
              de skolor där biblioteket trots allt finns kvar är detta ofta
              obemannat, eller också är det väldigt korta öppettider.
            </seg>
            <seg n="629448bd">
              Jag skulle vilja be utbildningsministern att fundera på om Skolverkets
              uppdrag ska förtydligas så att man också utvärderar skolbiblioteken
              vid sina inspektioner det gör man nämligen inte i dag. Det skulle
              kunna innebära att skolbiblioteken uppvärderas på ett tydligt
              sätt.
            </seg>
            <seg n="fd6ea4ac">
              I svaret säger ministern att skolbiblioteken är avgörande. Men
              i verkligheten är de ganska lågt prioriterade. Nedprioriteringen
              har framför allt skett sedan skolorna blev kommunaliserade.
            </seg>
            <seg n="149d9064">
              Vidare tycker jag att vi när det gäller datorer kan ta tag också
              i den tråden. Den undersökning som jag tidigare refererat till
              visar att det är två länder, ett land till förutom Sverige, där
              läsandet av skönlitteraturen verkar försämras. Det andra landet
              är USA. I både USA och Sverige ser vi den tendensen. Det är i
              dessa två länder som eleverna och barnen mest använder datorer.
              Jag skulle vilja höra lite reflexioner kring detta.
            </seg>
            <seg n="c572b858">
              KK-stiftelsen satsar väldigt många miljoner på datorer i skolorna.
              Men vi har ingen stiftelse som satsar väldigt mycket pengar på
              böcker i skolorna. Är Pagrotsky beredd att ta ett sådant initiativ?
            </seg>
            <seg n="22657560">
              Dessutom skulle jag vilja ha ett svar på frågan om hur Pagrotsky
              ser på kulturmomsen.
            </seg>
          </u>
          <note type="speaker" n="35a05d33">
            Anf. 17 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-759d8a35ebcd271e-8" n="72c2b964">
            <seg n="bf395094">
              Herr talman! Det är roligt att höra att vi är överens om så pass
              mycket. Jag är inte så van vid sådant från den här talarstolen.
            </seg>
            <seg n="6383e454">
              Också jag tycker att skolbiblioteken är väldigt viktiga och spelar
              en viktig roll. Att det finns bra skolbibliotek med aktuell litteratur
              tillgänglig när ungdomarnas och barnens nyfikenhet väcks tror
              jag också är viktigt alltså att det är ett kort steg från impulsen
              att vilja läsa någonting och att bli nyfiken på någonting till
              att få tag på boken i fråga. Det handlar också om att det är nära
              till de engagerade specialister, de proffs, som bibliotekarierna
              utgör och som kan entusiasmera, vägleda, ge råd och så att säga
              vara litteraturens försäljare i skolan.
            </seg>
            <seg n="f8162620">
              I det här sammanhanget vill jag gärna påminna om att regeringen
              och riksdagsmajoriteten har satsat väldigt stora belopp på att
              öka antalet lärare och andra specialister i skolan de senaste
              åren. Vi har satt av mycket stora belopp i statsbudgeten för att
              kunna öka antalet anställda i skolan med 15 000 personer. Det
              är utformat på ett sådant att det inte ska vara någon särskild
              kategori, till exempel lärare, utan kommunerna ska kunna använda
              dessa pengar också till exempel till bibliotekarier. Det är konstruerat
              för att det ska kunna vara på det viset. Jag tycker att det är
              väldigt bra. Det har stärkt den här verksamheten. Jag tror att
              det är bland det viktigaste vi har gjort i det här sammanhanget.
            </seg>
            <seg n="7ec30156">
              Det finns en annan sak, och där är jag orolig för att vi kanske
              inte är lika överens. Vi kanske kan få en kommentar på den punkten.
              Vi har en bibliotekslag i Sverige som tvingar varje kommun att
              ha ordentliga bibliotek. I väldigt många fall innebär det att
              man förlägger det biblioteket till en skola. Och det innebär automatiskt
              att skolan också får tillgång till ett förstklassigt bibliotek
              med kunnig, professionell personal och ordentlig bemanning under
              hela skoldagen. Jag vill gärna höra om intresset för att stärka
              biblioteken i skolan och läsandet i skolan sträcker sig så långt
              att Christer Nylander också är beredd att stödja mig i min kamp
              för att detta ska bevaras, bestå och helst också utvecklas.
            </seg>
            <seg n="31dd3f48">
              Låt mig också säga några ord om det som Christer Nylander återkommer
              till ett par gånger, nämligen att läsandet bland manliga yrkesarbetare
              är så lågt. Det är i och för sig inte bara bland manliga yrkesarbetare
              som det är så, men vi vet att män läser mindre än kvinnor, och
              vi vet LO-grupper läser mindre än Sacomedlemmar. Vi har en verksamhet
              som vi kallar för En bok för alla som jag nämnde i mitt svar.
              Det är ett väl inarbetat varumärke. Folk vet vad det betyder.
              Det är billig kvalitetslitteratur med ett brett sortiment. Det
              finns kunniga och engagerade människor som jobbar ideellt och
              aktivt för att vara ombud för detta och bedriver uppsökande verksamhet
              på arbetsplatserna, framför allt på just sådana arbetsplatser
              som Christer Nylander pekar på att det finns brister på. Det här
              är en verksamhet som jag gillar och tycker är bra. Jag undrar:
              Vill Christer Nylander hjälpa mig att stärka den verksamheten
              och vidareutveckla den för att just nå de grupper där läsandet
              är svagast spritt?
            </seg>
            <seg n="71c44de4">
              Vad gäller bokmomsen vill jag säga att skattefrågor hanteras
              av finansministern. Jag tycker att det är bra att det är billigt
              med böcker.
            </seg>
          </u>
          <note type="speaker" n="7d24c67e">
            Anf. 18 CHRISTER NYLANDER (fp):
          </note>
          <u who="christer_nylander_7e0a9f" xml:id="i-91545e644dcf8e99-2" n="9268bd0a">
            <seg n="3c148730">
              Herr talman! Det är inte konstigt att vi är överens om mycket.
              Liberaler och arbetarrörelsen har under väldigt lång tid stått
              upp för bildning i Sverige. Under senare decennier har vi kanske
              skilts åt när det gäller skolpolitiken där vi fortsätter att hävda
              bildningstanken, och det tycker vi att ni inte gör. Men när det
              gäller läsning av böcker tror jag att vi kan göra rätt mycket
              tillsammans. Det här är en viktig del av att stärka individen
              och se till så att varje människa får mer makt över sitt eget
              liv.
            </seg>
            <seg n="d5be7aa9">
              Det är jättebra att det står i bibliotekslagen att alla kommuner
              och varje skola ska ha skolbibliotek. Men i praktiken ser det
              annorlunda ut. Väldigt många kommuner och väldigt många skolor
              har inte skolbibliotek. På de ställen där man har skolbibliotek
              är det väldigt ofta stängt, inte bemannat eller dåliga öppettider.
            </seg>
            <seg n="90981b30">
              Tycker man att skolbiblioteken är en avgörande faktor för läsningen
              i sig och också för förmågan att öva upp sin läskunskap, läsförmåga
              och läsförståelse, måste man också fundera på hur man ska se till
              att man inte bara har lagar på ett papper utan att de också följs
              upp. Därför skulle jag vilja upprepa min fråga: Är det inte rimligt
              att Skolverket också inspekterar att bibliotekslagen följs så
              att vi också i verkligheten får skolbibliotek som hjälper barn
              att läsa och lära sig läsförståelse?
            </seg>
            <seg n="c74958c7">
              När det gäller satsningar på läsning tror jag att man måste vara
              väldigt tydlig med att vi inte kan göra allt. Vi måste prioritera
              saker. För mig är det allra viktigaste att prioritera grundskolans
              tidiga år. Det är där det avgörs vilken förmåga man har att läsa
              och skriva och också vilket intresse man får för böcker framöver.
            </seg>
            <seg n="d8004cec">
              Jag noterade att kulturministern svarade på frågan om momsen
              den här gången. Det var ett något kryptiskt svar, men jag tolkar
              det ändå så att Pagrotsky i regeringsöverläggningar kommer att
              kämpa för att man inte ska höja kulturmomsen från 6 %.
            </seg>
            <seg n="6f126bad">
              Sedan har jag en sista fråga. På ministerns bord ligger den internationella
              kulturutredningen. Där finns bland annat ett förslag om ett internationellt
              litteraturcentrum. Kulturministern kan kanske avsluta den här
              debatten med att förklara hur man har tänkt sig att följa upp
              det förslag som finns där.
            </seg>
          </u>
          <note type="speaker" n="cef64fb0">
            Anf. 19 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-759d8a35ebcd271e-9" n="72c2b964">
            <seg n="eebfc1dc">
              Herr talman! Jag ska börja med att prata om momsen. Det skrivs
              och ryktas här och där att bokmomsen ska höjas från 6 % till något
              annat. Jag har inte sett något sådant förslag. Jag kan försäkra
              att det inte diskuteras något sådant i regeringskretsen. Av de
              tidningsskriverier som jag har sett har det framkommit att det
              är en av många saker som diskuteras i en bred utredning om det
              totala skattesystemet, vad det finns för olika skattesatser på
              olika områden och vad som skulle hända om man ändrade hit och
              dit. Det är för tidigt i processen och det är för luftigt för
              att det ska finnas någon anledning att nu gå in och analysera
              och diskutera det. Jag nöjer mig med att konstatera att jag tycker
              att det är bra med billiga böcker. Någon annan fråga är inte aktuell
              just nu såvitt jag kan se.
            </seg>
            <seg n="42245c15">
              När det gäller skolbiblioteken tycker jag att det var jätteroligt
              att höra att Christer Nylander säger att det är bra att de här
              sakerna står i bibliotekslagen. Jag blev lite överraskad av den
              glädjen. Jag trodde att Folkpartiet var emot den här lagen. Ni
              röstade emot när den infördes och föreslår titt och tätt att den
              ska avskaffas. Det är roligt att se att det finns en folkpartist
              i alla fall som tycker att den är bra och som slår vakt om den.
              Jag hoppas att du och jag kan bygga vidare på den alliansen framöver.
              Då kanske vi också kan diskutera hur den ska följas upp i Skolverkets
              verksamhet. En sådan uppföljning bygger ju på att det existerar
              en bibliotekslag som går att följa upp och analysera i vardagen
              och att vi inte får en borgerlig riksdagsmajoritet som tar bort
              bibliotekslagen och på det viset försämrar litteraturtillgången
              i kommunerna och pressen på att ha bra tillgång till litteratur
              i våra skolor.
            </seg>
            <seg n="6c59a1a2">
              Tack för en trevlig och upplysande debatt.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="f390369e">
            8 § Svar på interpellation 2004/05:454 om den nya lärarutbildningen
          </note>
          <note type="speaker" n="7d7ff0ea">
            Anf. 20 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-f7ab59af82b02c6a-0" n="72c2b964" next="i-5bd6904558e6163e-0">
            <seg n="05b6149c">
              Herr talman! Sofia Larsen har ställt tre frågor med anledning
              av den nya lärarutbildningen.
            </seg>
            <seg n="b8491026">
              Frågorna gäller vilka åtgärder jag är beredd att vidta för att
              säkerställa alla studenters verksamhetsförlagda del av lärarutbildningen,
              det som kallas VFU, och hur jag avser att arbeta för att lösa
              de ekonomiska förutsättningarna för den verksamhetsförlagde delen
              av lärarutbildningen. Vidare har Sofia Larsen undrat vilken min
              bedömning är när det gäller vikten av goda läs- och skrivinlärningskunskaper
              för arbetet med yngre elever.
            </seg>
            <seg n="4ad34d9e">
              Den 19 mars publicerade jag en artikel där jag redovisar regeringens
              program för att höja kvaliteten på lärarutbildningen. Av artikeln
              framgår att jag på flera punkter delar Sofia Larsens oro.
            </seg>
          </u>
          <note n="f1277075">
            År 2001 genomfördes en reform av lärarutbildningen, grundad på
            ett beslut i riksdagen. I riksdagen stöddes regeringens förslag
            av Centerpartiet tillsammans med Kristdemokraterna, Miljöpartiet
            och Vänsterpartiet. En utvärdering av reformen har genomförts
            av Högskoleverket och redovisades den 21 mars i år.
          </note>
          <u who="leif_pagrotsky_933584" xml:id="i-5bd6904558e6163e-0" n="72c2b964" prev="i-f7ab59af82b02c6a-0">
            <seg n="9df60000">
              Av utvärderingen framgår att det fortfarande finns problem som
              måste lösas för att den ambitiösa reformen ska nå sina mål. Med
              anledning av utvärderingen har Högskoleverket rekommenderat regeringen
              att vidta vissa åtgärder. Dessa rör förtydliganden av målbeskrivningen
              i högskoleförordningens examensordning och innehållet i det allmänna
              utbildningsområdet samt ett klargörande av kommunernas och lärosätenas
              gemensamma ansvar för planering och genomförande av den verksamhetsförlagda
              delen av lärarutbildningen.
            </seg>
            <seg n="3afc3d1e">
              Den 30 mars träffade jag tillsammans med skolministern ledningarna
              för alla de berörda lärosätena och diskuterade mot bakgrund av
              Högskoleverkets utvärdering hur utbildningen kan förbättras inom
              ramen för den genomförda reformen. Vid mötet klargjorde jag att
              den valfrihet för studenten som reformen innebär måste hanteras
              av de berörda så att skolan får lärare med den kompetens som behövs.
              Här är den verksamhets- eller skolförlagda delen av utbildningen
              ett utomordentligt tillfälle för skola och lärarstudent att lära
              känna varandras förutsättningar och skolans krav.
            </seg>
            <seg n="504f5844">
              Vid konferensen diskuterades också Högskoleverkets delstudie
              om krav på lärarstudenterna och deras arbetsinsats. Lärosäten
              med lärarutbildning kommer att få i uppdrag av regeringen att
              höja kraven och därmed kvaliteten i utbildningen. Det kan till
              exempel gälla förändring av kursplaner, valet av litteratur och
              examinationsformer.
            </seg>
            <seg n="2665a831">
              Kompetensutvecklingen av lärarna i lärarutbildningen diskuterades
              också mot bakgrund av utvärderingen. I den senaste forskningspropositionen
              avsätts nya medel för utbildningsvetenskap och forskning med anknytning
              till pedagogisk yrkesverksamhet. Även om det är högskolans egen
              angelägenhet att kompetensutveckla sina lärare ser jag dessa medel
              som viktiga för att stimulera just lärarutbildningarna.
            </seg>
            <seg n="baf44e2a">
              Vid konferensen framhölls också att lärarutbildningen är hela
              lärosätets angelägenhet. Ledningen måste säkra samordning och
              samverkan mellan de berörda institutionerna och i förekommande
              fall med andra lärosäten.
            </seg>
            <seg n="8f633872">
              Vad gäller den verksamhets- eller skolförlagda delen av lärarutbildningen
              hade det dåvarande Utbildningsdepartementet kontakter med berörda
              lärosäten och Svenska Kommunförbundet i syfte att finna ett centralt
              avtal för denna andel av lärarutbildningen. Det visade sig då
              att det är på den lokala nivån som frågan löses bäst. En överenskommelse
              med detta innehåll träffades i augusti 2004 mellan dåvarande Utbildningsdepartementet
              och Svenska Kommunförbundet.
            </seg>
            <seg n="af83ad82">
              Av Högskoleverkets utvärdering av lärarutbildningen framgår att
              den verksamhetsförlagda delen var det inslag i utbildningen som
              lärarstudenterna sammantaget var mest nöjda med. Dock fanns det
              svårigheter, för i synnerhet studenter med inriktning mot gymnasieskolan,
              att finna adekvata placeringar. Detta måste vi givetvis ta på
              största allvar och i samtal med Sveriges Kommuner och Landsting
              åstadkomma en lösning.
            </seg>
            <seg n="d3eba5ef">
              Min uppfattning om vikten av goda läs- och skrivinlärningskunskaper
              bland lärarna torde ha framgått av tidigare debatter i kammaren,
              av den artikel jag just nämnde samt vid konferensen med lärarutbildningarna.
              Jag framhåller återigen att jag ser det som en av mina huvuduppgifter
              att se till att läs-, skriv- och matematikinlärning ingår som
              förutsättningar i synnerhet för en lärarexamen med inriktning
              mot tidigare år. I departementet pågår ett arbete för att på olika
              sätt tydliggöra detta. En förändring av lärarexamens målbeskrivning
              enligt högskoleförordningens bilaga 2 Examensmål är under utarbetande
              och kommer att föreligga i god tid innan höstens lärarstudenter
              börjar sina studier.
            </seg>
            <seg n="1c904235">
              Herr talman! Jag tackar utbildningsministern för svaret.
            </seg>
            <seg n="ed39def4">
              Det är glädjande att det uppstått en diskussion om skolan och
              lärarutbildningen. Den behövs. I dagens skola läggs alldeles för
              mycket tid, kraft och resurser på att reparera misstagen som skett
              i elevens tidiga år. Vi lägger mer och mer tid och pengar på att
              lära elever att läsa under skolans senare del, och vi har det
              individuella programmet i gymnasiet som bara växer och växer.
              Något är fel när var femte 16-åring inte kan läsa och ta till
              sig det som står i en vanlig dagstidning och när var femte högstadieelev
              inte kan lösa ett enkelt matematiskt problem.
            </seg>
            <seg n="7ced8406">
              För att klara det behöver vi en lärarutbildning som får tillräckligt
              med resurser så att den klarar sin verksamhet både vad gäller
              ämnen och praktik. Och vi behöver en utbildning som ger de lärare
              som ska arbeta i skolans tidiga år ordentlig och obligatorisk
              utbildning i läs- och skrivinlärning.
            </seg>
            <seg n="55844b2c">
              Lärarnas Riksförbunds egen undersökning visar att studenterna
              själva är missnöjda med sin utbildning. 20 % av dem som går utbildningen
              ger den sämsta möjliga betyg. 20 % säger det! Många studenter
              på landets lärosäten har inte fått den praktik som de ska ha,
              och många känner att de inte fått med sig tillräckligt med kunskap
              om bland annat just läs- och skrivinlärning. Att studenterna själva
              är missnöjda och osäkra är såklart inte bra eftersom det är de
              som ska ta hand om våra elever. Trygga lärare skapar i sig en
              god inlärningsmiljö.
            </seg>
            <seg n="fa6c3c15">
              Det känns bra att utbildningsministern delar min oro över hur
              den nya lärarutbildningen fungerar och därför är beredd att vidta
              åtgärder. I den utvärdering som Högskoleverket gjort framkommer
              det tydligt att studenterna själva är missnöjda och tycker att
              det saknas en röd tråd i utbildningen. Valfriheten skapar osäkerhet,
              vilket jag mycket väl kan förstå. Om jag går till mig själv hade
              jag inte vetat i förväg vad jag skulle ha valt när jag gick lärarutbildningen.
              Det måste man få information om.
            </seg>
            <seg n="74036efc">
              Eftersom den nya utbildningen sattes i sjön väldigt snabbt hann
              inte lärosätena förbereda sig ordentligt. Till råga på allt hade
              examinationsförordningen inte hunnit göras klar förrän hösten
              2001, vilket Pagrotsky också informerade om i samband med utbildningsutskottets
              möte i tisdags. Den sattes alltså i sjön samtidigt som utbildningen
              började.
            </seg>
            <seg n="d4b012a6">
              Jag varnade för detta när vi förberedde frågan i riksdagen. Jag
              ifrågasatte varför genomförandet skulle ske så snabbt. Vi borde
              ha väntat med ny utbildningsstart till 2002. Tyvärr förstod majoriteten
              inte min varning om att vi riskerade att få ett hastverk som inte
              gavs tillräcklig planeringstid. Ingen utbildningsansvarig vill
              ju starta en termin eller ett läsår utan att känna att de planerat
              verksamheten, och därför kom utbildningen att se väldigt olika
              ut. Bara vid Helsingforss lärarhögskola finns 42 inriktningar
              att välja bland. Som student är det naturligt att välja den inriktning
              som verkar mest intressant, även om den inte är den viktigaste
              för lärarkompetensen.
            </seg>
            <seg n="10d33828">
              Valfriheten i den nya utbildningen är därför orimlig. Det måste
              finnas tydligare direktiv om vilka områden som är ett måste för
              att få ut en lärarexamen. Jag anser att ett sådant område är obligatorisk
              kurs i läs- och skrivutveckling. Tänk tanken att vi skulle utexaminera
              nya lärare som alla valt bort läs- och skrivutvecklingen. Vilket
              experimenterande det skulle bli i skolorna med att försöka hitta
              egna metoder för att lära barnen läsa och skriva!
            </seg>
            <seg n="b0af9cdc">
              Universitetskansler Sigbrit Franke vid Högskoleverket har samma
              syn som jag. Det skulle vara intressant att få höra lite mer om
              detta med valfriheten.
            </seg>
          </u>
          <note n="c0411b30">
            Då Sofia Larsen som framställt interpellationen anmält att hon
            var förhindrad att närvara vid sammanträdet medgav talmannen att
            Birgitta Sellén i stället fick delta i överläggningen.
          </note>
          <note n="224d2f7f">
            Anf. 21 BIRGITTA SELLÉN (c):
          </note>
          <note type="speaker" n="a6961cb1">
            Anf. 22 CHRISTER NYLANDER (fp):
          </note>
          <u who="christer_nylander_7e0a9f" xml:id="i-91545e644dcf8e99-3" n="9268bd0a">
            <seg n="e64a38cd">
              Herr talman! Jag har hört talas om en student på lärarhögskolan
              i en sydsvensk stad som kom tillbaka från sin verksamhetsförlagda
              utbildning. Hon satt med i en grupp som skulle utvärdera praktiken
              och lyssnade under en lång stund när de andra diskuterade hur
              det var på grundskolans senare del och vilka problem de haft med
              att hålla ordning och reda. I slutet av diskussionen tog hon upp
              det som hon själv brann för och hade haft funderingar kring under
              sin praktik, nämligen bitbarnen. Hon fick inte mycket respons
              på detta från de andra, som gått på utbildningar för sjuan, åttan
              och nian.
            </seg>
            <seg n="1e8804c4">
              Det visar möjligen på att det finns bekymmer med hur den delen
              fungerar, men det handlar också om det större problemet med att
              vi håller på att få fler enhetslärare samtidigt som vi går ifrån
              de tydliga lärarkategorierna. Det ser ut som om just förskollärarutbildningen
              håller på att halka efter.
            </seg>
            <seg n="c9f7e7e9">
              Det finns en del problem i skolan, även om skolan i Sverige är
              fantastisk. Av den miljon som just nu går i grund- och gymnasieskolan
              kommer enligt statistiken 100 000 att missa grundskolans krav,
              och 400 000 av den miljonen, 40 %, ser ut att missa gymnasieskolans
              förväntningar.
            </seg>
            <seg n="e634f92e">
              Det är klart att det behövs flera åtgärder för att lösa detta.
              Vi har tidigare i en annan debatt talat om hur viktigt det är
              att lära sig läsa och skriva tidigt i skolan, men läraren har
              nyckeln. Det finns flera studier som visar att läraren är den
              absolut avgörande faktorn för att lyckas i skolan. Det är kanske
              så att det inte behövs några studier i detta. Det är väl ganska
              självklart för de flesta av oss som har gått i skolan att det
              är så.
            </seg>
            <seg n="5a742c86">
              Lite grann av bekymret för lärarutbildningen är dess konstruktion
              men också att läraryrkets status i sig har sjunkit under de senaste
              åren. Jämför med Finlands situation, där man står i kö för att
              komma in på lärarutbildningen. Jag skulle vilja att vi att har
              en så attraktiv syn på läraryrket också i Sverige så att människor
              köar för att komma in på lärarutbildningen som sitt förstahandsval.
              Så är det inte i Sverige i dag, men så är det i Finland. Vi kan
              fundera på vad vi kan lära av det.
            </seg>
            <seg n="2e3c5f0a">
              Jag har ett par frågor. Det står i en artikel i Svenska Dagbladet
              i dag att av de utbildningar som Högskoleverket har studerat har
              81 fått så allvarlig kritik att de riskerar att få sin examensrätt
              indragen. Några av de utbildningarna gäller språk, men det handlar
              också om lärarutbildningen. Jag skulle gärna vilja att utbildningsministern
              kommenterar detta. Det är väldigt allvarligt om de nästa år ska
              förlora sin examensrätt. Samtidigt är det inte rimligt att vi
              ska ha kvar utbildningar där eleverna inte får sin examen.
            </seg>
            <seg n="ff943bb9">
              Jag har också ett annat bekymmer som har kommit bort lite grann
              i debatten. Birgitta Sellén tog upp att man kan igenom lärarutbildningen
              och bli lärare för de tidigare årskurserna utan ha lärt sig hur
              man lär ut att läsa och skriva. Rimligen borde det vara några
              som hinner gå ut utbildningen utan att ha fått de kunskaperna
              innan de förändringar som nu är utlovade har kommit till stånd.
            </seg>
            <seg n="d9efeb31">
              Jag skulle vilja fråga utbildningsministern hur han tycker att
              man ska hantera den situationen att vi snart kan ha lärare i grundskolans
              tidigare år som inte har kunskaper i hur man lär barn att läsa
              och skriva.
            </seg>
          </u>
          <note type="speaker" n="dde284e4">
            Anf. 23 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-f7ab59af82b02c6a-1" n="72c2b964" next="i-5bd6904558e6163e-1">
            <seg n="e7280fbc">
              Herr talman! Jag har fått Sofia Larsen interpellation som handlar
              om den verksamhetsförlagda delen av lärarutbildningen. Jag tolkar
              Birgitta Sellén inlägg som att hon nöjd med svaret och att vi
              är överens om det jag sade där eftersom hon inte återkom till
              det utan enbart ställde andra frågor. Det är jag glad för.
            </seg>
            <seg n="600f262a">
              Det kanske illustrerar någonting som jag tycker är väldigt viktigt.
              I de grundläggande frågorna om lärarutbildningen har vi en bred
              samsyn. Den reform vi talar om genomfördes i en för Sveriges vidkommande
              ovanligt bred enighet. Centerpartiet, Kristdemokraterna, Socialdemokraterna,
              Vänsterpartiet och Miljöpartiet genomförde tillsammans reformen.
            </seg>
            <seg n="eb4ce839">
              Birgitta Sellén säger att hon var emot en speciell sak. Jag kommer
              inte ihåg om det var Centerpartiets uppfattning eller enbart Birgitta
              Sellén egen. Det handlade om genomförandetiden. Frågan stod: Ska
              vi ta in en årskull till på den gamla, utdömda och omoderna lärarutbildning,
              som alla var överens om skulle bort? Ska en årskull studenter
              till ges en utbildning som inte kommer att stå högt i kurs på
              arbetsmarknaden? Eller ska vi skynda på och snabbt genomföra den
              nya utbildningen?
            </seg>
            <seg n="e473f5e9">
              Det var ett svårt val. Vilken väg man än hade valt hade det inte
              blivit bekymmersfritt. Men jag betraktar ändå det som en ganska
              liten fråga jämfört med det fundamentala att överge den gamla
              utbildningen och röra sig mot en ny modernare som ger läraryrket
              högre status och lärarutbildningen högre status.
            </seg>
            <seg n="14cecc98">
              Trots de problem vi nu diskuterar har det gett lärarutbildningen
              ett lyft. Det konstaterar Högskoleverket i sin utvärdering. Trots
              all den kritik som riktats innebär den ett lyft jämfört med det
              som var tidigare. Det är bra. Det är viktigt att vi som står bakom
              reformen nu gemensamt diskuterar konstruktiva förslag att föra
              den ytterligare framåt.
            </seg>
            <seg n="ff09063d">
              Den konkreta fråga Birgitta Sellén ställer är vad jag tycker
              om valfriheten. Jag har skrivit i min artikel i mars vad jag tycker.
              Det är helt solklart precis samma som Birgitta Sellén. Valfriheten
              är för stor. Den har gått för långt, och det fungerar inte bra
              som det gör i dag. Vi jobbar just nu med åtgärder för att komma
              till rätta med det. Jag kan gärna diskutera med Birgitta Sellén
              och Centerpartiet mer i detalj hur det ska gå till.
            </seg>
            <seg n="89b68d94">
              Vad gäller Christer Nylander har också han några frågor om lärarutbildningen.
              Låt mig backa en liten smula jämfört med det jag nu sade som gällde
              Centerpartiet. Folkpartiet är ett parti som inte var med om reformen.
              Det är ett av de två partier i Sverige som inte var med. Det var
              Folkpartiet och Moderaterna. De var inte med av inbördes helt
              olika skäl, och de har inbördes helt olika alternativ. Det är
              inte något det är praktisk politik att diskutera.
            </seg>
            <seg n="03e51323">
              Folkpartiet vill vrida klockan i det här avseendet 50 år tillbaka
              i tiden. De vill tillbaka till läroverkens ålderdomliga pedagogik
              som fanns innan grundskolan infördes på Elanders tid. De vill
              ha en skola vars främsta uppgift är att sortera elever. Elever
              i trean som misslyckas i ett prov ska tvingas till kvarsittning
              i ett år och skiljas bort från sina kamrater.
            </seg>
            <seg n="7c916b93">
              Deras förslag vad gäller lärarutbildningen innebär en väsentlig
              försvagning av lärarnas kunskaper i att lära ut. Den dras i praktiken
              ned från tre terminer till en termin samtidigt som folkpartister
              talar om att lärarna ska bli bättre på att lära ut.
            </seg>
          </u>
          <note n="b0d8d27a">
            Anf. 24 BIRGITTA SELLÉN (c):
          </note>
          <u who="leif_pagrotsky_933584" xml:id="i-5bd6904558e6163e-1" n="72c2b964" prev="i-f7ab59af82b02c6a-1">
            <seg n="92b6f63e">
              Herr talman! I stort sett kan jag hålla med om att jag nöjd med
              svaret.
            </seg>
            <seg n="ebda06d5">
              Jag ha hålla fast lite vid läs- och skrivutvecklingen. Utbildningsministern
              håller med mig om att det är viktigt att eleverna får utbildning
              i läs- och skrivutveckling. I svaret står det tydligt att det
              gäller de tidigare åren. Jag skulle vilja veta om ministern är
              redo att stödja att alla får lära sig läs- och skrivinlärningsmetodiken.
            </seg>
            <seg n="b0c27c27">
              Det är inte ovanligt att elever lämnar de tidigare skolåren och
              kommer upp i senare år, om vi nu ska använda de nya orden, och
              inte kan läsa. Då är det viktigt att också de lärarna kan läsinlärningen.
              Vi har en bred samsyn om utbildningen. Det är helt rätt. Som gammal
              lärare tycker jag att tanken är perfekt att alla skulle lära sig
              just metodiken för läs- och skrivutvecklingen.
            </seg>
            <seg n="feb632fd">
              Jag hann inte med den verksamhetsförlagda utbildningen under
              de första inledande fyra minuternas talartid. Jag anser att den
              är A och O i lärarutbildningen. Det går inte att bara teoretiskt
              läsa in hur man ska lära ut kunskaper. Jag anser att det är omöjligt
              att tänka sig in i hur en elev tänker i olika frågor. Det måste
              upplevas. Det är olika nyanser hela tiden.
            </seg>
            <seg n="13363959">
              Dagens VFU fungerar inte tillfredsställande för alla lärarstuderande.
              Det är väldigt svårt att hitta praktikplatser, vilket också ministern
              har påpekat i svaret. Jag tycker att det är lätt att förstå varför
              det är svårt att hitta dem. Utbildningsminister Pagrotsky säger
              att man ska hitta en lösning till det i samarbete med Sveriges
              Kommuner och Landsting. Men nog vet väl ministern vad det är som
              är felet?
            </seg>
            <seg n="f64224ca">
              Det måste vara så att en handledare som tar emot en student måste
              få en personlig ersättning för det. Det kan inte vara så att ersättningen
              går till skolan, som den gör i dag. Lärare har tillräckligt mycket
              att göra utan att behöva jobba ideellt. Så tolkas det när pengarna
              går till skolans budget.
            </seg>
            <seg n="8df4d00b">
              Jag har en lärarkollega som berättar att de pengar som går till
              skolan där hon tar emot lärarstuderande köper hon böcker till
              biblioteket för. Det är gott och bra för elever och så. Men det
              är en ideell handling hon gör egentligen.
            </seg>
            <seg n="f59d9572">
              Det är stimulerande som lärare att ha lärarstudenter. Det ger
              en kick. Jag vet det. Jag har själv varit lärarutbildare i många
              år. Det spänner bågen, och det är positivt för eleverna i de allra
              flesta fall. Därför bör moroten finnas.
            </seg>
            <seg n="a7aa0d2f">
              När det gäller den verksamhetsförlagda utbildningen anser jag
              att alla lärarstudenter ska ha praktik i en klass där läs- och
              skrivinlärning pågår, det vill säga under det första året. Vad
              tycker ministern om det?
            </seg>
            <seg n="7daecd51">
              Vi kanske skulle se och lära mer av Finland. Christer Nylander
              var inne på just Finland. Där är pedagogik huvudämne i klasslärarutbildningen.
              I Pisarapporten kan vi se att Finland toppar läsförståelsen, och
              Sverige ligger femma. Matematik toppas också av Finland, och Sverige
              ligger på nionde plats. Så skulle jag kunna fortsätta att göra
              jämförelser.
            </seg>
            <seg n="c6735686">
              Trots att vi läser lika mycket böcker, som ni diskuterade i den
              förra interpellationsdebatten, stämmer inte jämförelsen längre
              än så eftersom vi i Sverige inte klarar läsförståelsen lika bra
              som i Finland.
            </seg>
            <seg n="a0423dac">
              I Sverige anser en tredjedel av de studerande att de har fått
              otillräcklig utbildning i att lära eleverna läsa, skriva och räkna.
              Ännu allvarligare är att var fjärde student anser att de inte
              har fått någon, eller bristfällig, förmåga att lära ut läsning,
              skrivning och räkning.
            </seg>
            <seg n="66756f35">
              Jag tycker att det är bra, det som ministern säger om att man
              ska höja kraven och att kvaliteten ska bli bättre i lärarutbildningen.
              Det är perfekt. Jag anser att valfriheten när det gäller ämnen
              därför måste minska och att vi ska ta in mer metodik vad gäller
              läs- och skrivinlärning, att vi ska ta in krishantering och gärna
              drama- och bildlärare för de nya lärarna för att stärka självförtroendet,
              öka empatin, bearbeta trauman och lösa konflikter.
            </seg>
          </u>
          <note type="speaker" n="b6e32df7">
            Anf. 25 CHRISTER NYLANDER (fp):
          </note>
          <u who="christer_nylander_7e0a9f" xml:id="i-91545e644dcf8e99-4" n="9268bd0a">
            <seg n="b3d57bb4">
              Herr talman! Jag frågade utbildningsministern hur han ser på
              att de som pluggar till förskollärare och vill diskutera bitbarn
              får ha diskussionsgrupper ihop med dem som satsar på att lära
              ut naturkunskap i grundskolan. Jag funderade på hur man ska göra
              med de lärarkandidater som har kommit att gå ut utan att ha lärt
              sig hur man lär ut att läsa och skriva under perioden innan dess
              att förändringar kommer till stånd.
            </seg>
            <seg n="8fb30c44">
              Jag fick till svar att Folkpartiet vill vrida klockan tillbaka.
              Vi vill ha tillbaka 50-talsskolan, vi vill sätta sju- och åttaåringar
              i kvarsittning ett helt år och vi vill ställa till det för eleverna,
              tydligen. Så är det inte! Men vi är bekymrade över läget i skolan
              i dag. Vi är bekymrade över den utslagning som sker i skolan i
              dag. Vi är bekymrade över att så väldigt många inte klarar läsning
              och skrivning och att man inte får det stöd som man behöver tidigt.
              Vi är bekymrade över att man låter det fortsätta så från 2:an
              och upp till det individuella programmet på gymnasiet och att
              man inte sätter in de kraftiga åtgärder som behövs för att se
              till så att varje elev lär sig läsa och skriva ordentligt tidigt
              i grundskolan. Vi vet ju om att det är det absolut viktigaste
              både för läsning och skrivning i sig men också för att klara alla
              andra ämnen. Kan man inte läsa och skriva tidigt i grundskolan
              så klarar man inte samhällskunskapsboken och naturkunskapsboken
              och inte någon annan bok heller. Därför är det så viktigt.
            </seg>
            <seg n="0df945f8">
              Jag skulle gärna vilja ha svar på den lilla fråga som jag hade.
              Hur gör man med dem som kommer ut ur lärarutbildningen och som
              inte har fått den kunskap som behövs för att lära de minsta barnen
              att läsa och skriva?
            </seg>
          </u>
          <note type="speaker" n="e41126a8">
            Anf. 26 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-f7ab59af82b02c6a-2" n="72c2b964" next="i-5bd6904558e6163e-2">
            <seg n="5179046b">
              Herr talman! Birgitta Sellén säger att hon vill ha läsning och
              skrivning för alla lärarstudenter som siktar på att bli lärare,
              oavsett stadium och ålder på de elever som de siktar mot. Jag
              har sympati för den uppfattningen, men den är inte okomplicerad.
              Vi jobbar just nu med frågan och jag vill spara mina slutsatser
              en stund.
            </seg>
            <seg n="259f598c">
              Låt mig bara stillsamt reflektera över att Centern vill driva
              den utveckling som integrerar de kunskaper som man behöver för
              de minsta barnen och de kunskaper som man behöver när man möter
              äldre barn. Också på högstadiet behöver lärarna kunskaper i detta.
              Jag vill bara peka på kontrasten mot Folkpartiet, som vill gå
              den motsatta vägen och skilja isär, och inte hålla samman, utbildningarna
              för detta. Hela Christer Nylanders sätt att fråga handlar om hur
              vi ska separera så att inte de som ska arbeta med små barn behöver
              utbildas i närheten av eller i samma lokaler och på samma institution
              som de som utbildar elever på högstadiet.
            </seg>
            <seg n="ba76a301">
              Hur i hela fridens namn ska ni komma överens i en gemensam regering,
              och hur ska ni därutöver få in moderater och kristdemokrater i
              det som ni ska koka ihop tillsammans? Jag förstår ingenting, och
              lärarstudenter och andra kan inte förstå det heller.
            </seg>
            <seg n="f34e3579">
              VFU-ersättningen är en viktig fråga som diskuteras mycket. Jag
              konstaterar att Birgitta Sellén föreslår en statlig central styrning
              och att vi ska ha det synsätt som Birgitta Sellén ger uttryck
              för. Jag har inga problem med att den enskilda lärare som åtar
              sig saker ska få betalt för det. Men problemet uppstår när kravet
              ställs på mig att krypa in och att regeringen ska göra det.
            </seg>
            <seg n="7f984d0e">
              Här råkar vi hamna i läget att Centerpartiet driver en centralistisk
              Helsingforsslinje att vi här i Helsingfors ska sitta och bestämma
              hur det ska vara i varenda lärarrum runtom i Sverige i alla våra
              skolor. Jag tycker att detta är en fråga som ska skötas mellan
              lärosätena och kommunerna som de samarbetar med. I kommunerna
              ska det skötas mellan arbetsgivaren och de fackliga organisationerna
              i en lokal uppgörelse.
            </seg>
            <seg n="b2697824">
              Jag menar att jag som utbildningsminister, riksdagsledamöter
              med ansvar för frågorna, allmänhet, lärarstudenter och elever
              har rätt att kräva av de lokala parterna att de sköter det här
              på ett sätt som får den verksamhetsförlagda utbildningen att bli
              riktigt bra. Det kravet måste vi ställa högt och hårt, men ett
              krav på dem är inget som vi ska lösa med centralism och genom
              att vi ska sitta här och ta över frågan från dem om vilka individer
              som ska få vilket belopp och vilken peng.
            </seg>
            <seg n="ec3af85a">
              Vad gäller Christer Nylander bytte han i vår förra debatt Folkpartiets
              uppfattning vad gäller bibliotekslagen. Jag vet inte om han bytte
              eller bröt mot den. Jag vet inte om han själv fronderar mot partilinjen
              och är för en bibliotekslag, som Folkpartiet motionerar om att
              avskaffa. Nu är han mot åsikten att tioåringar ska gå om ett helt
              år och skiljas från sina kamrater om de misslyckas på ett prov.
              Folkpartiet har alldeles nyligen bekräftat sin traditionella skolpolitik
              att kvarsittning ska komma ifråga när man inte klarar det som
              man behöver klara.
            </seg>
          </u>
          <note n="3b3856e0">
            Anf. 27 BIRGITTA SELLÉN (c):
          </note>
          <u who="leif_pagrotsky_933584" xml:id="i-5bd6904558e6163e-2" n="72c2b964" prev="i-f7ab59af82b02c6a-2">
            <seg n="f9572459">
              Herr talman! Man kan tolka ord olika. Att säga att vi förordar
              en centralistisk skolpolitik var verkligen att dra ut mina kommentarer
              om ersättning till handledare till ytterlighet. Jag sade inte
              att det skulle vara en statlig skolpeng, men tolkningen blev tydligen
              sådan. Det var inte min avsikt med det hela. Avsikten är att vi
              måste lyfta upp frågan om var problemet ligger. Varför är det
              problem att få handledare? Jag pekar på att ett av problemen är
              att inte handledaren får pengarna, utan att de går till skolan.
            </seg>
            <seg n="5842e322">
              Jag är inte ett dugg orolig för vårt samarbete i alliansen. Vi
              kommer att hitta lösningar, och vi jobbar just nu med det. Det
              är nog inga problem.
            </seg>
            <seg n="c14f81b1">
              Däremot skulle jag vilja anknyta lite grann till den gamla utbildningen.
              Vid utvärderingen av den talade jag med lärarutbildare som säger
              att den sista terminen var som något slags uppsamlingstermin,
              där de lärarstuderande fick berätta vad de kände att de saknade
              efter att ha varit ute på praktik. Om de sade att det var metodik
              i läsinlärning så lade man in extra kurser i det den sista terminen.
              Om det var någon ämnesfördjupning som de behövde så lade man in
              det som extra ämne. Jag tycker att det är en modell som verkar
              fungera bra, och som kanske kan komma att utvecklas i den nya
              utbildningen. Jag tror nämligen benhårt på den; den kommer att
              bli bra. Men det är ofta problem i början, och det största problemet
              som jag ser det är att man startade innan examensförordningen
              var klar.
            </seg>
            <seg n="7db19265">
              Detta är i stort sett de funderingar som jag har. Jag undrar
              vad ministern säger om detta med att titta på hur den gamla utbildningen
              fungerade när det gäller just att göra en summering.
            </seg>
          </u>
          <note type="speaker" n="2c3f6b4d">
            Anf. 28 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-759d8a35ebcd271e-10" n="72c2b964">
            <seg n="fc2db951">
              Herr talman! Jag har inga problem med att man tittar på det här.
              Det viktiga för mig är att man når målen med utbildningen och
              att vi från centralt håll formulerar mål som är användbara och
              som ger tillräcklig precision och tillräcklig flexibilitet för
              att fungera i den breda verksamhet som det här handlar om. Det
              är inte en så lätt uppgift som det låter, men vi jobbar intensivt
              med den just nu. Sedan handlar det om att följa upp att målen
              nås. Jag kan inte spontant se några problem med det som Birgitta
              Sellén framhåller här.
            </seg>
            <seg n="ce10eef1">
              I det sammanhanget vill jag gärna säga att jag, vilket inte minst
              har framgått av den här debatten, varit tydlig i min kritik mot
              dagens lärarutbildning och i mina krav på åtgärder i dagens lärarutbildning.
            </seg>
            <seg n="778fe32d">
              Apropå uppföljningen vill jag gärna säga att Utbildnings- och
              kulturdepartementet redan nu under våren kommer att föra samtal
              med varje universitet och varje högskola som ger lärarutbildning
              och följa upp hur de åtgärdar de brister som framkommit i Högskoleverkets
              extremt ambitiösa utvärdering om just deras lärarutbildning, ha
              en dialog med var och en. Det tror jag är väldigt viktigt. Det
              kommer att vara en viktig och ambitiös process, och snabb. Omedelbart
              efter att den här utvärderingen har kommit på bordet kan vi gå
              igenom hur man på de enskilda lärosätena nu jobbar med det här.
            </seg>
            <seg n="4c0ae682">
              Eftersom ingen av er nu har mer repliker vill jag för min del
              avsluta med att reflektera lite över det faktum att det faktiskt
              är rätt slående att det är en förhållandevis bred enighet, en
              bred samsyn, om grundläggande perspektiv i den här frågan. Det
              var många partier representerade. En mycket stor del av Sveriges
              riksdag stod bakom reformen.
            </seg>
            <seg n="e7494e5e">
              Vi ska nu ta gemensamt ansvar för att förvalta den, vidareutveckla
              den och se till att den blir så bra som framtidens elever har
              rätt att kräva. Vi ska fortsätta att föra den här typen av dialog,
              och jag konstaterar att något alternativ till vår grupp inte finns.
              Moderaterna och Folkpartiet har en totalt annorlunda syn.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="68ff01b8">
            9 § Svar på interpellation 2004/05:481 om värdefulla museisamlingar
          </note>
          <note type="speaker" n="cb1017fe">
            Anf. 29 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-f7ab59af82b02c6a-3" n="72c2b964" next="i-5bd6904558e6163e-3">
            <seg n="14fbcf23">
              Herr talman! Gunnar Andrén har frågat mig om vilka åtgärder jag
              kan och avser att vidta för att förebygga att värdefulla kulturföremål
              förstörs eller förblir omöjliga att visa för allmänheten.
            </seg>
            <seg n="1b8ccfc0">
              Jag vill börja med att konstatera att en fullgod vård och en
              ändamålsenlig förvaring av de oersättliga föremål som kulturinstitutionerna
              hyser är en fråga som är av största vikt och engagerar mig djupt.
              För mig är det också en självklarhet att kulturinstitutionernas
              målsättning ska vara att en så stor del som möjligt av samlingarna
              ska kunna visas för allmänheten.
            </seg>
            <seg n="8e7faa80">
              När det gäller samlingarnas kondition är det inte, som Gunnar
              Andrén hävdar, många museer och andra kulturinstitutioner som
              på grund av bristande resurser låter värdefulla kulturföremål
              förstöras. Visst förekommer problem, men det är viktigt att komma
              ihåg att alla centrala institutioner har ett ansvar för att samlingarna
              vårdas på bästa sätt och erhåller en ändamålsenlig förvaring.
              Riksdag och regering har att se till att institutionerna har rimliga
              förutsättningar för de beslut som fattas. De centrala museerna
              har under en femårsperiod fått ett tillskott i storleksordningen
              255 miljoner kronor, vilket innebär en drygt 30-procentig ökning
              av anslaget. Anslaget till de centrala museerna uppgår i dag till
              totalt 866 miljoner kronor. Inom befintlig budgetram är det i
              första hand institutionerna själva som beslutar hur prioriteringen
              sker mellan olika verksamhetsområden.
            </seg>
            <seg n="c44a5ce8">
              I detta sammanhang vill jag också nämna att regeringen 2003 beslutade
              att verksamheten Svensk museitjänst, som erbjuder ändamålsenlig
              vård och förvaring till främst statliga institutioner, skulle
              fortsätta att bedrivas i statlig regi genom Riksarkivet. Beslutet
              förbättrade förutsättningarna för samlingarnas vård och långsiktiga
              bevarande och är dessutom en verksamhet som har potential att
              utvecklas.
            </seg>
            <seg n="4bd0958a">
              Jag vill också påminna om tidigare års så kallade Sesamprojekt
              där staten i en kraftfull satsning förenade behovet av vård och
              konservering av viktiga delar av de museala samlingarna med behovet
              av meningsfulla arbetsmarknadsinsatser. 235 miljoner kronor anslogs
              för denna satsning på registrering, dokumentation, vård, konservering
              och magasinering av föremålssamlingar. Utvärderingen visar att
              Sesamprojektet gett många goda resultat. Projektet har bland annat
              lett till en permanent förbättring av överblicken över samlingarna
              samtidigt som arbetet med vård, konservering och registrering
              av föremål har snabbats upp. Dessutom fick ungefär en tredjedel
              av de projektanställda någon form av fortsatt anställning i samma
              institution efter projekttiden samtidigt som arbetslösa akademiker
              fick välbehövlig arbetslivserfarenhet.
            </seg>
            <seg n="b548ec8d">
              När det gäller de senaste årens debatt om Sveriges Teatermuseums
              samlingar är det regeringens åsikt att det är styrelsens ansvar
              att göra de nödvändiga prioriteringarna för att lösa de problem
              som uppstått. Styrelsen har i det här hänseendet upprättat, precis
              som Gunnar Andrén nämner, en vårdplan med kostnadsberäknade och
              prioritetsordnade insatser som också ligger till grund för Sveriges
              Teatermuseums budgetunderlag inför den kommande perioden 20062008.
            </seg>
            <seg n="2e85f305">
              Jag vill också i detta sammanhang citera Stiftelsen Drottningholms
              teatermuseums verksamhetsberättelse för 2003, där det påpekas
              att omfattningen av skadorna betydligt överdrivits i media. Slutligen
              har regeringen i budgetpropositionen för innevarande år 2005 aviserat
              att man avser att göra en översyn av scenkonstens dokumentation.
              Direktiven för den utredningen bereds just nu inom Regeringskansliet.
            </seg>
            <seg n="85948487">
              När det gäller den både intressanta och angelägna verksamheten
              på Stiftelsen Motorfabriken Pythagoras i Norrtälje är det viktigt
              att hålla i minnet att staten inte är huvudman för det museet.
              I samband med regeringens satsning på industrisamhällets kulturarv
              tilldelades dock Motorfabriken bidragsmedel samtidigt som fabriksbyggnaden
              har restaurerats med huvudsakligen statliga medel för omkring
              12 miljoner kronor.
            </seg>
          </u>
          <note n="f34ac73c">
            Anf. 30 GUNNAR ANDRÉN (fp):
          </note>
          <u who="leif_pagrotsky_933584" xml:id="i-5bd6904558e6163e-3" n="72c2b964" prev="i-f7ab59af82b02c6a-3">
            <seg n="629898e3">
              Herr talman! Jag ber att få tacka statsrådet för svaret, inklusive
              att vi har lyckats komma överens om en gemensam dag då vi båda
              var här. När man tittar ut över kammaren förstår man att folk
              är väldigt flitiga ute i landet. Så är det ju.
            </seg>
            <seg n="3f8a25b4">
              Jag vill också, innan jag går in på svaret och eftersom statsrådet
              Pagrotsky, herr talman, är en mycket skicklig polemiker, erinra
              om att han måste ha överseende med att jag är en produkt av det
              utbildningssystem som så häftigt dömdes ut alldeles nyss och inte
              av dagens demokratiska kunskapsinriktade utbildningssystem.
            </seg>
            <seg n="52cb892a">
              Om man sedan kommer till själva sakfrågan ställde jag den här
              frågan för ungefär ett år sedan till statsrådets företrädare statsrådet
              Ulvskog. Då var arbetet i regeringen så fördelat att det var statsrådet
              Karlsson som svarade på frågan. Nu har det gått tillbaka till
              någon annan ordning efter det svaret den 15 juni. Statsrådet Karlsson
              var väldigt nöjd med sitt svar, ska jag säga, för han sade:
            </seg>
            <seg n="d4c9ddf9">
              Fru talman! Det är få gånger som jag har varit så nöjd med ett
              interpellationssvar som den här gången. Jag trodde att jag hade
              förstått frågan och för en gångs skull levererat ett ordentligt
              klarläggande svar på den fråga som jag hade uppfattat. Men så
              var ju inte fallet.
            </seg>
            <seg n="43dce9cd">
              Nu har jag efter detta, inspirerad av statsrådet Karlsson, gjort
              en mindre undersökning. Min verklighetsbild stämmer då inte alls
              överens med statsrådet Pagrotskys, ska jag gärna säga. Jag har
              helt avvikande synpunkter. Jag tillät mig till exempel att ringa
              till det museum som ligger geografiskt närmast mig, nämligen Naturhistoriska
              riksmuseet. Jag fick då beskedet därifrån att av de musealt värdefulla
              föremål som finns där ungefär nio miljoner har man registrerat
              och dokumenterat mellan 5 och 10 % som man kan ställa ut.
            </seg>
            <seg n="7bd0e20c">
              Så är det på väldigt många av våra viktigaste museer. Man har
              inte tillräckliga resurser för att göra någonting. Regeringen
              har valt en annan väg, och det kan man diskutera, nämligen att
              satsa pengar på gratis inträde på de här museerna. I den bemärkelse
              som jag har tagit upp får man citera en berömd löpsedel, herr
              talman, från Dagens Nyheter, som gällde energikrisen: Ingenting
              har hänt.
            </seg>
            <seg n="23ca6830">
              Det är det som är det stora problemet. Statsrådet Pagrotsky refererar
              till Sesamprojektet. Det är en museal upplysning. Det är ju avslutat
              för flera år sedan. Problemet är att ingenting har hänt sedan
              man avslutade det projektet.
            </seg>
            <seg n="bc2dda39">
              Jag gjorde en kontroll på Ams, även om man kan diskutera hur
              lätt det är att tränga in i statistiken. Det finns många akademiskt
              utbildade som vill ha museiarbeten av olika slag. Men regeringen
              och det är väldokumenterat genom svaret kör stuprörsprincipen
              som till exempel när det gäller Pythagoras. Det är en kommunal
              uppgift. Att det finns arbetslösa akademiker inom Ams som skulle
              kunna göra insatser här fungerar inte om man kör denna stuprörsprincip.
              Det är min huvudkritik.
            </seg>
            <seg n="b0f867fb">
              Jag är inte i första hand ute efter högre anslag. Det finns många
              andra som vill ha det. Däremot är jag väldigt intresserad av att
              få ökad effektivitet och av att fler människor kan syssla med
              saker som samhället har nytta och glädje av utan att det kostar
              mer. Jag står fast vid att där har ingenting hänt. Det finns mycket
              för regeringen att göra på den punkten.
            </seg>
            <seg n="f16c9b4c">
              Jag återkommer med flera synpunkter.
            </seg>
            <seg n="6d3d30f6">
              Herr talman! Jag kan inte låta bli att göra en reflexion. Jag
              visste inte att Gunnar Andrén är så ung att han är en produkt
              av dagens utbildning. Jag kanske ska tolka det som att journalistutbildningen
              är lika valfri som dagens lärarutbildning. Då förstår jag också
              varför många journalister fokuserar på att se på hur vi politiker
              sköter eller missköter vårt jobb.
            </seg>
            <seg n="113c3b6f">
              Det var perfekt att vi hade Sesamprojektet, som ministern lyfter
              fram. Det var många föremål som räddades genom det. Från Centerpartiets
              håll jobbar vi oförtrutet och det har vi gjort i många år för
              att detta ska utvecklas till att också bli ett Fotosesam. I dag
              ser vi att många foton av olika slag förstörs i samlingar runtom
              i landet.
            </seg>
            <seg n="f4600992">
              Jag kan inte undgå att halka in på frågan om filmarkivet och
              hur filmerna ska bevaras. Det är också värdefulla föremål som
              vi måste vara rädda om. Efter samtal med Åse Kleveland i går vet
              jag att Filminstitutet är oerhört oroligt för att det inte tillförs
              pengar till Grängesberg. Det är också oerhört viktigt att bevara.
            </seg>
            <seg n="1624a206">
              Museiföremålen ska visas för allmänheten, säger ministern i svaret
              till Gunnar Andrén. Samlingarna är väldigt stora och ofta samlade
              på centrala museer i vår huvudstad. Man förvarar dem där med motiveringen
              att fynden är av stort värde för hela landet. De placeras i förråd
              som ingen någonsin kan se. Vi i Centerpartiet anser att de ska
              visas så nära fyndplatsen som möjligt. Det är många av oss i kulturutskottet
              som ställer upp på det.
            </seg>
            <seg n="d1ee8ac3">
              Jag, som kommer från Norrland, har många gånger sagt att vi har
              väldigt ont om föremål. När de skickas till Helsingfors och läggs
              i Historiska museets källare har vi ju väldigt lite att se på.
            </seg>
            <seg n="2e144683">
              Norrlands största silverskatt, Stigeskatten, hoppades jag att
              vi skulle kunna få hem till Sundsvalls museum om vi kunde garantera
              säkerheten för att kunna visa den så nära fyndplatsen som möjligt.
              Vi fick svaret att man gärna lånar ut material. Vi fick låna Stigeskatten
              i tre månader. När Linköping ville låna hem material i samband
              med heliga Birgittas minnesår fick de avslag. Det kan man inte
              tolka som att man gärna lånar ut.
            </seg>
            <seg n="db395a86">
              Motivet är att forskare vill ha tillgång till museiföremålen.
              De ligger på många ställen där det är problem med förvaringen,
              som Gunnar Andrén påpekar. Det borde ju vara bättre att ta dem
              till andra ställen i landet, inte minst med tanke på regeringens
              politik att införa fri entré på statliga museer för att många
              fler ska besöka museer.
            </seg>
            <seg n="9525efff">
              Ministern borde kunna inse att vi skulle få oändligt många fler
              museibesökare runtom i landet om man tillät att föremålen visas
              så nära fyndplatsen som möjligt. Det skulle också bli stimulerande
              för forskare att se den miljö där fyndet har hittats.
            </seg>
            <seg n="90e157a3">
              Som lärare var jag många gånger avundsjuk på Helsingforsslärarna
              som har så många saker som man kan se, medan vi ute i landet har
              svårigheter att visa fysiska saker som det vore viktigt att skolelever
              fick ta del av.
            </seg>
          </u>
          <note n="6a56728f">
            Anf. 31 BIRGITTA SELLÉN (c):
          </note>
          <note type="speaker" n="91069dae">
            Anf. 32 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-f7ab59af82b02c6a-4" n="72c2b964" next="i-5bd6904558e6163e-4">
            <seg n="0640d344">
              Herr talman! Man får nästan mindervärdeskomplex när man ska debattera
              med en sådan polemiker som Gunnar Andrén. Först var det den gamla
              skolan. När jag betraktar Gunnar Andréns och min hårfärg, höga
              panna och klädedräkt undrar jag om vi inte gick i ungefär samma
              skola.
            </seg>
            <seg n="3f5b23a9">
              Vi har tidigare diskuterat frågor om skolutbildningens kvalitet.
              Vi debatterade frågor kring räknekonsten i Sundsvalls Tidning
              nyligen. Det handlade om hur man räknar nollor och decimaler vid
              multiplikation. Jag ska inte återkomma till det nu, men det är
              ett kärt ämne oss emellan.
            </seg>
            <seg n="61d3de20">
              Den huvudkritik som Gunnar Andrén för fram är att vi inte gör
              tillräckligt många riktiga Amsjobb när det behövs insatser av
              typ Motorfabriken Pythagoras och annat. Jag ser att Gunnar Andrén
              nickar.
            </seg>
            <seg n="87db1cb6">
              Om jag inte missförstod alltsammans i går och tidigare under
              mitt politiska liv är det Folkpartiets uppfattning att Amsjobb
              inte är några riktiga jobb. Amsjobb är något kosmetiskt. De är
              till för att dölja arbetslösheten. De finns av statistiska skäl.
              De är något som vi socialdemokrater tillgriper på grund av någon
              sorts populism. Jag välkomnar Gunnar Andréns mycket klokare, nyktrare
              och rimligare hållning. Jag är glad för den.
            </seg>
            <seg n="e9473af9">
              I går vidtog vi ett antal åtgärder som kommer att gå i rätt riktning.
              Den viktigaste var att vi gjorde lönebidragen mer generösa så
              att fler organisationer, som Motorfabriken Pythagoras, länsmuseerna
              och många andra, på ett mer kostnadseffektivt sätt kan anställa
              människor för den här typen av arbetsuppgifter med hjälp av statliga
              pengar.
            </seg>
            <seg n="be28e950">
              Birgitta Sellén pratar också om föremålsvård och föremålsvisning.
              Jag tycker naturligtvis att det är bättre att visa föremålen än
              att ha dem i källaren. Det är bättre att visa föremål nära fyndplatsen
              än att ha dem i källaren i Helsingfors. Jag tycker att det är
              en rimlig utgångspunkt, även om jag inser att när Riksantikvarieämbetet
              fattar sina beslut det är de som fattar besluten har de också
              ett antal andra saker att väga in.
            </seg>
            <seg n="d94e87fc">
              Att detta skulle vitalisera museerna i denna tid kan jag inte
              se som en patentlösning. Vi har just genomfört en vitaliseringsreform
              för museerna. Den har inneburit hundratusentals nya besökare på
              våra museer på bara några månader. Jag gillar att museerna blir
              vitalare. Jag gillar att de får fler besökare och blir mer centrala
              i samhällslivet och uppmärksammas mer av fler människor, inte
              minst barn.
            </seg>
            <seg n="3d493e72">
              Jag kan inte förstå och jag kan inte acceptera att ni ställer
              de viktiga frågorna om föremålsvården mot ansträngningarna att
              få besökare till de museer som finns. Varför ska vi ha färre besökare?
              Varför vill ni som kulturpolitisk huvudfråga göra det dyrare att
              gå på museum? Varför kan ni inte hitta någon enda viktigare kulturpolitisk
              reform att marknadsföra, slåss för, utmana till debatt kring i
              kammaren än att försvåra för vanliga människor, skolklasser och
              familjer att gå på museer? Jag begriper det inte.
            </seg>
            <seg n="f69d3e73">
              Varför är det just den här posten i hela statsbudgeten att göra
              det dyrare och svårare att gå på museum som ska bära allt det
              ni vill göra på det här viktiga området? Samtidigt som ni föraktar
              Ams och Ams olika insatser vill ni göra detta. Jag begriper det
              inte. Förklara hur det hänger ihop. Varför vill ni försämra museerna?
            </seg>
          </u>
          <note n="0bbf3031">
            Anf. 33 GUNNAR ANDRÉN (fp):
          </note>
          <u who="leif_pagrotsky_933584" xml:id="i-5bd6904558e6163e-4" n="72c2b964" prev="i-f7ab59af82b02c6a-4">
            <seg n="6bcbe07a">
              Herr talman! Bortsett från vad som förevarit tidigare tycker
              jag att vi ska ha en god debattnivå. I den bemärkelsen tycker
              jag att den beskrivning statsrådet gör av Folkpartiets Ams- och
              arbetsmarknadspolitik är helt felaktig. Det var samma sak med
              skolpolitiken. Vill man ha en dålig debatt ska man göra på det
              sättet.
            </seg>
            <seg n="c2f9db6f">
              Det är inte så att vi vill ha bort verksamheterna som sätter
              folk i arbete. Tvärtom vill vi ha ökad effektivitet, och där tror
              statsrådet att Ams är det enda saliggörande. Det tror inte vi.
              Det är möjligt att jag också ger en felaktig beskrivning, men
              statsrådet kan väl avhålla sig från att säga att vi vill ha bort
              verksamheterna. Vi vill hela min interpellation är ett uttryck
              för detta att folk som har kunskaper och som vill arbeta också
              ska få möjlighet till detta utan att hamna i det som jag kallar
              stuprörsprincipen: att olika regelverk sätter gränser för vad
              man kan göra.
            </seg>
            <seg n="decdc57c">
              Det finns väldigt många museer i det här landet, vill jag påstå,
              som med glädje skulle ta emot dem som vill arbeta och därmed få
              en social gemenskap och kunna göra väldigt mycket. Här motverkar
              tyvärr reglerna varandra på olika sätt. Det vore väldigt konstigt
              om inte statsrådet kunde medge detta.
            </seg>
            <seg n="9acdd840">
              Jag tycker också att det är väldigt viktigt med Fotosesam, som
              Birgitta Sellén tar upp, och att vi får en fortsättning på detta
              projekt. Jag tror, precis som statsrådet också var inne på, att
              detta har varit en väldigt bra och stimulerande verksamhet och
              att den behöver utvecklas. Det handlar ju inte bara om de nuvarande
              museerna; vi har annan fantastisk historia där man också behöver
              hjälp för att komma i gång och där det behövs ganska små insatser.
              Vi har hela industrihistorien som behöver skrivas. Den fackliga
              historien behöver också skrivas. Vi har föreningar som gör jättejobb,
              olika hembygdsföreningar och så vidare. Vi har stadshistorier,
              där det dock ofta är kommunal finansiering. Det är olika sådana
              saker man kan göra.
            </seg>
            <seg n="27aa4746">
              Statsrådet kommer sedan så småningom till sin stora reform och
              sin företrädares stora fråga, nämligen gratis inträde. Den kan
              man diskutera, som jag sade, men på en punkt kan man inte diskutera
              den, statsrådet, nämligen beskrivningen av vad de andra partierna
              som var emot detta vill. Man kan inte stå och säga i Sveriges
              riksdag att vi inte vill att skolklasser ska tas in. Vi har ju
              sagt att det ska vara gratis inträde på dessa museer fram till
              19 års ålder. Det är ganska få skolklasser där eleverna är över
              19 år. Någon rim och reson måste det vara också i statsrådets
              beskrivning av motståndarna!
            </seg>
            <seg n="c74c820d">
              Om man sedan har 100 miljoner, 190 miljoner eller vad det kan
              ha varit jag kommer inte ihåg exakt hur stor siffran var kan man
              fråga sig: Är det rimligt att satsa detta på de 19 statliga museer
              som finns? Det finns ju ungefär 400 museer totalt i landet, och
              de sitter i en annan konkurrenssituation. Jag bor i Helsingforssområdet
              numera, och nästan alla dessa miljoner går till Helsingforssområdet.
              Vi har Röhsska museet och Världskulturmuseet i Göteborg och något
              till, men nästan alla dessa pengar går till Helsingfors. Hur är
              det med Sundsvall? Hur är det med Jamtli i Östersund? Hur är det
              med museerna i före detta Skaraborgs län? Det finns olika sätt
              att se på detta utan att man behöver vara motståndare till en
              utveckling här.
            </seg>
            <seg n="de7271e8">
              Jag tror inte heller att de här pengarna är hela lösningen. Vi
              måste utveckla museiverksamheten så att den blir engagerande,
              inte minst för ungdomar. Det finns många bra exempel på detta.
              Mer initiativrikedom på det här området är vad jag tror behövs,
              inte klagomål på att oppositionen har en annan politik.
            </seg>
            <seg n="fe13afa7">
              Herr talman! Man ska visa föremål nära fyndplatsen tack, kulturministern!
              Nu behöver jag nog inte ens skriva in det i Centerpartiets motion
              till hösten. Nu får vi majoritet för det, för nu står det antagligen
              redan i regeringens budget härligt! Det tackar jag för.
            </seg>
            <seg n="84dfc3ea">
              Sedan sade ministern: Jag ser inte hur man kan vitalisera museerna
              med detta. Då blev jag förvånad. Jag hoppas att det var ett missförstånd.
              För mig kändes det ungefär som att det inte hade någon betydelse
              att man visade dessa saker. Jag förstår av ministerns nickningar
              nu att det var ett missförstånd, och det var ju väldigt bra. Jag
              vet nämligen hur man i Sundsvall har efterfrågat de gamla historiska
              utställningar som fanns Högomsmannen från vikingatiden, träpatronen
              Bünslows matsal och så vidare innan man bytte från det gamla museet
              till Kulturmagasinet. Detta är av stort värde för dem som bor
              där.
            </seg>
            <seg n="388b15f7">
              Gunnar Andrén lyfte fram detta med museerna, och jag håller fullständigt
              med honom: Det går inte att beskriva det på det sätt som kulturministern
              gjorde. Vi har sagt att det ska vara gratis under 19 år och sedan
              kan man betala. Det beror på att vi faktiskt har talat med flera
              olika museer och fått reda på att de ser ökade kostnader med en
              ökad tillströmning av folk. De måste ha mer toaletter och mer
              vakter, det blir större slitage och så vidare, vilket gör att
              det blir dyrare.
            </seg>
            <seg n="8c5789b2">
              Nu har visserligen de statliga museerna till en början fått statliga
              pengar till upprustning, men vad händer successivt efteråt? Vi
              måste tänka framåt. Vi vill inte se mer och mer nedslitna museer
              och fler föremål som man inte har råd att rusta upp, vilket interpellationen
              handlade om.
            </seg>
            <seg n="9bc724df">
              Sedan skulle jag väldigt gärna vilja få svar på detta med Fotosesam.
              Ministern gav mig löfte om att lyfta fram det när jag pratade
              med honom före debatten.
            </seg>
          </u>
          <note n="62fce9e7">
            Anf. 34 BIRGITTA SELLÉN (c):
          </note>
          <note type="speaker" n="1ee95ed2">
            Anf. 35 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-f7ab59af82b02c6a-5" n="72c2b964" next="i-5bd6904558e6163e-5">
            <seg n="4f77e20f">
              Herr talman! Gunnar Andrén svingar sig upp på höga höjder i argumentationstrapetsen
              när det gäller felbeskrivning av debattmotståndarens positioner.
              Jag beklagar om jag i debatten i går missuppfattade skepsisen
              och distansen till satsningen på Ams och åtgärderna där, men Gunnar
              Andrén ska inte försöka påstå att detta är det enda regeringen
              har att komma med mot arbetslösheten och det enda regeringen gör
              för att få tillväxt och sysselsättning i Sverige. Sopa lite rent
              framför den egna dörren också!
            </seg>
            <seg n="6d93c59d">
              Det gäller också frågan om vad reformen att vitalisera museerna
              och göra museerna viktigare för Sveriges folk kostar. Vi har inte
              satsat 200 miljoner tyvärr, höll jag på att säga. Vi har satsat
              strax under 100 miljoner, närmare bestämt 96 miljoner. En betydande
              del av de pengarna detta säger jag också till Birgitta Sellén
              går till mer personal, till mer städning och till anpassning av
              exempelvis toaletter. Titta på hur Nordiska museet har byggt om
              för att möjliggöra det här! Och inkomstbortfallet av att avskaffa
              biljetterna är kanske hälften av det här beloppet. Snedvrid inte
              beskrivningen av min politik, så går det lite bättre!
            </seg>
            <seg n="13713bea">
              Även jag tycker att det är ett problem att så många statliga
              museer ligger i Helsingfors. Jag tycker att det var bra att man
              etablerade Världskulturmuseet i Göteborg. Jag kommer inte ihåg
              hur något av era partier röstade om detta, men jag utgår av den
              nuvarande diskussionen från att ni var för det och är för det
              nu. Men staten satsar också betydande belopp på att stärka den
              regionala kulturen, på att stärka landstingens och kommunernas
              möjligheter att bedriva kulturpolitik och satsa på de regionala
              museerna. För i år och nästa år höjs anslagen på detta område
              med 22 miljoner.
            </seg>
            <seg n="f496773a">
              Om staten tar ansvar för de institutioner man själv äger och
              driver och öppnar dem så att fler kan ha nytta och glädje och
              få inspiration och stimulans av dem ska vi inte skällas ut för
              att vi inte håller dem stängda, slutna och dåliga för att stärka
              konkurrenternas förmåga att locka besökare på andra håll. Jag
              vill stärka dem också, men då måste de huvudmännen ta ett stort
              ansvar. Vi ger ett handtag genom att öka anslagen, och det tror
              jag är välkommet. Men de hundratusentals människor som har sökt
              sig till museerna bara i början av det här året, vad ska vi säga
              till dem? Gå på bandy i stället! Gör något annat! Här blir det
              en massa folk på museerna, och det vill vi inte ha för då kan
              det bli slitage! De här museerna är inte till för att slitas;
              de här museerna är till för att bevaras!
            </seg>
            <seg n="2f525b71">
              Den politiken vill inte jag ha. Jag kan inte förstå de kulturpolitiska
              avvägningar ni gör som innebär att ert kulturpolitiska huvudkrav
              är att det ska bli dyrare på museum med färre besökare och mindre
              slitage på museerna. Om ni vill prioritera den viktiga frågan
              jag tycker också att den är viktig om vården av föremålen i våra
              museers samlingar, varför ställa den mot det mest fantastiska
              framsteg som gjorts på museiområdet på mången god dag? Varför
              inte ställa det mot något annat i era väldiga budgetalternativ,
              där ni har sådana kataloger på reformer och glädjeämnen åt alla
              håll och kanter? Varför ska ni ta det just av det här som har
              blåst liv i museisektorn och satt museivärlden i fokus för kulturjournalister,
              för medier, för medborgare och andra? Anslut er i stället till
              oss i vår glädje över att vi blåser liv i den här sektorn.
            </seg>
          </u>
          <note n="f239968b">
            Anf. 36 GUNNAR ANDRÉN (fp):
          </note>
          <u who="leif_pagrotsky_933584" xml:id="i-5bd6904558e6163e-5" n="72c2b964" prev="i-f7ab59af82b02c6a-5">
            <seg n="6fae3161">
              Herr talman! Det finns en viss risk att det blir en diskussion
              om en fråga som inte jag hade ställt över huvud taget, nämligen
              pengarna. Men det är klart att det är intressant.
            </seg>
            <seg n="36d12805">
              Vi har ju väldigt många besökare på museerna. På de ungefär 400
              museer vi har är det 16,3 miljoner besökare per år. Det är riktigt.
              På de statliga museerna är det en mindre del. Det intressanta
              är att man kan jämföra det statliga bidraget på 866 miljoner som
              statsrådet Pagrotsky berömmer sig av med samtliga intäkter för
              museerna som år 2003, jag har ingen senare siffra, var på 3 085
              000 000 kr. Det sätter ett perspektiv på den här frågan.
            </seg>
            <seg n="42a70ba6">
              Jag är ledsen att jag tog fel på 100 miljoner. Det är lätt att
              missminna sig om det var 100 eller 200 miljoner. Det var 96 miljoner.
            </seg>
            <seg n="7451f161">
              Får jag sedan bara säga att jag tror att det i just den frågan
              är viktigt att komma ihåg att det också finns ett värde i, herr
              statsråd, att man ibland betalar för det man ser. Statsrådet och
              jag ses ju ibland på Råsunda, och de flesta betalar 100200 kr
              för att man vill se någonting. När man är vuxen är man ofta inställd
              på att betala. Jag tror att det är väldigt viktigt att man har
              med den aspekten.
            </seg>
            <seg n="269ef4dc">
              Allra sist skulle jag ändå vilja skicka med att jag för min del
              tror att det behövs ett nytänkande inom museivärlden och att det
              finns många människor som, om de kom ut ur olika bidragssystem,
              skulle kunna göra mer för de pengar som staten ändå betalar. Det
              var det viktigaste budskapet jag hade. Här tror jag att det finns
              en hel del som regeringen kan göra.
            </seg>
          </u>
          <note type="speaker" n="b7a58a63">
            Anf. 37 Utbildnings- och kulturminister LEIF PAGROTSKY (s):
          </note>
          <u who="leif_pagrotsky_933584" xml:id="i-759d8a35ebcd271e-11" n="72c2b964">
            <seg n="97a388e0">
              Herr talman! Jag håller med om det, Gunnar Andrén. Det behövs
              nytänkande inom museisektorn. Men samtidigt sade ju Gunnar Andrén
              att det var bättre att göra som man gjorde förr, som man gör på
              Råsunda.
            </seg>
            <seg n="56e9c048">
              Vi har sett ett nytänkande med den här reformen, att ha ett annat
              synsätt på museerna än på Råsunda. Museisamlingarna finns där.
              Samlingarna är inköpta. Kostnaderna för vård och underhåll har
              man. Då är det en väldigt låg merkostnad att också låta dem som
              har betalat detta, skattebetalarna, komma dit och titta utan en
              hög tröskel i entrén. Jag tycker att det är ett viktigt nytänkande.
              Det är djärvt. Det är kreativt. Och glädjande nog har det visat
              sig bli en formidabel succé.
            </seg>
            <seg n="5896f180">
              Jag hoppas att det inspirerar andra museihuvudmän till efterföljd,
              kanske också i borgerligt styrda kommuner där man vill ha en del
              av samma medvind, samma vitalisering genom det nytänkande som
              har visats i den statliga museisfären.
            </seg>
            <seg n="fc083cd6">
              Jag kan inte se att det vore nytänkande att när det gäller de
              statliga museerna ta 100 kr för att få se de samlingar som redan
              finns och som redan har betalats av samma folk. Det vore inget
              nytänkande att införa Råsundaprincipen på Dansmuseet, menar jag.
            </seg>
            <seg n="5147b8fd">
              Jag beklagar att de framgångar vi har sett inte har fått vare
              sig Folkpartiet eller Centerpartiet att tänka om i den här viktiga
              frågan.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="68960e1d">
            10 § Svar på interpellation 2004/05:497 om Dalsland som pilotområde
            för lokalt beslutat strandskydd
          </note>
          <note type="speaker" n="2a482dc8">
            Anf. 38 Statsrådet LENA SOMMESTAD (s):
          </note>
          <u who="unknown" xml:id="i-759d8a35ebcd271e-12" n="edc23f4a">
            <seg n="8fb9bb7c">
              Herr talman! Annika Qarlsson har frågat mig om jag avser att
              undersöka möjligheten att utse Dalsland till pilotområde för lokalt
              beslutat strandskydd.
            </seg>
            <seg n="3fc777c9">
              Stränderna har ett särskilt värde i den svenska naturen, och
              skyddet av stränder är en nationell angelägenhet. Kommunernas
              roll och ansvar för strandskyddet är utomordentligt viktig. De
              allra flesta kommunerna har i dag också ansvar för dispenser från
              strandskyddet och följaktligen sker redan i dag ett betydande
              kommunalt beslutsfattande i strandskyddsfrågor. Jag har i tidigare
              interpellationsdebatter i den här kammaren redovisat min syn på
              strandskyddet och regeringens arbete i frågan.
            </seg>
            <seg n="26f26985">
              En översyn av strandskyddsbestämmelserna pågår i Regeringskansliet.
              Enligt planen ska ett förslag remitteras före sommaren med avsikt
              att förelägga riksdagen en proposition under våren 2006. I översynen
              ingår att föreslå mer flexibla bestämmelser för strandskyddet,
              vilket innebär lättnader i vissa områden och skärpningar i vissa
              avseenden. Det är min bestämda uppfattning att det inte är lämpligt
              att utse pilot- eller försöksområden för ändrade bestämmelser
              i strandskyddet eftersom sådana försöksområden snarast kan leda
              till en fördröjning av att få till stånd ett nytt regelverk på
              det här området. Dalsland är i det avseendet inte något undantag.
            </seg>
            <seg n="325ac370">
              Det finns onekligen stora regionala skillnader när det gäller
              tillgång och efterfrågan på stränder, och Dalsland är otvivelaktigt
              ett område som har en stor sjörikedom. Strandnära lägen är en
              mycket värdefull naturresurs. De betingar också höga ekonomiska
              värden. Det visas bland annat av att de är något man vill använda
              för att få människor att bosätta sig i glesbygd, så som Annika
              Qarlsson anför. Det är viktigt med en samverkan mellan intresset
              av att utnyttja stränderna som resurs för regional utveckling
              och intresset av att bevara strändernas värden eftersom de är
              ömsesidigt beroende.
            </seg>
            <seg n="bd132a96">
              Mot bakgrund av att det inom kort kommer att redovisas ett förslag
              med bestämmelser om ett förnyat strandskydd anser jag att det
              inte är aktuellt att nu peka ut något särskilt pilotområde för
              lokalt beslutat strandskydd.
            </seg>
          </u>
          <note type="speaker" n="125e5c0f">
            Anf. 39 ANNIKA QARLSSON (c):
          </note>
          <u who="annika_qarlsson_19f936" xml:id="i-5ec6dce50ff5b3cc-0" n="f1f9663d">
            <seg n="301747d9">
              Herr talman! Tack så mycket, ministern, för svaret! Jag ska försöka
              lägga ut texten lite grann, för jag känner att den här frågan
              har ett större perspektiv än enbart det min frågeställning handlar
              om.
            </seg>
            <seg n="c795c4e1">
              Dalsland är ett område som har haft stora förändringar under
              en längre tid. Många företag har flyttat ut. Man ser att människor
              har svårt att kunna leva och bo i området, och stora företag har
              lämnat orterna.
            </seg>
            <seg n="e7422b62">
              De här sakerna har vi tagit upp i tidigare inlägg, i andra interpellationer
              och i frågor. Det handlar om vägar, utbildning, företagsklimat
              och så vidare. Men gemensamt för allt detta är ju att man någonstans
              hela tiden är beroende av att någon annan ska fatta beslutet för
              att man ska få möjligheten.
            </seg>
            <seg n="b4bee040">
              När jag var hos dem för drygt en månad sedan var det de ville
              skicka med mig och som jag vill försöka landa i här att de ska
              få verktyg att faktiskt själva jobba utifrån för att kunna påverka
              framtiden och utvecklingen. Därför känner jag också att även om
              ministerns svar handlar om den enskilda sakfrågan, alltså om möjligheten
              till lokalt beslutat strandskydd, skulle jag också vilja sätta
              in den i ett större perspektiv.
            </seg>
            <seg n="c1782671">
              Den signal man skulle kunna skicka är alltså att man gav dem
              ett verktyg att sätta sig ned med och fundera på: Hur ska vi kunna
              använda det här hos oss för att kunna få utvecklingen att gå i
              positiv riktning? Jag höll på att säga att det inte spelar någon
              roll vilken fråga vi har debatterat, antingen det har handlat
              om vägar, företagsklimatet eller vad det än har varit, har man
              hela tiden landat i att turism- och besöksnäringen liksom är nyckeln.
              Det är lösningen för Dalsland. Och i mångt och mycket tror jag
              faktiskt att det är ett område som skulle kunna vara en stor framtidsmöjlighet
              just för utvecklingen, att lokalt kunna stärka sin möjlighet att
              få både inkomst och utkomst och att kunna bo kvar.
            </seg>
            <seg n="7f0195ab">
              I en rapport från Fiskeriverket har man just varit inne på de
              här sakerna och sett att, precis som jag i korthet försökte beskriva
              i min interpellation, det finns ett samhällsekonomiskt värde i
              alla de här naturvärdena. Men det gäller att kunna paketera och
              försälja dem för att man ska kunna få ut något av dem. Det handlar
              både om dem som ska få möjlighet att njuta av naturen, men det
              handlar också om dem som ska bo, verka, driva företag och få en
              inkomst av verksamheten.
            </seg>
            <seg n="19ab11cc">
              Svensk turism, framför allt naturturism, har verkligen förutsättningar
              att utvecklas till en expansiv och lönsam industri. Det handlar
              ofta om ett underifrånperspektiv där det går att utvecklas lokalt.
              Det är inte fråga om de stora företagen med de 5 000 jobben utan
              det är enmans- eller tvåmansföretaget med några få anställda som
              har möjlighet att utvecklas i glesbygden.
            </seg>
            <seg n="7d95bed7">
              Ministern pratar om att det är förändringar på gång. Hur långtgående
              är de? Även om du säger att det i dag finns en möjlighet i kommunerna
              att besluta i frågorna, är det inte ovanligt att både länsstyrelsen
              och Naturvårdsverket går emot. Egentligen finns det inte så stort
              utrymme i dag. Hur stora förändringar skulle det vara fråga om
              som skulle leda i rätt riktning för dalslänningarna?
            </seg>
          </u>
          <note type="speaker" n="d117a4cc">
            Anf. 40 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-e765c00ec4c50dc1-0" n="517b9473">
            <seg n="708a96de">
              Herr talman! Det är en oerhört angelägen interpellation som Annika
              Qarlsson har skickat in till ministern. Jag har haft en debatt
              i samma ärende tidigare. Jag har också på lokaldemokratiplanet
              erfarenhet av frågorna. Vi var fem kommuner och tre länsstyrelser
              som samverkade kring Bolmen för att skapa förutsättningar för
              att skydda det som är skyddsvärt och om möjligt ge ökad tillgänglighet
              för byggnation. Det här har stött på patrull på olika håll. Jag
              tror att det är oerhört viktigt att regeringen ser den mångfald
              som Sverige består av, nämligen de förutsättningar vi har. I detta
              fall lyfte Annika Qarlsson fram Dalsland som ett exempel. Det
              finns motsvarande exempel runtom i landet.
            </seg>
            <seg n="ddded525">
              I vilken utsträckning kommer den lokala påverkansmöjligheten
              att ges ett ökat utrymme i den kommande lagstiftningen? Vi har
              diskuterat frågan länge, och då kunde det vara intressant att
              få en känsla av om det är på gång en ökad lokaldemokrati i frågan.
              Eller ska detta uteslutande styras från Helsingfors? Vi ser att
              lite grann beroende på hur nära tätorten man är desto lättare
              är det. I Helsingforssområdet är det inte svårt att se att man
              kan bygga nästan på stranden för att inte säga att balkongerna
              sticker ut över vattnet. Jag har vid något annat tillfälle sagt
              att i den mån man skulle följa nuvarande strandskyddsbestämmelser
              för Helsingfors, Göteborg och Malmö hade de städerna förmodligen
              raderats ut med en 300-metersgräns från havet. Då blir det inte
              mycket kvar.
            </seg>
            <seg n="4156c2fe">
              Det är klart att det frestar på för övriga Sverige när man ser
              hur olikt reglerna tillämpas. Varför ska det vara en så olik tillämpning?
            </seg>
          </u>
          <note type="speaker" n="89a99b19">
            Anf. 41 Statsrådet LENA SOMMESTAD (s):
          </note>
          <u who="unknown" xml:id="i-759d8a35ebcd271e-13" n="edc23f4a">
            <seg n="2d20aa49">
              Herr talman! Annika Qarlsson började med att tala om ett bredare
              perspektiv. Det är viktigt med breda perspektiv, men det är också
              viktigt att sätta strandskyddet i ett bredare perspektiv än att
              se det enbart som en fråga om regional utveckling.
            </seg>
            <seg n="43067711">
              Jag ser den regionala utvecklingen som viktig. Jag ser behovet
              av att ha en lagstiftning som beaktar att det finns skillnader
              mellan olika delar av landet. Det är på den linjen vi arbetar.
              Men jag ser också att vi måste beakta de andra delar som finns
              i strandskyddet och som Annika Qarlsson inte alls tar upp. Det
              har att göra med de biologiska värdena som sedan 1994 är en del
              av strandskyddet och som tyvärr ofta förbises inte minst när det
              gäller dispensansökningar som hanteras av kommuner. Där ser vi
              att en majoritet av ansökningarna inte alls beaktar de frågorna.
            </seg>
            <seg n="5dc6f389">
              De biologiska värdena i strandzonen är oerhört viktiga. De är
              inte minst viktiga korridorer för att värna vår biologiska mångfald
              i Sverige. Det är ett av skälen till att jag ser att strandskyddet
              hör hemma i miljöbalken och bör vara en nationell skyddslagstiftning.
            </seg>
            <seg n="493b0f49">
              Det är märkligt att vi talar om nationell lagstiftning som frågor
              som styrs från Helsingfors. Nationell lagstiftning är något som
              utformas i Sveriges riksdag med representanter från alla delar
              av landet. Det är inte fråga om någon Helsingforssstyrning utan
              det är fråga om att vissa frågor kan behöva hanteras på nationell
              nivå. Dit menar jag att strandskyddet hör. Ett skäl till det är
              att jag har svårt att se om Annika Qarlsson över huvud taget vill
              ha kvar något strandskydd, vad det är för skillnad mellan att
              lägga det på lokal nivå och ha fullständig frihet att bygga på
              stränder. Vad är det då vi har för strandskydd kvar? Jag ser att
              vi i många delar av landet, där det verkligen är en regional utveckling,
              har fått en exploatering av stränderna som är långt utöver också
              vad de människor som där bor vill ha. Det finns många som hör
              av sig till departementet och som påpekar hur tråkigt det är att
              stränderna förstörs, att de bebyggs och att man inte längre har
              tillträde. Det är också ett stort problem som vi ska hantera.
            </seg>
            <seg n="16801a23">
              Vi är helt eniga om att turismen är en oerhört viktig bransch
              att utveckla. Det är självklart att ett underifrånperspektiv ska
              gälla. Det är ute i regionerna som turismen utvecklas. Den utvecklas
              redan i dag på ett fantastiskt sätt i många områden. Inte minst
              för turistbranschen är det oerhört betydelsefullt att vi i Sverige
              har haft en stark strandskyddslagstiftning. Det är en orsak till
              att vi i Sverige i dag har så stora möjligheter att bjuda människor
              att turista både längs våra kuster och i inlandet vid våra sjöar,
              att stränderna inte är bebyggda och privat exploaterade sedan
              lång tid tillbaka utan att de finns tillgängliga.
            </seg>
            <seg n="4503d42c">
              Vi måste hitta en balans, och det är en balans jag ska sträva
              efter när vi nu går till en översyn av strandskyddslagstiftningen.
              Den balansen handlar om att beakta regional utveckling som ett
              intresse för strandskyddet. Det kommer inte att gå så långt att
              vi bryter med den tradition vi har med ett starkt strandskydd
              i Sverige.
            </seg>
            <seg n="b0b1ed40">
              Min absoluta uppfattning är att strandskyddet är en av de viktigaste
              lagstiftningarna vi har i Sverige som har bidragit på ett bra
              sätt till att både ge alla människor i Sverige tillgång till stränderna,
              till att värna en av våra allra viktigaste tillgångar i Sverige,
              nämligen allemansrätten, men som också har haft stor betydelse
              för att vi kan värna vår biologiska mångfald. Den vill jag ha
              kvar som en grund.
            </seg>
            <seg n="381c2499">
              Vi arbetar med ett förslag som vi kommer att skicka ut på remiss.
              Där finns möjligheter för alla aktörer på området att lämna sina
              synpunkter. Jag hoppas också att vi då ska få en bred diskussion
              som kommer att ta upp regional utveckling och behovet av lättnader
              men som också ser att strandskyddet har vidare värden ur ett naturvårdsperspektiv.
            </seg>
          </u>
          <note type="speaker" n="a0953edc">
            Anf. 42 ANNIKA QARLSSON (c):
          </note>
          <u who="annika_qarlsson_19f936" xml:id="i-5ec6dce50ff5b3cc-1" n="f1f9663d">
            <seg n="db982968">
              Herr talman! Jag inledde med att ta upp det första perspektiv
              som lyftes in i detta. Jag blir lite bekymrad över att det är
              så lite tilltro till att man även ute i landet kan se till de
              biologiska värdena. Jag blir också mycket bekymrad om det är så
              lokal demokrati uppfattas, att man inte ute i landet kan förstå
              sitt eget bästa.
            </seg>
            <seg n="cbeafb46">
              Vid det här mötet träffade jag en person som hade ett litet fiskeföretag.
              Självklart var han intresserad av att turister skulle komma till
              honom för att få del av upplevelser och därmed bidra till att
              hans verksamhet bär sig. Men han har inte det intresset enbart
              för det här året eller för ett år till. I hans arbete är det otroligt
              viktigt med de biologiska värdena, att man vårdar och värnar det
              som är rikedomen, det som gör att folk eventuellt kan tänka sig
              att komma dit och betala.
            </seg>
            <seg n="8de74d7d">
              Jag blir lite bekymrad över denna konstiga syn. Jag tror inte
              att det kommer att bli så långtgående förändringar som du ändå
              antyder i ditt svar. Då är det redan låst. I ditt svar talar du
              om att de inget förstår och begriper. Ska den här biten lyftas
              över till ett lokalt beslutande organ är det otroligt viktigt
              för alla olika intressen att vara en del i arbetet.
            </seg>
            <seg n="4b39cdd1">
              Jag tror inte att man i de här delarna biter sig själv i svansen.
              Inom allt arbete där man jobbar med natur och så vidare handlar
              det om att hela tiden vårda, för det är det viktigaste värdet
              man har. Det är det man försöker använda sig av.
            </seg>
            <seg n="299b71f3">
              Jag blev inte riktigt klok på om man har kommit någonvart i diskussionerna.
              Vad är det för förslag som man kommer att gå ut med på en remissrunda?
              Kommer det att finnas några förslag, eller är de under framtagande?
            </seg>
            <seg n="2df03588">
              Jag funderar på en annan sak. Även om man nu inte vill släppa
              det helt fritt i ett område kan jag se att om man ska göra förändringar
              kunde det vara viktigt att ha ett område där man prövar, just
              för att se vilka erfarenheter man får. I det här fallet är Dalsland
              ett alldeles ypperligt område, eftersom det har en geografisk
              avskärmning och så vidare. Man kan också se att det skulle ge
              otroligt positiva signaler och skapa möjligheter.
            </seg>
            <seg n="7a606132">
              Mina frågor i det andra inlägget handlade alltså om: Vad är det
              för förslag? I vilka delar kommer man att gå längre? Skulle det
              ändå inte kunna vara så att det är värdefullt att ha ett pilotområde
              som går före, där man kan se och lära och ta del av erfarenheterna?
            </seg>
          </u>
          <note type="speaker" n="313b590f">
            Anf. 43 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-e765c00ec4c50dc1-1" n="517b9473">
            <seg n="61b61f60">
              Herr talman! Jag lyssnade på svaret, och miljöministern säger
              att strandskyddet ska styras av miljöbalken. Vidare säger hon
              att det inte styrs från Helsingfors. Det finns nog en del som
              har en annan uppfattning om det. Sedan säger miljöministern att
              underifrånperspektivet ska gälla i fråga om turismen och vidare
              att balans ska gälla i regional utveckling.
            </seg>
            <seg n="61344e32">
              Det här ger absolut ingen ledning. Då är min fråga, som är ganska
              enkel att svara på: Kommer det remissförslag som ska gå ut att
              ge ökat regionalt och lokalt inflytande i strandskyddsfrågan?
            </seg>
          </u>
          <note type="speaker" n="400d3c5a">
            Anf. 44 Statsrådet LENA SOMMESTAD (s):
          </note>
          <u who="unknown" xml:id="i-f7ab59af82b02c6a-6" n="edc23f4a">
            <seg n="4934036d">
              Herr talman! Låt mig först säga att jag tycker att det är problematiskt
              att vi inte kan diskutera den här frågan i sak, utan att det ska
              föras fram att det är ett misstroende mot kommuner. Det finns
              kommuner som utför ett utmärkt arbete på det här området och i
              planering, precis som på alla andra områden. Men det finns också
              ett samspel mellan nationell lagstiftning och tillämpning på det
              här området liksom på väldigt många andra områden.
            </seg>
            <seg n="65ab1124">
              Då är frågan: Ska vi ha en nationell lagstiftning på det här
              området? Ska vi ha strandskydd i Sverige? Det är min fråga till
              Centerpartiet och även till Moderata samlingspartiet. Vill ni
              avskaffa det generella strandskyddet i Sverige? Det vill inte
              Socialdemokraterna göra, utan vi vill ha kvar ett generellt strandskydd.
            </seg>
            <seg n="b68ab866">
              Vi vill, precis som i dag, att kommunerna ska vara med och tillämpa
              den generella strandskyddslagstiftningen. Vi ska se över på vilket
              sätt man kan göra det, och inte minst ska vi se över möjligheterna
              att ta in nya delar i lagstiftningen. En sådan viktig del handlar
              om regional utveckling, som då är väldigt viktig, speciellt för
              delar av landet. Vi kommer också att se på skillnader i olika
              delar av landet när det gäller hur mycket strand man har, hur
              bebyggelsetrycket ser ut och så vidare.
            </seg>
            <seg n="816ffdb4">
              Vi kommer att gå vidare på den modell vi har i dag, som innebär
              att det finns en nationell lagstiftning men också en tillämpning.
              I tillämpningen av den nationella lagstiftningen har, som på väldigt
              många andra områden, länsstyrelserna också en viktig roll.
            </seg>
            <seg n="55938d6d">
              Jag vidhåller att nationell lagstiftning inte är ett Helsingforssperspektiv,
              även om vissa ärenden går upp till Naturvårdsverket, som ligger
              i Helsingfors. I framtiden kanske det kommer att fattas avgöranden
              i Östersund i stället, och det är möjligt att det kommer att kännas
              bättre.
            </seg>
            <seg n="dfe30d75">
              Det förslag som vi nu lägger fram bygger på en departementspromemoria
              som vi arbetar med och som kommer att gå ut på remiss. Eftersom
              vi nu arbetar med den departementspromemorian min ambition är
              att den ska gå ut på remiss i vår är det inte lämpligt att i det
              här läget peka ut ett pilotområde, som jag ser det. Vitsen med
              att pröva något i ett pilotområde är att vi anser att vi har så
              lite erfarenheter och kunskap att vi behöver ytterligare information
              för att kunna lägga fram förslag. Nu arbetar vi redan med ett
              förslag, och jag tror att de flesta tycker att det är bra att
              vi går fram med ett förslag som ska gälla alla delar av landet.
            </seg>
            <seg n="81ae9153">
              Det finns också skäl att fundera över om just strandskyddslagstiftningen
              och tillämpningen är de allra bästa delarna att gå fram med i
              ett pilotområde. I och med att det handlar om väldigt långsiktiga
              beslut när det gäller möjligheter att bygga, ekonomiska värden
              och annat tycker jag nog att det är bättre att vi går fram för
              hela landet samtidigt, så att alla får lika möjligheter när vi
              nu går in och förändrar i strandskyddslagstiftningen.
            </seg>
            <seg n="594469ec">
              Låt mig också något kommentera den första synpunkten när det
              gäller obalanserna i landet. Ett av de problem som vi har sett
              är just det som Bengt-Anders Johansson tog upp, att i vissa delar
              av storstäderna byggs det väldigt mycket kring stränder. Det är
              ett problem vi har att i storstäder är mer strandskydd upphävt
              sedan gammalt. Det är också någonting som vi tycker att det kan
              finnas skäl att titta på och som vi ska återkomma till, alltså
              att det i vissa situationer har varit lättare att bygga vidare
              vid stränder i storstäder än i områden som är oexploaterade.
            </seg>
            <seg n="ac7d7c40">
              Vi ska se på frågan med stor bredd. Det handlar om att se på
              både regional utveckling och andra frågor. Vår erfarenhet är att
              det inte heller finns något enkelt samband mellan regional utveckling
              och just en lättnad i strandskyddet. Både att bevara stränder
              och att kunna utnyttja stränder för till exempel bebyggelse kan
              vara viktigt för regional utveckling.
            </seg>
          </u>
          <note n="b53ac359">
            Anf. 45 FÖRSTE VICE TALMANNEN:
          </note>
          <u who="unknown" xml:id="i-5bd6904558e6163e-6" n="edc23f4a">
            <seg n="c8634fba">
              Bengt-Anders Johansson har inte rätt till något ytterligare inlägg
              och kan därmed inte besvara frågan. Det har däremot Annika Qarlsson.
            </seg>
          </u>
          <note type="speaker" n="c83f118a">
            Anf. 46 ANNIKA QARLSSON (c):
          </note>
          <u who="annika_qarlsson_19f936" xml:id="i-5ec6dce50ff5b3cc-2" n="f1f9663d">
            <seg n="fd2853df">
              Herr talman! Jag tror inte att de därhemma är helt nöjda med
              svaret utan kan känna en viss otålighet. Samtidigt får vi nu följa
              det här och se till att det blir ett bra förslag. Min önskan hade
              självklart varit att man skulle komma fram till att det är bra
              att det finns ett område som kan vara ett pilotområde, som kan
              gå före och testa så att man kan få erfarenheter utifrån det.
            </seg>
            <seg n="07ff4cb0">
              När de har sänt de här signalerna till mig har det handlat om
              att de just vill få verktyg för att utveckla den här biten, det
              här området som skulle kunna vara en möjlighet för dem. Det är
              också en möjlighet att vara med och lokalt påverka beslut. Jag
              tror att det är en viktig utveckling i demokratifrågor. Man kan
              fundera om detta är det mest ultimata. Jag tror självklart att
              det handlar om många fler frågor än den här.
            </seg>
            <seg n="5f792576">
              Det som de har skickat med mig är att det ska finnas möjlighet
              till ett attraktivt boende, både permanentboende och fritidsboende,
              alltså hälsoaspekten. Pendlingsavstånd kommer det att handla om
              för dem som ska jobba med ett större arbetsmarknadsområde framöver
              och som får vara beredda att pendla. Då är det också viktigt att
              det finns ett boende som är attraktivt.
            </seg>
            <seg n="afffeebf">
              Turism- och besöksnäringen är en viktig del för att utveckla
              de lokala näringarna, möjligheterna att leva och bo och att få
              en inkomst på det.
            </seg>
            <seg n="04321ef3">
              De skickade också med mig ett bra argument: Det här är någonting
              som inte kostar. I de andra bitarna går man in och kräver vägar,
              utbildningar, sänkningar av företagens skatter och så vidare,
              och det är hela tiden kostsamma bitar. Det handlar också om ett
              demokratiskt förfarande, där alla olika intressen får möjlighet
              att säga ifrån.
            </seg>
            <seg n="ba20ea1a">
              Det här skulle ha gett positiva signaler, som kunde ha skapat
              både dynamik, processer och framtidstro i ett område som hade
              behövt det.
            </seg>
          </u>
          <note type="speaker" n="3537c1a8">
            Anf. 47 Statsrådet LENA SOMMESTAD (s):
          </note>
          <u who="unknown" xml:id="i-759d8a35ebcd271e-14" n="edc23f4a">
            <seg n="9c439879">
              Herr talman! Låt mig först konstatera att jag inte fick något
              svar på frågan om Centerpartiet vill ha kvar ett generellt strandskydd
              i Sverige eller om man vill avskaffa denna vår kanske allra viktigaste
              naturvårdslagstiftning, som har betytt så oerhört mycket för inte
              minst allemansrätten i Sverige och människors möjligheter att
              komma till stränder. Men det kanske jag kan få svar på en annan
              gång.
            </seg>
            <seg n="99dcea15">
              Jag håller med om att attraktivt boende är viktigt. Det har också
              väldigt stor betydelse för husvärdena i glesbygd, vikten av att
              det finns attraktiva lägen för att våga bygga till exempel i glesbygd.
            </seg>
            <seg n="066f18d8">
              Vi ser betydelsen av detta i ett utvecklingsperspektiv både möjligheter
              till permanentboende och möjligheter till turism. Men vi ser också
              att mycket av denna utveckling kan påverka sådant som ligger inom
              strandskyddat område och som kan innebära att man vill försvaga
              strandskyddslagstiftningen.
            </seg>
            <seg n="dcb62e88">
              Även om lättnader kan behövas och vi ska se på de möjligheterna
              finns det fantastiska möjligheter till attraktivt strandnära boende
              även om man respekterar kravet på att det ska vara 100 meter från
              stranden. Det finns många fina sådana möjligheter. I många län
              arbetar man med att utveckla ett attraktivt boende på det sättet.
            </seg>
            <seg n="f8c95ed9">
              Poängen med att hålla ett visst avstånd till stranden kan vara
              att fler människor ska kunna komma ned dit. Man kan skapa fina
              strandnära miljöer som många har tillgång till och där det finns
              många boende.
            </seg>
            <seg n="af813b34">
              Det finns många möjligheter. Det skulle vara roligt om vi kunde
              komma ifrån denna konflikt där man ser strandskyddet som ett hinder
              och i stället se det som en möjlighet. Utifrån ambitionen att
              vi ska värna våra stränder och göra dem tillgängliga för så många
              som möjligt ska vi ta oss an hur vi ska utveckla vårt boende,
              utveckla strandnära miljöer, utveckla turism. Hur ska vi se på
              de möjligheter vi har?
            </seg>
            <seg n="946bf113">
              Vi ser att man gör detta på ett jättebra sätt i många kommuner.
              Men då ska vi inte se strandskyddet som ett stort och oöverkomligt
              hinder. I stället handlar det om att kombinera en bra naturvård,
              strandskyddslagstiftningen och allemansrätten med en god regional
              utveckling.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="9cecd496">
            11 § Svar på interpellation 2004/05:501 om miljöklassning av
            dieselbränslen
          </note>
          <note type="speaker" n="b9e8f566">
            Anf. 48 Statsrådet LENA SOMMESTAD (s):
          </note>
          <u who="unknown" xml:id="i-f7ab59af82b02c6a-7" n="edc23f4a">
            <seg n="f7180db5">
              Herr talman! Anita Brodén har frågat mig vilka åtgärder jag avser
              att vidta för att miljöklassystemet ändras så att renare bränslen
              inte missgynnas.
            </seg>
            <seg n="6b2a0635">
              När det gäller dieselbränslens miljöegenskaper är jag helt enig
              med Anita Brodén om att det är angeläget att miljöklassningen
              ska göras utifrån halten av miljöfarliga ämnen i bränslet. Men
              allra viktigaste är principen att bränslet och motorn tillsammans
              ska ha de egenskaper som behövs för att utsläppen totalt sett
              ska kunna minska. Därför är även de tekniska parametrarna viktiga
              för bränslets miljöegenskaper eftersom de påverkar bränslets förbränningsegenskaper.
            </seg>
            <seg n="5783a317">
              Sverige har i dag den miljömässigt bästa dieseln i världen. Miljöklassystemet
              för diesel infördes redan 1991. Det var då som kunskapen om dieselns
              miljöeffekter blev allmänt känd. Dessutom kom ny teknik som kunde
              förbättra dieselns egenskaper.
            </seg>
            <seg n="045e55bd">
              Specifikationen för miljöklass 1-diesel togs fram via ett omfattande
              arbete mellan såväl myndigheter och oljebolag som svensk fordonsindustri.
              Varje enskild parameter i specifikationen är noggrant framtagen
              med avseende på emissioner samt produktion och konsumtion av dieselbränslen.
            </seg>
            <seg n="eca17a12">
              Som Anita Brodén framför missgynnar dagens miljöklassystem alternativa
              bränslen som inte uppfyller specifikationen för miljöklass 1-diesel.
              Vi saknar dock i dag den kunskap som behövs för att avgöra vilka
              effekter på utsläppen de föreslagna ändringarna av specifikationen
              får.
            </seg>
            <seg n="90bbfbdf">
              Fordonets förbränningsegenskaper och reningsutrustning påverkas
              också i hög grad av bränslets specifikation. Används bränsle av
              sämre kvalitet, exempelvis med lägre energiinnehåll, ökar bränslekonsumtionen
              och koldioxidutsläppen. När vi ändrar på bränslets kravspecifikationer
              är det viktigt att vi har kontroll över hur avgaser och motorprestanda
              påverkas, så att slutresultatet är bra, det vill säga att utsläppen
              är låga. Det är framför allt den kunskapen som saknas.
            </seg>
            <seg n="1a2c0184">
              För att säkerställa att en förändring av specifikationen för
              miljöklass 1-diesel inte leder till att utsläppen ökar har regeringen
              givit Vägverket två uppdrag i syfte att ta fram det underlag som
              behövs och för att främja en introduktion av alternativa och förnybara
              bränslen i dieselmotorer.
            </seg>
            <seg n="6b4beb20">
              I det första uppdraget ska Vägverket bestämma hälso- och miljöeffekter
              från fordonsemissioner vid inblandning av 5 % fettsyrametylestrar
              i dieselbränsle av miljöklass 1. I det andra uppdraget ska Vägverket
              utarbeta underlag för miljöklassning av alternativa drivmedel
              som helt eller delvis det vill säga genom låginblandning kan ersätta
              dieselbränsle av miljöklass 1 i dieselmotorer. Bland annat ingår
              att analysera specifikationerna för miljöklass 1-diesel. Båda
              nämnda uppdrag ska göras efter samråd med Statens energimyndighet
              och Naturvårdsverket och ska redovisas senast den 1 juni 2005.
            </seg>
            <seg n="e85d5fac">
              Det är en viktig fråga Anita Brodén tar upp men jag anser att
              varje nytt bränsle, oavsett om det är förnyelsebart eller inte,
              måste bedömas utifrån helheten av förbättringen. Ett bränsle som
              är förnyelsebart behöver inte automatiskt innebära att det totalt
              sett ger en bättre funktion och minskade utsläpp av luftföroreningar.
            </seg>
          </u>
          <note n="9dee3b6d">
            Anf. 49 ANITA BRODÉN (fp):
          </note>
          <u who="unknown" xml:id="i-5bd6904558e6163e-7" n="edc23f4a">
            <seg n="53fb4b5a">
              Herr talman! Jag vill börja med att tacka miljöministern för
              svaret. Bakgrunden till interpellationen är de problem som har
              uppstått vid miljöklassning, där renare bränslen missgynnas. Syftet
              med min interpellation är att jag vill öka möjligheterna för fler
              alternativa drivmedel att komma upp på banan.
            </seg>
            <seg n="7f8acb09">
              Det finns en mängd parametrar, närmare bestämt 25 stycken, som
              styr de tekniska egenskaperna och funktionerna hos dieselolja.
              Dessa parametrar, bland andra densitet, kokpunkt och ångtryck,
              har en teknisk funktion snarare än en miljömässig funktion. På
              grund av dessa tekniska egenskaper kan renare drivmedel få en
              sämre miljöklassning. En sämre miljöklassning innebär högre skatt.
              Den största skillnaden är mellan miljöklass 1 och miljöklass 3,
              där det skiljer 5070 öre litern. Men det innebär också givetvis
              imageproblem för företagen att få ut dessa drivmedel på marknaden.
            </seg>
            <seg n="747e4282">
              Miljölagar ska reglera miljö och säkerhet och inte i onödan reglera
              funktion eller prestanda. Det sistnämnda reglerar marknaden mycket
              bättre.
            </seg>
            <seg n="7f5070a6">
              Miljöministern har rätt i att miljöklassningen tidigare fungerade
              som ett instrument för att få renare bensin och diesel. Egentligen
              är det en framgångssaga, särskilt vad gäller dieseln. Därför är
              det tragiskt att det nu fungerar som en broms för en vidare utveckling.
            </seg>
            <seg n="366f81d1">
              Sverige bör behålla stränga miljökrav på miljöklass 1 men lätta
              på de rent tekniska följdkraven, som densitet och kokpunkt. Då
              ges oanade möjligheter för alternativa drivmedel att kunna utvecklas.
              Men jag vill kraftigt påpeka att Sverige inte ska göra avsteg
              från hårda miljökrav utan tvärtom påverka EU att skärpa dessa
              krav. När det gäller svavelfri diesel inom EU verkar man till
              exempel ha missat möjligheten att också skärpa kraven om giftiga
              komponenter. Jag tänker då på aromater och framför allt på polyaromater,
              som är de giftigaste ämnen som vi känner till. Gränsen för polyaromater
              ligger inom EU på 11 %. Det är gigantiskt högt i jämförelse med
              Sveriges gräns på 0,02 %.
            </seg>
            <seg n="6f2fc99a">
              Jag vill därför ta tillfället i akt och fråga miljöministern
              om hon har för avsikt att arbeta aktivt för att försöka påverka
              också denna situation.
            </seg>
          </u>
          <note type="speaker" n="91991199">
            Anf. 50 Statsrådet LENA SOMMESTAD (s):
          </note>
          <u who="unknown" xml:id="i-f7ab59af82b02c6a-8" n="edc23f4a">
            <seg n="09794164">
              Herr talman! Vi är eniga om att miljön är viktig när det gäller
              de här bränslena. Vi är också eniga om vikten av att skapa möjligheter
              för inte minst förnybara bränslen att komma in.
            </seg>
            <seg n="e61511d3">
              Om vi vill det måste vi inse att de tekniska egenskaperna har
              en miljöfunktion. Jag är inte enig med Anita Brodén om att de
              inte har någon miljömässig funktion. Jag törs säga att de flesta
              som arbetar inom detta område är helt klara över detta. Det gäller
              inom EU och alla verksamma i branschen. Inte minst inser fordonstillverkarna
              detta, att de tekniska parametrarna har en miljömässig funktion.
              Kokpunkten spelar exempelvis en roll för utsläppen av cancerogena
              partiklar som har stor betydelse ur hälsosynpunkt. Ångtrycket
              har betydelse för flyktiga organiska ämnen. Det är ett område
              där vi verkligen måste kämpa för att se över utsläppen. De har
              en miljömässig funktion.
            </seg>
            <seg n="d4fd89b8">
              Som miljöpolitiker skulle jag vara tacksam om jag ibland slapp
              fördjupa mig så mycket i teknikaliteter, men det går inte att
              undvika. Det måste vi se. Det skulle inte finnas något som helst
              skäl vare sig för mig eller för våra myndigheter att lägga ned
              så mycket arbete på detta om vi inte ansåg och anser att det har
              en miljömässig funktion.
            </seg>
            <seg n="7fa64808">
              Den andra frågan är hur mycket renare de bränslen är som nu kommer
              in. Vi vet att man ibland kan säga att de har bättre värden, men
              vi måste veta hela vägen ut, till exempel när det gäller de cancerogena
              ämnena och partiklarna och vad som händer vid förbränningen. En
              del av de bränslen som kommer ut på marknaden och där förs en
              omfattande diskussion vet vi faktiskt inte tillräckligt mycket
              om än. Det måste vi veta. Här behöver vi ett bra samspel mellan
              företag, stat och myndigheter.
            </seg>
            <seg n="7fdfd2bc">
              Vi gör nu från regeringens håll allt vad vi kan för att se över
              specifikationerna. Vi ser att den specifikation som vi nu har
              för miljöklassystemet med den fina diesel som vi tog fram, miljöklass
              1-diesel, behöver ses över för att öppna möjligheter för andra
              företag och andra modeller. Det gör vi nu. Men det krävs också
              att företagen själva gör bra emissionstest och på det sättet ger
              oss underlag i det här arbetet.
            </seg>
            <seg n="a2dcf6fd">
              När det gäller arbetet i EU är just arbetet med utsläpp från
              bilmotorer ett av de allra högst prioriterade områdena i vårt
              EU-arbete. Vi har arbetat intensivt inom EU ända sedan Sverige
              blev medlem. Vi fortsätter att göra så. Även på det här området,
              som Anita Brodén tog upp, är Sverige pådrivande. Det pågår intensivt
              arbete just nu. Jag försäkrar att vi verkligen tar del i det arbetet
              genom att bistå med den inte minst tekniska kompetens och erfarenhet
              vi har från det här arbetet i Sverige och på politisk nivå för
              att driva de här frågorna framåt.
            </seg>
            <seg n="23e58f95">
              Jag vill avsluta med att säga att de här frågorna är oerhört
              viktiga. De handlar om koldioxidutsläpp och växthusgaser och är
              också ur hälsosynpunkt viktiga frågor med avseende på alla andra
              ämnen som kan ingå i de här utsläppen. Vi ska ta de här frågorna
              väldigt seriöst, och vi ska försöka driva dem framåt. Jag ser
              fram emot de rapporter som vi nu får från Vägverket om de nya
              specifikationerna, ser fram emot att vi ska kunna öka inblandningen
              och få en ny specifikation för miljöklass 1-diesel och förhoppningsvis
              också en ny klass för biodiesel, som vi kallar för förnybar diesel,
              med en egen miljöklass.
            </seg>
          </u>
          <note n="39363751">
            Anf. 51 ANITA BRODÉN (fp):
          </note>
          <u who="unknown" xml:id="i-5bd6904558e6163e-8" n="edc23f4a">
            <seg n="51dfc612">
              Herr talman! Jag ser också fram emot att vi kommer att få uppleva
              en mångfald av alternativa drivmedel. Det jag med den här interpellationen
              vill framföra är att vi måste möjliggöra alternativ. Det får inte
              vara tekniska hinder på grund av miljömässiga krav. Sådant får
              inte bromsa upp utvecklingen.
            </seg>
            <seg n="9fead886">
              Jag delar miljöministerns uppfattning att det är ett samspel
              som krävs.
            </seg>
            <seg n="0c7db527">
              När det gäller bensin har vi samma regler i Sverige som i EU.
              Vi har förvisso en snabbare tidsplan vad gäller övergång till
              lägre svavelhalter och aromhalter, men i övrigt har vi samma regler.
            </seg>
            <seg n="4286c025">
              Reglerna för miljöklass 1-diesel är en svenska konstruktion.
              Här har vi möjligheter att påverka. I stort har det varit oerhört
              positivt, och väldigt viktigt, att vi har varit framgångsrika.
              Men det finns detaljer som det är viktigt att vi löser och tittar
              på. De detaljerna hindrar miljövänligare alternativ att komma
              fram.
            </seg>
            <seg n="c52427d2">
              Det här problemet har faktiskt varat ett antal år nu. Bland annat
              har det varit känt att inblandning av RME, rapsmetylester, gör
              att man får en förhöjd kokpunkt. Men den förhöjningen av kokpunkten
              ligger långt ifrån EU:s gränser. Vår kokpunkt ligger på 285 grader
              och EU:s på 360 grader. Det är en avsevärd skillnad. Där finns
              det olika uppfattningar från forskarhåll. Men de som jag har varit
              i kontakt med är övertygade om att detta inte har en miljöeffekt
              utan att detta är en teknisk parameter som vi har beslutat en
              gång i tiden. Det här är någonting som har varit aktuellt, och
              även drivmedlet Ecopar har varit aktuellt, i den här debatten.
              Det är också viktigt att öppna möjligheter för de syntetiska drivmedlen.
            </seg>
            <seg n="0ee04275">
              Riksdagen fångade upp den här problematiken år 2001. Under våren
              2001 gav man Naturvårdsverket i uppdrag att skyndsamt se över
              miljöklassningsreglerna. Sedan tog det från 2001 ett år innan
              uppdraget skickades i väg till Naturvårdsverket. Sedan har vi
              fått uppgifter och ganska mycket tekniska uträkningar, men nu
              kommer det här att kompletteras i Vägverkets nya utredning. Den
              ser jag fram emot att få ta del av.
            </seg>
            <seg n="37f8006e">
              Det är en fråga som gör mig bekymrad. Enligt registratorn på
              Miljö- och samhällsbyggnadsdepartementet har fram till i torsdags
              inget uppdrag om förändring av miljöklassningen gått i väg till
              Vägverket. Har jag fått en felaktig uppgift här? Däremot har man
              fått uppdraget om att jämka reglerna för RME gällande 5 % inblandning.
              Här tycker jag att det är viktigt att få tydliggjort om det varit
              en missuppfattning eller en fördröjning av detta uppdrag.
            </seg>
          </u>
          <note type="speaker" n="547f1532">
            Anf. 52 Statsrådet LENA SOMMESTAD (s):
          </note>
          <u who="unknown" xml:id="i-f7ab59af82b02c6a-9" n="edc23f4a">
            <seg n="8f274176">
              Herr talman! Låt mig först få klargöra att båda uppdragen gick
              i väg i januari och ska redovisas i juni 2005.
            </seg>
            <seg n="7a3ef114">
              Det som är viktigt för oss som har världens bästa diesel är att
              vi inte ska försämra vår diesel. Vi ska släppa in nya syntetiska
              dieseloljor och nya alternativ, men vi ska inte försämra den miljö
              som vi har och den diesel vi har i Sverige.
            </seg>
            <seg n="7673a914">
              Den låga kokpunkt vi haft i Sverige har varit en del i världens
              bästa diesel. När vi ser över just kokpunkten det är det som Vägverket
              bland annat gör gör vi det med den mycket tydliga ambitionen att
              vi inte ska ha sämre diesel ur miljösynpunkt i framtiden än vad
              vi har i dag.
            </seg>
            <seg n="e436bde9">
              När vi jobbat i EU med dieselfrågan är det, precis som i fråga
              om bensin, så att vi har legat före. Det har inneburit vissa specifikationer.
              Vår ambition är att vi ska nå fram till att vi får samma regler
              inom hela EU. Det är bra på det här området som på alla andra.
              Vi driver frågan utifrån den kunskap som vi har. Vi ska inte behöva
              få ett sämre läge än vad vi haft tidigare. Den ambition vi har
              på alla miljöområden är att när vi harmoniserar inom EU ska vi
              inte få det sämre än vad vi har haft tidigare. Just på det här
              området har vi varit väldigt framgångsrika. Vi har lyckats att
              få vara med och utforma våra gemensamma EU-regler som är bra för
              hela EU och bra för Sverige. Det ska vi göra också på det här
              området.
            </seg>
            <seg n="e58cf165">
              Att se över den här typen av specifikationer är ett arbete som
              tar viss tid. Det är inte tekniska hinder och onödiga detaljer
              som hindrar utvecklingen, utan vi måste titta väldigt noga på
              det här. När vi första gången tittade på miljöklass för diesel
              var det ett väldigt omfattande arbete innan vi kom fram till de
              nuvarande specifikationerna. Nu har Vägverket fått ett uppdrag.
              Vi hade kunnat komma fortare fram, till exempel när det gäller
              bränslet Ecopar, om företaget självt hade bistått med emissionstest.
              Då hade vi haft mer av tekniskt underlag för att gå fram på det
              här området.
            </seg>
            <seg n="ba0a4f7c">
              Det är därför jag understryker att på ett sådant här område måste
              också företagen själva vara med om att ta fram goda underlag så
              att vi alla verkligen kan se att det är renare bränslen och exakt
              kan se hur de fungerar inte bara hur de ser ut som bränslen. Ecopar
              är väldigt bra på det sättet att det är ett renare bränsle och
              skapar förutsättningar för något mindre utsläpp av koldioxid och
              av vissa andra ämnen. Men vi vet ännu inte fullt ut hur det bränslet
              fungerar i en bil, och det måste vi veta för att kunna gå vidare.
            </seg>
            <seg n="ba4e1a2c">
              Ett bra samarbete måste vi ha. Nu försöker vi ge vår bit genom
              de här uppdragen som i juni kommer att ge ett bra underlag för
              att vi ska kunna gå vidare. Jag hoppas att vi ska kunna göra det
              så snart som möjligt för att öppna för nya alternativ och utveckla
              diesel så att vi får bra bränslen i framtiden och kan fortsätta
              med att ha bränslen som fungerar väl tillsammans med allt bättre
              bilar. På det viset kan vi hindra utsläppen av växthusgaser och
              koldioxid i våra bilar, bidra till att minska klimatproblemen
              men också bidra till bättre luft, inte minst i våra städer. Här
              handlar det väldigt mycket om cancerogena ämnen och partiklar.
              Det krävs en stor noggrannhet för att vi ska nå bra resultat.
            </seg>
          </u>
          <note n="ca1c99fc">
            Anf. 53 ANITA BRODÉN (fp):
          </note>
          <u who="unknown" xml:id="i-5bd6904558e6163e-9" n="edc23f4a">
            <seg n="b6359167">
              Herr talman! Tack, miljöministern, för flera klargöranden.
            </seg>
            <seg n="f0fe790c">
              Vi har ett gigantiskt problem framöver, och det handlar om klimatfrågan.
              Jag vet att miljöministern har en ambition att arbeta i den riktningen
              att vi ska komma till rätta med problemställningen och också verka
              för att andelen fordon som drivs med alternativa och förnybara
              drivmedel ska öka. Men då är det viktigt, precis som jag sagt
              flera gånger, att i översynen vara noggrann med att se till att
              de regler som inte är miljömässigt förankrade eller betydelsefulla
              ur miljösynpunkt och de problem som är av teknisk karaktär inte
              hindrar en utveckling. Jag hoppas verkligen att det tas med.
            </seg>
            <seg n="0c34f56d">
              Miljöministern avslutade sitt första anförande med att bränslen
              som är förnybara inte automatiskt ger minskade utsläpp av luftföroreningar,
              och jag är benägen att hålla med ministern på den punkten. Folkpartiet
              har i flera sammanhang påtalat att det är viktigt med certifiering
              för att garantera ursprunget och processen men också transporten
              ända fram till tankstället, för vi måste veta att vi får en total
              miljömässig vinst. Vi har också i flera sammanhang påtalat att
              en viss procent av etanolet också har fossilt ursprung.
            </seg>
            <seg n="b16e18b9">
              Jag vill avsluta med att fråga om ministern är beredd att ta
              hela detta stora helhetsgrepp med en certifiering, så att vi vet
              att den totala miljömässiga vinsten är given.
            </seg>
          </u>
          <note type="speaker" n="c1ec89da">
            Anf. 54 Statsrådet LENA SOMMESTAD (s):
          </note>
          <u who="unknown" xml:id="i-759d8a35ebcd271e-15" n="edc23f4a">
            <seg n="4cc18a67">
              Herr talman! Låt mig avslutningsvis säga att när det gäller miljöklassningen
              har vi inte något som helst intresse av att ta med tekniska parametrar
              som inte har någon vikt för den. Sedan kan tekniska parametrar
              ha stor betydelse av andra skäl, och det här ska ju vara bränslen
              som fungerar väl ur väldigt många olika aspekter. Jag tror att
              vi är alldeles eniga om detta.
            </seg>
            <seg n="3d197b7e">
              Låt mig också säga att det är alldeles riktigt att bränslena
              och dess miljöeffekter också handlar om ett livscykelperspektiv.
              Det gäller alla varor vi använder. Vi arbetar väldigt mycket,
              både när det gäller bränslen och andra varor, på att anlägga det
              här livscykelperspektivet för att få en bättre bild av den totala
              miljöbelastningen som en grund för till exempel certifiering eller
              miljöklassning.
            </seg>
            <seg n="10f2ad57">
              Jag vill i dag inte gå in på om vi ska ta steget just till en
              certifiering. Men vi har ett arbete på gång. Framför allt har
              vi redan tagit steg för att ställa krav på spårbarhet. Det är
              första steget för att vi ska kunna följa en vara under hela livscykeln
              och veta var den faktiskt kommer ifrån. Därmed skapar vi en grund
              för en bättre miljöklassning eller en grund för certifiering.
              Det tycker jag är ett viktigt arbete.
            </seg>
            <seg n="cfa460cc">
              Många av de förnybara bränslena, inte minst etanolen, kan produceras
              på väldigt många olika sätt. Det finns alla skäl att gå vidare
              på det området. Jag tycker att det är ett viktigt område. Vi har
              alltså tagit ett första steg nu när det gäller just spårbarhet.
            </seg>
            <seg n="a9188659">
              Tack så mycket för den här interpellationen. Jag tycker att det
              var väldigt viktiga frågor som togs upp, och jag tror att vi är
              i stort sett eniga om vad vi vill uppnå.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="404f2c98">
            12 § Svar på interpellation 2004/05:506 om blyammunitionsförbudet
          </note>
          <note type="speaker" n="5a5ff388">
            Anf. 55 Statsrådet LENA SOMMESTAD (s):
          </note>
          <u who="unknown" xml:id="i-759d8a35ebcd271e-16" n="edc23f4a">
            <seg n="e2e56ad3">
              Herr talman! Bengt-Anders Johansson har frågat mig
            </seg>
            <seg n="42cdc1bf">
              Låt mig börja med bakgrunden till förbudet mot blyad ammunition.
              Bly är en metall som är skadlig för miljö och hälsa. Redan i samband
              med 1991 års miljöpolitiska beslut sattes ett mål om att användningen
              av bly på sikt bör avvecklas genom i huvudsak frivilliga åtgärder.
              Vid behandlingen av propositionen 1997/98:145 Svenska miljömål
              konstaterade riksdagen och regeringen att tillräckliga åtgärder
              för att begränsa användningen av blyad ammunition inte hade vidtagits
              på frivillig väg.
            </seg>
            <seg n="b31c830f">
              I propositionen 2000/01:65 Kemikaliestrategi för giftfri miljö
              sattes delmål till det övergripande miljökvalitetsmålet om en
              giftfri miljö. För bly sattes målet att nyproducerade varor så
              långt möjligt ska vara fria från bly senast år 2010.
            </seg>
            <seg n="262740d8">
              Trots att halterna i miljön och i människa har sjunkit de senaste
              åren, ligger dagens halter i vissa fall nära eller över de nivåer
              där effekter kan uppstå. På grund av detta och att bly fortfarande
              sprids i miljön behöver ett arbete bedrivas för att begränsa användning
              och spridning av bly.
            </seg>
            <seg n="1b9bd39e">
              Avvecklingen av bly kan ske på olika sätt, både genom frivilliga
              åtaganden och genom tillämpning av miljöbalkens regler, till exempel
              genom införande av förbud. När det gäller användningen av ammunition
              som innehåller bly (kulor och hagel) innebär den en spridning
              av bly som är relativt stor i förhållande till andra användningsområden
              för metalliskt bly. Den innebär dessutom till skillnad från de
              flesta andra användningar en direkt spridning i miljön.
            </seg>
            <seg n="45477b39">
              Som ett led i avvecklingen av bly beslutade regeringen 2002 om
              ett förbud mot bly i ammunition som införs stegvis till och med
              2007 genom förordningen 1998:944 om förbud m.m. i vissa fall i
              samband med hantering, införsel och utförsel av kemiska produkter.
            </seg>
            <seg n="1dce4c34">
              För att förekomma problem på områden där fullgoda alternativ
              ännu inte har utvecklats finns i förordningen en möjlighet för
              Naturvårdsverket att meddela föreskrifter om undantag från förbuden
              för i stort sett alla användningar utom för blyhagel vid jakt
              på våtmarker.
            </seg>
            <seg n="b31b9bc4">
              Frågan om ammunition som innehåller bly innefattar många olika
              aspekter och engagerar många människor. Jag tycker därför att
              det är viktigt att ta frågeställningen på allvar och att den blir
              ordentligt belyst. Möjligheten att genomföra förbudet mot bly
              i ammunition har ifrågasatts, bland annat i skrivelser till regeringen
              från Svenska Jägarförbundet, Skogsindustrierna, Lantbrukarnas
              Riksförbund och Jägarnas Riksförbund. Skrivelserna har remissbehandlats.
              Under våren 2005 avser regeringen att ta ställning till behovet
              av ytterligare konsekvensutredningar, bland annat med ledning
              av remissinstansernas synpunkter.
            </seg>
          </u>
          <note type="speaker" n="661f1de2">
            Anf. 56 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-e765c00ec4c50dc1-2" n="517b9473">
            <seg n="7203381d">
              Herr talman! Jag får väl tacka för svaret, men jag ska strax
              återkomma till kvaliteten på det.
            </seg>
            <seg n="944abcca">
              Det är nu åtta månader kvar tills förbudet träder i kraft, och
              vi har alltså fortfarande inget besked från regeringen. Jag brukar
              ju inte vara helt nöjd i interpellationsdebatterna, men det har
              faktiskt hänt. Det här är ett utomordentligt tydligt exempel på
              brist på svar. Jag tycker att det har passerat anständighetens
              gräns när man i princip använder en kopia av tidigare interpellationssvar
              som har gällt andra frågeställningar. Det är alltså kopierat i
              stora delar.
            </seg>
            <seg n="320cefd4">
              Alla kan vi ha en dålig dag, även ministern, utgår jag ifrån.
              Om nu ministern har ambitionen att försöka seriöst besvara de
              frågor jag ställt i den här interpellationen, vill jag att miljöministern
              ger mig ett tecken och nickar. Då kan vi avbryta den här diskussionen
              just nu och återkomma till den. Någon nickning ser jag inte. Alltså
              är detta det svar som miljöministern har för avsikt att presentera.
            </seg>
            <seg n="66375df6">
              Jag utgår ifrån att ministern har hört talas om den döve mannen
              som stod och tillverkade yxskaft. Då kom det en förbi och frågade
              honom vilken dag det var. Mannen svarade yxskaft, eftersom han
              trodde att det var det som personen frågade om. Det är precis
              det svar som ministern har lämnat.
            </seg>
            <seg n="4a0db0b4">
              Jag har ställt fem väl underbyggda frågor som det har varit rätt
              mycket ansträngning med att ta fram, men man belyser inte dessa
              frågeställningar över huvud taget. Min fundering är om miljöministern
              över huvud taget har läst frågorna. I så fall är det både skamligt
              och ohyfsat att lämna den här typen av svar.
            </seg>
            <seg n="93ef8086">
              Som jag upplever det är detta maktens arrogans, inte mot mig
              det får naturligtvis jag tåla utan mot Sveriges riksdag. Det är
              en skymf av de 700 000 människor alltså en tiondel av invånarna
              i det här landet som är berörda. Är detta vad regeringen med nästan
              4 000 tjänstemän klarar att presentera, att kopiera svar från
              gång till annan? Då är det inte konstigt att det här landet har
              problem i andra avseenden.
            </seg>
            <seg n="d6f14ee6">
              När jag gick i skolan fick vi betyg från A till D i ordning och
              uppförande. D var klandervärt, men det användes aldrig. I det
              här fallet borde det ha använts.
            </seg>
            <seg n="ee0717d4">
              Så till en konkret fråga. Miljöministern säger att det är ett
              relativt stort utsläpp från jägarnas ammunition på fast mark 50
              ton. Jag utgår ifrån att ministern är medveten om att metalliskt
              bly skiljer sig oerhört mycket från biotillgängligt bly. Det tar
              mellan 1 000 och 10 000 år för metalliskt bly att bli biotillgängligt.
            </seg>
            <seg n="e4ba4a9c">
              Jag har lämnat en bild till ministern som visar att det naturligt
              i mark med en meters djup finns mellan 20 000 och 2 miljoner gram
              per hektar. Tillskottet från jakt på 50 ton per år uppgår till
              mellan 0,5 och 1 gram per hektar. Det naturliga nedfallet från
              regn etcetera är 30 gram per år, och det kommer vi naturligtvis
              inte åt. Mängden kabelbly uppgår till 7 000 gram per hektar. Dessutom
              konstaterar jag att skytterörelsen redan har tagit bort 80 % av
              blyet.
            </seg>
            <seg n="3c703799">
              Då är frågan: Är det fortfarande ministerns uppfattning att detta
              är en relativt stor del?
            </seg>
          </u>
          <note type="speaker" n="3ffc71b6">
            Anf. 57 LARS-IVAR ERICSON (c):
          </note>
          <u who="unknown" xml:id="i-759d8a35ebcd271e-17" n="edc23f4a">
            <seg n="d038ee54">
              Herr talman! Jakt- och viltvård tillhör de politikområden som
              jag inte har engagerat mig i så ofta. Men jag kan ändå inte låta
              bli att ta intryck av de samtal som jag har fått från oroliga
              jägare under den senaste tiden. Jag har försökt att sätta mig
              in i vad ett blyammunitionsförbud skulle innebära. Därför vill
              jag delta i denna interpellationsdebatt.
            </seg>
            <seg n="6f5f7d36">
              Låt mig börja med att beskriva en vardag som jag väl känner till,
              nämligen skogsbrukarens. På vår familjs fastighet finns nu 5 000
              kubikmeter skog som ligger som ett offer för orkanen Gudrun, och
              situationen är liknande för många skogsägare i södra Sverige.
            </seg>
            <seg n="d1f0be03">
              Rester av blyammunition i träden är försumbara i skogen, men
              stålhagel skulle lägga ytterligare bördor på skogsbruket. Och
              jag undrar: Har ministern verkligen lyssnat på skogsägarnas åsikter
              om blyammunition?
            </seg>
            <seg n="f371a876">
              Det finns flera organisationer som anses värna om djurens rättigheter
              och som ministern brukar lyssna på i vanliga fall, Djurskyddsmyndigheten,
              Djurskydd i Sverige, Världsnaturfonden och även Naturvårdsverket.
              Dessa organisationer har upptäckt att alternativammunition inte
              fungerar och vill ha en utredning om ifall tillgängliga alternativ
              till blyammunition verkligen är lämpliga från såväl jaktetisk
              som säkerhetsmässig och miljömässig synpunkt.
            </seg>
            <seg n="550f8e68">
              Framför allt måste djurskyddsskälen beaktas. Vid all jakt måste
              djuren skonas från onödiga plågor och dö så snabbt som möjligt.
              En erfaren jägare ringde mig och gav en realistisk skildring av
              det som händer när en alternativkula träffar djuret. Jag blev
              illa berörd av det han berättade. Det träffade djuret flydde under
              stort lidande.
            </seg>
            <seg n="640c6e9a">
              Jag tycker att de tunga instanser som är kritiska mot ett förbud
              mot blyammunition är väl värda att lyssna på. Jag hoppas att ministern
              så småningom har lyssnat färdigt och är beredd att agera.
            </seg>
          </u>
          <note type="speaker" n="39520d65">
            Anf. 58 BJÖRN VON DER ESCH (kd):
          </note>
          <u who="bjorn_von_der_esch_2e19ba" xml:id="i-989c86a5ce9f0cbb-0" n="55bfb5b9">
            <seg n="a0a6fde3">
              Herr talman! Som vi nyss hörde finns det en viss risk för att
              man här silar mygg och sväljer kameler. Jag tänker på de tusentals
              ton bly som är nedgrävda som hölje till elkablar.
            </seg>
            <seg n="5871f8d1">
              Detta är ett problem som man tog upp på en internationell kongress
              i höstas i Rom som handlade om blyad ammunition. Jag vet inte
              hur många länder som var med, men västländerna och USA var i alla
              fall där. Det visade sig att man i USA sedan flera år har en mycket
              avancerad forskning, och även Sverige är duktig på detta. I USA
              har man inte funnit någon bra ersättning för bly. Man håller på
              med vismut, och det har vissa fördelar, men nackdelarna är större.
            </seg>
            <seg n="2026abd3">
              Många av dem som ser negativt på blyad ammunition ser negativt
              på jakten som sådan. Det är ett inslag i den uppfattningen, och
              då betraktar man kanske den blyade ammunitionen som förorening
              i det här fallet.
            </seg>
            <seg n="b15f48e5">
              Trots allt känner jag mig ganska lugnad av statsrådets svar,
              om jag nu med min politiska erfarenhet vågar ta ställning till
              det som står på slutet om behovet av ytterligare konsekvensutredningar.
              Min fråga till statsrådet är: Kommer man att skynda fram långsamt
              i det här ärendet och verkligen avvakta konsekvensutredningarna?
              Då är jag ganska övertygad om att man kommer att se till våtmarkerna
              och göra något åt dem och i övrigt inte införa någonting som är
              sämre än det vi redan har.
            </seg>
          </u>
          <note type="speaker" n="68cf4016">
            Anf. 59 ANNIKA QARLSSON (c):
          </note>
          <u who="annika_qarlsson_19f936" xml:id="i-5ec6dce50ff5b3cc-3" n="f1f9663d">
            <seg n="d1969815">
              Herr talman! Vi ser nästan ut som en hagelsvärm här. Vi får väl
              se om vi träffar målet.
            </seg>
            <seg n="74b201a4">
              Det här är en spännande diskussion som faktiskt handlar om djurskydd,
              och det kan tyckas lite underligt i samband med ammunition. Men
              jag vill påstå att det är ett av de viktigaste inslagen i den
              utredning som eventuellt kan komma att behövas.
            </seg>
            <seg n="b91ead7b">
              Det finns en mängd problem med vapen som måste klassas om och
              med jägare som måste lära sig ny ammunition. Stålhagel som hamnar
              i träd är också ett problem.
            </seg>
            <seg n="4907baaf">
              För mig handlar det allra viktigaste argumentet om skillnaden
              i effekter. Det finns inget som ersätter bly som på samma sätt
              ser till att förkorta djurens lidande.
            </seg>
            <seg n="f0e75033">
              I den hemställan som dessa organisationer har gjort till regeringen
              ingår det svar från en mängd olika organisationer, bland annat
              från Kommerskollegiet och Försvarsmakten. Totalförsvarets forskningsinstitution
              konstaterar att djuretiska problem kan komma att uppstå och att
              man av den anledningen bör göra ytterligare ett allvarligt övervägande.
            </seg>
            <seg n="928d861f">
              Precis som interpellanten sade i början är det kort om tid.
            </seg>
            <seg n="94fdb184">
              I ministerns svar, på slutet här, kommer det lite försiktigt
              fram att under våren 2005 ska man ta ställning till behovet av
              ytterligare konsekvensutredning. Just nu funderar de här 700 000
              jägarna runtom i landet på hur stort man ska bunkra upp innan
              beslutet träder i kraft. Det är så nära. Det ligger så nära inpå.
              Därför kan jag fråga: Ser miljöministern att det ändå kommer att
              vara den här riktningen det går mot, att man sänder de signalerna
              att det blir en utredning? Det är ändå inte helt klart, och jag
              är inte riktigt lika säker på inriktningen när jag läser det här
              svaret. Vad är miljöministerns syn på det här? Kommer det att
              bli en konsekvensutredning? Och hur snabbt ska den jobba? Ska
              den vara klar hösten 2006 eller ska den vara klar med snabba ryck?
            </seg>
          </u>
          <note type="speaker" n="aac27900">
            Anf. 60 Statsrådet LENA SOMMESTAD (s):
          </note>
          <u who="unknown" xml:id="i-759d8a35ebcd271e-18" n="edc23f4a">
            <seg n="2731519a">
              Herr talman! Låt mig först säga att jag är lite förvånad över
              den ton i debatten som Bengt-Anders Johansson inledde med. Det
              här om något är väl en fråga där jag tycker att regeringen, och
              inte minst jag personligen, lyssnar. Vi har givit klart besked
              om att vi har skickat ut det på remiss. Vi arbetar med frågan.
              Vi ser goda skäl att titta på det här närmare. Vi kommer att återkomma
              med besked om hur vi ska agera inom kort, när vi har hunnit arbeta
              igenom remissvaren.
            </seg>
            <seg n="cd55f100">
              Jag har tidigare i den här kammaren sagt att jag tycker att man
              alltid ska arbeta igenom remissvar just för att jag tycker att
              de sakliga synpunkterna är det som är viktigt. Jag tror att det
              förenar oss här, och jag tycker att det är märkligt att kalla
              det för oanständighet, oförskämdhet och annat. Tvärtom: Vi lyssnar
              i den här frågan. Men vi vill också gärna från regeringens sida
              ha respekt för att vi arbetar systematiskt med frågorna i Regeringskansliet
              och inte går ut med besked innan vi kan svara på frågor som inte
              är färdigberedda.
            </seg>
            <seg n="8747ff49">
              När det gäller de frågor som Bengt Anders Johansson ställde är
              ju åtminstone tre sådana som just handlar om det arbete som pågår,
              där vi har lovat att återkomma inom kort. Det handlar om vilka
              åtgärder jag avser att vidta för att regelverket för hagel- respektive
              kulammunition av bly ska förtydligas, vilka åtgärder jag avser
              att vidta för att motverka den ökade skadskjutning som ett förbud
              mot ammunitionsbly kommer att föra med sig och vilka skälen är
              till att vi inte vill ta initiativ till en konsekvensutredning
              rörande det planerade förbudet mot ammunitionsbly.
            </seg>
            <seg n="26175db2">
              Här återkommer vi alltså. Den sista frågan är vinklad till att
              jag skulle ha hävdat att jag inte vill ta initiativ. Jag ser att
              det finns mycket goda skäl till att gå vidare med en konsekvensanalys
              och ytterligare fördjupa kunskapen på det här området oavsett
              hur vi i övrigt går vidare. Vi kommer alltså att återkomma till
              detta inom kort, och jag hoppas att ni har respekt för att vi
              vill hantera era och andras remissynpunkter på ett bra sätt.
            </seg>
            <seg n="0d3df505">
              När det gäller varför regeringen har valt att negativt särbehandla
              en användargrupp är det alltså inte vår uppfattning att vi gör
              det, utan skälen till att man just inriktade sig på skytte och
              jakt hade att göra med den stora spridning av bly i miljön som
              det här innebär. Det var det som var utgångspunkten när det här
              beslutet en gång fattades. Jag tycker att det är väldigt olyckligt
              om man uppfattar det som att det är riktat mot en speciell grupp.
              Alla vet att det inte var det som var skälet och motivet, utan
              det var miljöskäl.
            </seg>
            <seg n="850d3d77">
              Vi kommer till sist till den sakliga diskussionen här, och det
              handlar ju i slutändan, precis som flera av er har varit inne
              på, delvis om miljöeffekterna. Det var också Bengt-Anders Johansson
              inne på. Vad betyder spridning av metalliskt bly på fast mark
              i naturen? Det handlar vidare om andra problem som kan vara förknippade
              med alternativ, djuretiska skäl, säkerhetsskäl och annat. Det
              är just de frågorna vi nu ska titta närmare på.
            </seg>
            <seg n="978e7b48">
              De här frågorna är komplexa. Det gäller till exempel vad spridning
              av just metalliskt bly i fast mark kan betyda. Då måste man också
              ta längre tidsperspektiv i beaktande. Vad kan det här betyda på
              längre sikt? Det är en typ av frågor som det kan vara angeläget
              att ta upp i en konsekvensanalys. Det är den här typen av frågor
              som vi ska återkomma till så snart vi har hanterat detta inom
              Regeringskansliet.
            </seg>
            <seg n="4e668c0a">
              Jag tror att vi är eniga om att den här frågan som alla andra
              vinner på att vi analyserar den sakligt och på ett bra sätt, och
              det kommer vi att försöka göra.
            </seg>
          </u>
          <note type="speaker" n="0addc1c0">
            Anf. 61 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-e765c00ec4c50dc1-3" n="517b9473">
            <seg n="b6e1f8f7">
              Herr talman! Anledningen till tonen var att det svar som ministern
              möjligen kunde ha ansträngt sig för att lämna delvis kom här nu.
              Nu var det helt plötsligt inte en kopia på tidigare svar. Den
              anständigheten tycker jag att man kan kräva i Sverige riksdag,
              att det behandlas på det viset.
            </seg>
            <seg n="6e645685">
              Nu handlar detta inte bara om jägare. Tro inte det. Det är 700
              000 medborgare i detta land, och hela skytterörelsen, som också
              är berörd. Då vet vi vad vi talar om. Jag tycker fortfarande att
              det är märkligt när man säger att fastmarksjakten skulle vara
              en så stor spridare när fisket har den dubbla mängden direkt i
              vatten! Vikter för 200 ton årligen används på marknaden. Alltså
              försvinner de någonstans. Det är också så att 10 000 ton bilbatterier
              inte återkommer. I det sammanhanget säger miljöministern att 50
              ton på fast mark är ett stort problem.
            </seg>
            <seg n="8f0511f6">
              Herr talman! Det är också intressant att nu konstatera att ministern
              uppenbarligen medger att det finns problem eftersom man dröjer
              med svaret. Jag kan gå direkt in på det här med djuretiska krav,
              som jag tycker är viktigt. Jag har här i min hand två kulor, ministern.
              Den ena är en monometallkula av koppar. Den andra är en traditionell
              bondad kula med blykärna. De är skjutna i exakt samma material.
              Den ena har svampat upp till ungefär den dubbla diametern av den
              andra. Vad det ger vid handen vet alla som sysslar med någon form
              av ballistik. Den första avger oerhört mycket mer energi i de
              föremål som den träffar än den andra.
            </seg>
            <seg n="ab2ee2ea">
              Jakt och viltvård går ju ut på att vi ska ha livskraftiga viltstammar
              i det här landet till gagn för alla medborgare. Det fordrar också
              att vi beskattar den här viltstammen på ett klokt och förståndigt
              sätt, något som jägarkåren har åtagit sig att göra. Men då handlar
              det ju om, miljöministern, att göra detta så effektivt som möjligt.
              För det är väl ändå inte meningen att vi ska öka skadskjutningarna?
            </seg>
            <seg n="ece9e8b1">
              Jag har ett brev här från Statens veterinärmedicinska anstalt
              som jag vet att ministern har fått. Där säger generaldirektören
              och statsveterinären följande: Det finns i dagsläget inga blyfria
              kulor som dokumenterats likvärdiga med de blykulor som finns på
              marknaden. Det är möjligt att sådana kulor kan utvecklas, men
              någon likvärdig konstruktion har ännu inte presenterats. De blyfria
              kulor som finns uppträder mer som en helmantelkula, då de inte
              svampas upp på samma sätt. Det är precis det jag har visar här.
              Vidare står det: Det är därför SVA:s bedömning att borttagandet
              av bly i kulorna kan medföra en risk för försämrad skottverkan
              och sämre dödande effekt.
            </seg>
            <seg n="a91924bf">
              Därför tycker jag att det vore intressant att höra om miljöministern
              är beredd att ta det ansvar som det innebär att förbjuda den här
              kulan och därmed öka skadskjutningsrisken. Det måste ju vara ministern
              som primärt tar det ansvaret.
            </seg>
            <seg n="02fd14fe">
              Sedan handlar det om konsekvensutredningarna, som alla efterlyser.
              Miljöministern hänvisar i sitt svar till konsekvensbeskrivningar.
              Men jag har inte sett någon. Vilken konsekvensutredning är det
              som miljöministern hänvisar till? Det vore intressant att få reda
              på.
            </seg>
            <seg n="06739979">
              Nu lägger jag kulorna på bänken här så får miljöministern titta
              lite närmare på dem under nästa anförande.
            </seg>
          </u>
          <note type="speaker" n="e3412781">
            Anf. 62 LARS-IVAR ERICSON (c):
          </note>
          <u who="unknown" xml:id="i-759d8a35ebcd271e-19" n="edc23f4a">
            <seg n="2e22df87">
              Herr talman! En av mina chefer på 80-talet hade på sitt skrivbord
              flera stämplar. Han använde de stämplarna när han skulle klassificera
              de skrivelser som kom på hans bord. Det fanns en stämpel med texten
              Åtgärdad. En annan hade texten Åtgärdas snarast. En hade texten
              Åtgärdas senare. Så fanns det en stämpel som han inte använde
              så ofta. Där löd texten: Läst men inte förstått.
            </seg>
            <seg n="1004bf50">
              Man kan le lite åt denne chef, men hans stämplar säger ändå en
              del om hur människors synpunkter behandlas av chefer och naturligtvis
              också av politiska beslutsfattare. Jag är fortfarande lite osäker
              på hur ministern har stämplat de åsikter som har inkommit när
              det gäller blyförbudet. Men jag hoppas ändå att denna debatt har
              gett klara indikationer på hur angeläget det är att lyssna på
              dem som finns mitt ute i verkligheten myndigheter, skogsbrukare,
              jägare, naturvårdare, forskare och andra. Ta vara på deras åsikter!
              Där finns förutsättningar för ett klokt beslut.
            </seg>
          </u>
          <note type="speaker" n="8789aa04">
            Anf. 63 ANNIKA QARLSSON (c):
          </note>
          <u who="annika_qarlsson_19f936" xml:id="i-5ec6dce50ff5b3cc-4" n="f1f9663d">
            <seg n="3f8fd1b6">
              Herr talman! Jag ska inte förlänga debatten i onödan. Men jag
              funderar lite grann på tidsperspektivet. Argumenten och skälen
              har vi framfört i parti och minut, men hur ser tidsperspektivet
              ut i fråga om denna utredning?
            </seg>
          </u>
          <note type="speaker" n="801c4cc0">
            Anf. 64 Statsrådet LENA SOMMESTAD (s):
          </note>
          <u who="unknown" xml:id="i-759d8a35ebcd271e-20" n="edc23f4a">
            <seg n="8e2dcb31">
              Herr talman! Låt mig börja med tidsperspektivet och att vi kommer
              att återkomma så snart som vi kan. Det är alltså nu i vår som
              vi ska komma med förslag på hur vi ska gå vidare. Mer precis än
              så kan jag inte vara. Det är naturligtvis angeläget att detta
              hanteras så fort som möjligt eftersom vi redan är en bit in i
              processen, och vi har nya förbud som träder i kraft inom kort.
            </seg>
            <seg n="5d0b6775">
              Vi har här nu från talarstolen fått höra några av de argument
              och synpunkter som har förts fram. Det är många av de synpunkter
              som handlar om djuretik, om ballistik och annat som vi just nu
              tittar på och hanterar.
            </seg>
            <seg n="12768b9d">
              Jag vet inte vad Bengt-Anders Johansson syftade på när han sade
              att jag talade om en konsekvensbeskrivning. Vad jag sade var att
              jag tycker att det finns goda skäl för att göra en fördjupad konsekvensanalys.
              Jag vill återkomma till vilken form det kan ha i samband med att
              vi ser på frågan i dess helhet.
            </seg>
            <seg n="54ccffd4">
              Jag har själv en bakgrund som forskare och tycker alltså att
              det är viktigt att se på empiriskt väl grundade argument. Det
              är också viktigt att ha rätta uppgifter.
            </seg>
            <seg n="515bb46b">
              När det gäller bly och blyspridning är det naturligtvis viktigt
              att vi har en konsekvent politik.
            </seg>
            <seg n="7435a5e5">
              I fråga om bilbatterierna har vi inte samma uppgifter som vi
              bygger på. Jag vet inte varifrån Bengt-Anders Johansson har fått
              sina uppgifter. Vi har en förhållandevis god insamlingsnivå i
              fråga om bilbatterier.
            </seg>
            <seg n="2d581c96">
              När det gäller blysänken i vatten håller jag med om att det är
              ett område där det kan finnas skäl att gå vidare. Det pågår ett
              frivilligt arbete där. Men jag har ställt mig samma fråga, i vad
              mån vi i konsekvensens namn bör gå fram när det gäller blysänkena
              på ett annat sätt. Det kan jag också få anledning att återkomma
              till. Jag tycker att det är en klok synpunkt.
            </seg>
            <seg n="cab6cb1e">
              Beträffande fortsättningen kommer vi med förslag, vi lyssnar
              på remissinstanserna, och vi återvänder i denna fråga. Nu när
              vi har börjat tala också om kemikaliepolitik här detta är en speciell
              fråga när det gäller kemikaliepolitiken hoppas jag att vi också
              får samma engagemang när vi ska fortsätta att driva kemikaliepolitiken
              och hitta kunskap om hur vi på bästa sätt ska förhindra giftspridning
              i vårt samhälle. Det är i dag ett av våra allra största miljöproblem.
              Det gäller inte minst bly, och det gäller många andra ämnen där
              vi har enorma problem. Giftspridningen i världen i dag handlar
              om miljontals ton varje dag, och det ökar ständigt i takt med
              industrialiseringen i världen.
            </seg>
            <seg n="ce3f12ab">
              När det gäller den här frågan om bly har vi valt, och så gjorde
              riksdagen under ett antal år, att gå fram på ett sätt som vi många
              gånger gör, nämligen att när arbete på frivillig väg och i form
              av frivilliga initiativ inte går framåt anger vi riktningen. Vi
              vill se en utfasning på detta område. Så arbetar vi på många områden.
              Och Sverige har en väldigt viktig roll att gå framåt här och att
              driva på för att se om det finns alternativ som kan fungera.
            </seg>
            <seg n="d185fe14">
              Beträffande frågan om blyammunition finns det nu en stor debatt
              om huruvida vi har lyckats. Det fanns en stor förtröstan om att
              det skulle gå att få fram alternativ och att vi skulle kunna fasa
              ut blyammunition. Detta ställs det nu många frågor om. Dem ska
              vi ta på allvar, och vi ska återkomma från regeringen och se på
              vilket sätt vi kan gå vidare.
            </seg>
          </u>
          <note type="speaker" n="6d734cce">
            Anf. 65 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-e765c00ec4c50dc1-4" n="517b9473">
            <seg n="89abde6f">
              Herr talman! Det som jag talar om är sista meningen i ministerns
              eget kopiesvar där det står att regeringen avser att ta ställning
              till behovet av ytterligare konsekvensutredningar. Det tyder på
              att det har funnits någon tidigare. Jag har inte sett någon. Men
              ministern kanske kan tala om var den finns så att jag åtminstone
              kan läsa den.
            </seg>
            <seg n="d7d9f37f">
              Sedan ska jag bara som avslutning när det gäller djuretiken och
              Djurskyddsmyndigheten, som är en starkt omhuldad myndighet av
              regeringen, säga att förbudet mot blyad ammunition bör av djurskyddsskäl
              skjutas upp tills fullgoda alternativ finns.
            </seg>
            <seg n="55e65d6c">
              Ministern säger vidare att man ska återkomma så snart man kan.
              I något annat dokument har jag sett att det är under våren 2005.
              Då är väl frågan snarare: När avslutas våren för miljöministern?
              Det kan möjligen ge den yttre begränsningen. För mig är vi mitt
              uppe i våren. Men det är möjligt att vi inte har samma vårkänslor
              i det avseendet.
            </seg>
            <seg n="c85f3727">
              Sedan har jag en konkret fråga som jag vill ha ett svar på. I
              svaret hänvisas till, precis som i det tidigare kopiesvaret, att
              Naturvårdsverket kan meddela undantag från förbudet. Då är min
              fråga: Är det möjligt för Naturvårdsverket att ge en generell
              dispens? Det är viktigt att få ett svar på detta ja eller nej
              om det är möjligt.
            </seg>
            <seg n="00f99296">
              Jag tolkar faktiskt ministerns svar som att man kommer att begära
              en konsekvensutredning och lägger jag till en riskbedömning. Ministern
              hänvisar till sin forskarbakgrund, och man brukar förknippa dem
              med varandra.
            </seg>
            <seg n="8f3a135a">
              Både i Sveriges Radio Jönköping och på Jägareförbundets hemsida
              säger man att detta ska ses över nu. Kommer detta genomförande
              att skjutas upp eller inte? Det kan vi väl ändå få svar på innan
              dagen är slut?
            </seg>
          </u>
          <note type="speaker" n="b662819b">
            Anf. 66 Statsrådet LENA SOMMESTAD (s):
          </note>
          <u who="unknown" xml:id="i-759d8a35ebcd271e-21" n="edc23f4a">
            <seg n="e27f4e27">
              Herr talman! När det gäller vad som tidigare har gjorts i fråga
              om blyförbudet så hade vi en hel del underlag även till miljömålspropositionen.
              De behöver fördjupas. Det är det som diskussionen nu handlar om
              när det gäller konsekvensanalyser.
            </seg>
            <seg n="d4e0dced">
              Beträffande undantag från förbudet, alltså generella dispenser
              och så vidare, finns det ett regelverk. Man ger inte en generell
              dispens för allt så att säga, utan det ska göras en avvägning
              av behovet av dispens i ett särskilt fall. Det kan handla om vissa
              områden. Men det kan inte vara en generell dispens som så att
              säga avskaffar förbudet helt och hållet. Det är inte den formellt
              rätta vägen att gå, som jag ser det. Men det finns ändå en god
              möjlighet. Och det var just det sättet som regering och riksdag,
              när man en gång fattade detta beslut, hanterade den osäkerhet
              som fanns. Den möjligheten finns också i dag. Jag tycker att det
              är viktigt att man utnyttjar den när det behövs.
            </seg>
            <seg n="6241eafa">
              När det till slut gäller tid, när vi känner vårkänslor allra
              starkast och var i våren vi befinner oss, så tycker jag nog att
              vi är mitt i våren. Jag kan inte säga exakt vilket datum som detta
              kommer. Det tror jag att vi får nöja oss med i dag.
            </seg>
            <seg n="9ba3d593">
              Detsamma gäller beslutet om vad vi ska göra. Jag har tidigare
              sagt att jag tänker gå igenom remissinstansernas synpunkter och
              bereda den här frågan i Regeringskansliet. Sedan kommer jag att
              återvända till riksdagen, och då ska jag ge besked om hur vi ska
              gå vidare.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="5cb61de9">
            13 § Svar på interpellation 2004/05:442 om situationen för företagare
            som driver egen firma
          </note>
          <note type="speaker" n="10b0bab1">
            Anf. 67 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-0" n="edc23f4a">
            <seg n="80fcb6e2">
              Herr talman! Staffan Danielsson har frågat statsrådet Thomas
              Östros vad han avser att göra för att uppmärksamma arbetsmarknadens
              parter på problemet med diskriminering av företagare som driver
              enskild firma. Som minister ansvarig för arbetslivspolitiken ankommer
              det på mig att svara på Staffan Danielssons fråga.
            </seg>
            <seg n="ccc9ef73">
              Staffan Danielsson anger som bakgrund till sin fråga att skogsföretag
              enligt kollektivavtal inte får anlita entreprenörer med enskild
              firma och F-skattsedel. Däremot är det enligt samma kollektivavtal
              tillåtet att anlita entreprenörer som bedriver verksamhet i aktiebolag.
              Detta medför enligt Staffan Danielsson att den enskilda firman
              som företagsform diskrimineras och att kollektivavtalen slår undan
              benen för småföretagare på landsbygden. Enligt Staffan Danielsson
              har uppröjningsarbetet efter stormen i Sydsverige fördröjts genom
              att erfarna småföretagare i kollektivavtal förbjuds att göra en
              insats.
            </seg>
            <seg n="ae1da86c">
              Innehållet i ett kollektivavtal bestäms av de parter på arbetsmarknaden
              som undertecknar det. Utgångspunkten är att avtalsfrihet råder,
              dock bland annat med den begränsningen att avtalet inte får stå
              i strid med gällande lagstiftning. Skulle så vara fallet kan avtalet
              helt eller delvis jämkas eller förklaras ogiltigt genom ett domstolsförfarande.
            </seg>
            <seg n="0bc6c15f">
              Som svar på Staffan Danielssons fråga kan jag mot denna bakgrund
              inte se att det är en uppgift för regeringen att uppmärksamma
              arbetsmarknadens parter på innehållet i ett enskilt kollektivavtal
              eller de eventuella konsekvenser ett sådant avtal kan få. Det
              är arbetsmarknadens parter som kan justera innehållet i ett kollektivavtal
              som de anser i något avseende leder till icke önskvärda konsekvenser.
            </seg>
          </u>
          <note type="speaker" n="c20caab6">
            Anf. 68 STAFFAN DANIELSSON (c):
          </note>
          <u who="staffan_danielsson_f9e521" xml:id="i-62aaf7d2d61b1a03-0" n="d3c6d4a6">
            <seg n="61309776">
              Herr talman! Jag trodde inte att det var sant när jag fick klart
              för mig att Skogs- och Träfacket nu tolkar en gammal bestämmelse
              i gällande kollektivavtal som att det råder yrkesförbud mot att
              arbeta i skogsbruket för alla de hundratusentals svenska småföretagare
              som bedriver sin verksamhet i den lagliga, legitima, företagsformen
              enskild firma.
            </seg>
            <seg n="07dfec73">
              Och jag har svårt att tro att det är sant att landets arbetslivsminister
              står framför mig här i dag i landets riksdag och säger att han
              inte har någon som helst synpunkt på detta förhållande. Avtalsparterna
              får väl avtala hur de vill. Bara det inte står i strid med gällande
              lagstiftning, säger Hans Karlsson.
            </seg>
            <seg n="d6c90560">
              Är Hans Karlsson minister bara för Skogs- och Träfacket och inte
              för landets enskilda företagare?
            </seg>
            <seg n="7215393f">
              Är det så att gällande lagstiftning medger att ett kollektivavtal
              så till den grad diskriminerar alla landets företagare med enskild
              firma att de inte tillåts utföra tjänster åt en av landets största
              näringsgrenar, skogsbruket, bör nog lagstiftningen ses över. Landets
              arbetslivsminister borde självfallet ha en uppfattning i sakfrågan.
              Lagstiftning borde verkligen inte behövas om sunt förnuft tillämpades
              i landet och i Regeringskansliet.
            </seg>
            <seg n="b698819e">
              Skogs- och lantarbetsgivarna anser att den här bestämmelsen inte
              var avsedd att tillämpas så som facket gör och vill upphäva den,
              men facket vägrar. Bestämmelsen lär ha tillkommit för över 40
              år sedan, och har nu börjat drivas hårt av facket. De vägrar till
              och med att ge dispens detta också i en nödsituation som den som
              stormen Gudrun har orsakat. Uppröjningsarbetet har alltså försenats
              på grund av detta.
            </seg>
            <seg n="06b9dcf2">
              Om avtalsparterna hade haft det dåliga omdömet att vara överens
              om att inte anlita kvinnliga företagare, invandrarföretagare,
              företagare äldre än 45 år eller företagare från Örebro, skulle
              Hans Karlsson då ha haft några kommentarer?
            </seg>
            <seg n="bc1ffaf8">
              Några av fallen torde som väl är omfattas av diskrimineringslagen.
              Har inte moderna fackförbund mer omdöme än att ge yrkesförbud
              åt en hel yrkesgrupp borde väl gruppen företagare med enskild
              firma i sista hand också tas in i diskrimineringslagen. Men nu
              gäller det här märkliga kollektivavtalet. Den här luddiga paragrafen
              finns endast i skogsavtalet, tror jag.
            </seg>
            <seg n="3edf2dca">
              Statsrådet Karlsson och jag är säkert överens om mycket. Det
              är bra med kollektivavtal. Om en enskild företagare bara har en
              huvudarbetsgivare ska han eller hon anställas enligt arbetsrätten
              visst! Det finns regelverk för det. Och visst kan det vara bra
              att företagarna med enskild firma även tecknar kollektivavtal.
              Men vad Sverige mest av allt behöver är, tror jag, mindre byråkrati,
              enklare regelverk och en bättre flexibilitet för att verkligen
              kunna utnyttja alla sina resurser effektivt och för att kunna
              öka sin konkurrenskraft i ett läge där den internationella konkurrensen
              bara hårdnar.
            </seg>
            <seg n="ced54a9b">
              Att då tolka luddiga avtal som att företagare med landets vanligaste
              företagsform, enskild firma, har yrkesförbud i hela det svenska
              skogsbruket känns för mig absurt. Det känns som 1800-tal och som
              mil från vad dagens verklighet kräver av arbetsgivare, företagare
              och fackförbund. Vi lever i det 20:e seklet, och det är nu år
              2005.
            </seg>
            <seg n="78e52ff5">
              Jag anser att det är mycket olyckligt om kollektivavtal tolkas
              så att de diskriminerar en legitim företagsform samtidigt som
              de slår undan benen för småföretagare, inte minst på landsbygden.
            </seg>
            <seg n="d7d1cfab">
              Avser verkligen landets arbetslivsminister att inte göra någonting
              för att uppmärksamma arbetsmarknadens parter på problemet?
            </seg>
          </u>
          <note type="speaker" n="e57a3bcb">
            Anf. 69 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-1" n="edc23f4a">
            <seg n="a8cde682">
              Herr talman! Jag är rädd att jag kommer att göra Staffan Danielsson
              besviken. Jag tänker nämligen inte jag säger det alltså med eftertryck
              inleda mig i en diskussion om vad som är lämpligt innehåll i ett
              kollektivavtal. Det är inte en fråga för regering och riksdag
              det trodde jag att vi egentligen var överens om.
            </seg>
            <seg n="04369938">
              Det är uteslutet för mig att här i riksdagens talarstol överpröva
              kollektivavtal som är tecknade mellan arbetsmarknadens parter.
              Om en part har invändningar mot ett kollektivavtal kan den parten
              naturligtvis ta upp detta i förhandling med sin motpart. Det är
              det ena sättet. Det andra sättet är att låta pröva kollektivavtalet
              i ett domstolsförfarande, i ett tvisteförfarande. Det är det normala
              och det enda sättet som ett kollektivavtal ska prövas på. Det
              ska inte prövas av politikerna i Sveriges riksdag.
            </seg>
            <seg n="554e5e09">
              Staffan Danielsson lyfter kanske fram frågan här i en interpellation
              för att få belysa sin uppfattning om saken, och det må väl vara
              hänt. Men, Staffan Danielsson, nog är vi väl egentligen överens
              eller är vi inte det? om att detta inte är en fråga som riksdagen
              ska överpröva och lägga sig i, för att tala klarspråk.
            </seg>
            <seg n="19037ea1">
              Jag tror redan nu att jag inte har särskilt mycket mer att tillföra
              utöver detta raka besked när det gäller Staffan Danielssons fråga.
              Men jag avvaktar väl tills jag hört Staffan Danielssons nästa
              inlägg.
            </seg>
          </u>
          <note type="speaker" n="5dddd808">
            Anf. 70 STAFFAN DANIELSSON (c):
          </note>
          <u who="staffan_danielsson_f9e521" xml:id="i-62aaf7d2d61b1a03-1" n="d3c6d4a6">
            <seg n="0b570850">
              Herr talman! Hans Karlsson brukar ha mycket synpunkter inom arbetsmarknadens
              revir om hur sjukförsäkringen ska utformas och om både det ena
              och det andra, inte minst vad arbetsgivarna ska göra.
            </seg>
            <seg n="93bd75e6">
              Vad jag är intresserad av är att få en synpunkt på om det är
              lämpligt att landets alla småföretagare som bedriver sin verksamhet
              i enskild firma inte har rätt att arbeta i skogsbruket. Det är
              möjligt att det formellt inte är lagstridigt. Men är det lämpligt?
              Det tycker jag att man kan ha en uppfattning om.
            </seg>
            <seg n="940f84fc">
              Jag ska ta ett exempel från verkligheten och fråga statsrådet
              Karlsson vad han tycker.
            </seg>
            <seg n="e2e2bda7">
              Alf Johansson bor i byn Klippen utanför Fredrika i Västerbotten,
              i Norrlands inland. Han började arbeta i skogsbruket år 1973 som
              anställd hos Domänverket. Han var med år 1975 och stred för månadslön
              i skogsbruket, möjligen tillsammans med Hans Karlsson och andra
              det vet jag inte; ja, kanske inte skogsbruket.
            </seg>
            <seg n="cd7f7f2a">
              År 1990 slutade Alf Johansson och blev företagare med enskild
              firma och F-skattsedel. Han har ett litet skogsbruk som han jobbar
              i. Men för att kunna bo kvar och få sin försörjning arbetar han
              med olika verksamheter. Han kör en del taxi och har sedan början
              av 1990-talet arbetat en del åt Holmen under sommarhalvåret, främst
              med skogsplanteringar och röjningar.
            </seg>
            <seg n="44d8ab42">
              Alf Johansson har tecknat kollektivavtal med Skogs- och Träfacket
              och har under en tid haft en anställd. Alla har varit nöjda med
              detta i 15 år bolaget, Alf Johansson och skogen. Fackförbunden
              har inte haft någonting att invända det har ju fungerat. Det är
              inte så lätt att få flexibel arbetskraft för röjnings- och planteringsinsatser.
              Ibland har man fått vända sig utomlands.
            </seg>
            <seg n="edb19867">
              I höstas tog skogsföretaget kontakt med honom och sade att Skogs-
              och Träfacket hotade med hundratusentals kronor i vite om de fortsatte
              att anlita skogsvårdsentreprenörer med enskild firma. Alf Johansson
              kommer att förlora sina deltidsuppdrag och en del av den försörjning
              som gör att han kan bo kvar på landsbygden och göra nytta. Han
              ser sig med all rätt som satt i blockad av facket trots att han
              har tecknat kollektivavtal och bedriver sin verksamhet i enskild
              firma.
            </seg>
            <seg n="42f50961">
              Märkligt nog skulle facket acceptera Alfs firma om han bildade
              ett aktiebolag eller ett handelsbolag. Det är bara att ta in frugan
              i bolaget, säger facket konstruktivt. Men det ger ju ökad byråkrati
              och risker. Den nye vilande delägarens eventuella a-kassa påverkas
              och så vidare, och ett aktiebolag kräver ytterligare byråkrati
              och 100 000 kr i kapital.
            </seg>
            <seg n="9b8dda86">
              Har Hans Karlsson någon uppfattning om det lämpliga i att landets
              enskilda firmor ska tvingas bli ombildade till handelsbolag eller
              aktiebolag för att få fortsätta att arbeta i skogsbruket? Är det
              någonting sådant som är regeringens hemliga vapen för att öka
              sysselsättningen?
            </seg>
            <seg n="38ab58ae">
              Denna, som jag tycker, rigida linje från Skogs- och Träfacket
              hotar också skogsvården. Enligt skogsforskningen utförs 90 % av
              landets skogsvård i 900 småföretag.
            </seg>
            <seg n="fd149cb8">
              Tänk vad oro, kraft och energi som den här fullständigt onödiga
              striden förorsakar. Sverige har inte råd med detta. Ansvaret vilar
              tungt på arbetsmarknadens parter där kan jag hålla med Hans Karlsson
              och främst på skogs- och träfacket att inte driva Alf Johansson
              och många andra småföretagare på landsbygden från sina jobb och
              företag. Kan Hans Karlsson tänka sig in i Alf Johanssons situation?
              Vad vill statsrådet säga till honom och alla andra småföretag
              i samma situation? Är svaret som fackets: Byt bolagsform? Eller
              blir det som i interpellationssvaret: Inga kommentarer?
            </seg>
          </u>
          <note type="speaker" n="076edaa5">
            Anf. 71 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-2" n="edc23f4a">
            <seg n="a583585f">
              Herr talman! Svaret blir, Staffan Danielsson, att jag inte tänker
              överpröva om kollektivavtalsbestämmelser är lämpliga. Det tolkar
              parterna själva eller Arbetsdomstolen. Jag har tilltro till att
              skogsarbetsgivarna själva kan tillvarata sina intressen utan att
              landets regering ska tala om vad som borde gälla eller inte gälla.
              De kan tillvarata sina intressen i förhandlingar eller driva frågor
              rättsligt enligt den ordning som gäller på arbetsmarknaden för
              att få de ändringar till stånd eller de klarläggande som behövs
              för att rättstillämpningen ska bli utredd.
            </seg>
            <seg n="c3e738ef">
              Därmed har jag ingenting mer att tillföra i detta. Det är inte
              landets regering, ministrar eller riksdagen som ska uttala sig
              om lämpligheten i innehållet i kollektivavtal.
            </seg>
          </u>
          <note type="speaker" n="57c71d48">
            Anf. 72 STAFFAN DANIELSSON (c):
          </note>
          <u who="staffan_danielsson_f9e521" xml:id="i-62aaf7d2d61b1a03-2" n="d3c6d4a6">
            <seg n="5a110372">
              Herr talman! Inte heller jag ska förlänga debatten. Jag noterar
              att landets arbetslivsminister, statsrådet Hans Karlsson, utan
              kommentarer och med insikt i verkligheten uppenbarligen tycker
              att det är rimligt att hundratusentals småföretagare i landet
              som bedriver sin verksamhet i den lagliga formen enskild firma
              har yrkesförbud i det svenska skogsbruket. Jag noterar det, och
              vi återkommer i den här frågan, Hans Karlsson.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="a71b6095">
            14 § Svar på interpellation 2004/05:445 om information om arbetslösheten
          </note>
          <note type="speaker" n="0fe954c9">
            Anf. 73 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-3" n="edc23f4a">
            <seg n="a48d2a48">
              Herr talman! Ana Maria Narti har frågat mig om regeringen avser
              att ta initiativ till en radikal förändring av arbetsmarknadsstatistiken
              och om regeringen kommer att verka för att förordningar och instruktioner
              riktade till Ams kommer att innehålla krav på en mer sanningsenlig
              statistisk bild av arbetsliv och arbetslöshet.
            </seg>
            <seg n="4236d835">
              Den officiella arbetsmarknadsstatistiken, den så kallade arbetskraftsundersökningen,
              publiceras varje månad av Statistiska centralbyrån. Statistiken
              utformas utan medverkan av regeringen. EU-harmoniseringen är långt
              driven på detta område, så det nationella handlingsutrymmet är
              begränsat.
            </seg>
            <seg n="46d8b61c">
              Statistiken är för att använda Ana Maria Nartis ord redan sanningsenlig.
              Regeringen ser därför ingen anledning att ta initiativ till en
              radikal förändring av statistiken. Eftersom den officiella statistiken
              inte produceras av Ams kommer inte heller några ändrade förordningar
              eller instruktioner rörande statistik att riktas till denna myndighet.
            </seg>
            <seg n="a04fe227">
              I sin interpellation tar Ana Maria Narti upp att människor inte
              syns i statistiken. Detta stämmer inte. Gruppen övriga i arbetskraftsundersökningarna
              utgör inte mer än 5 % av befolkningen i förvärvsarbetande åldrar.
              Statistiken ger en god bild över läget på arbetsmarknaden.
            </seg>
            <seg n="e83d3ea2">
              En av regeringens huvuduppgifter är att använda informationen
              för att identifiera och undanröja hinder för att alla ska kunna
              bli delaktiga i ett arbetsliv som tar hänsyn till skillnader i
              förmåga och förutsättningar.
            </seg>
            <seg n="7c49a468">
              Arbetsmarknadspolitiken är generell och stärker alla arbetslösas
              möjligheter till jobb oberoende av kön, ålder eller etnicitet.
            </seg>
            <seg n="6072828d">
              Dessutom gör regeringen satsningar för grupper. Låt mig exemplifiera
              särskilda satsningar genom att nämna konkreta insatser för långtidsarbetslösa
              och invandrare.
            </seg>
            <seg n="c698e4d2">
              Det finns fyra olika anställningsstöd som ger arbetsgivare mellan
              50 % och 85 % subvention av lönekostnader under 6 till 24 månader.
              Det har visat sig att anställningsstöden fungerar väl.
            </seg>
            <seg n="81e27e39">
              Anställningsstöden ökar kompetensen genom arbetslivserfarenhet.
            </seg>
            <seg n="270f251d">
              Anställningsstöden ger chans att visa vad man går för.
            </seg>
            <seg n="899f48af">
              Anställningsstöden ökar konkurrenskraften på arbetsmarknaden
              för långtidsarbetslösa och bryter därmed den onda cirkeln att
              man inte får ett jobb för att man inte haft ett jobb på länge.
            </seg>
            <seg n="f84ec07d">
              För att främja en etniskt integrerad arbetsmarknad finns det
              inom ramen för det arbetsmarknadspolitiska programmet arbetspraktik
              en insats, så kallade prova-på-platser, för personer som saknar
              eller har begränsad erfarenhet av svenskt arbetsliv.
            </seg>
          </u>
          <note type="speaker" n="05e24c7e">
            Anf. 74 ANA MARIA NARTI (fp):
          </note>
          <u who="ana_maria_narti_1cdb99" xml:id="i-1df3f5e598cc2c85-0" n="08241fc2">
            <seg n="46ef492f">
              Herr talman! När jag i går läste arbetslivsministerns svar undrade
              jag om det var någon idé att över huvud taget ställa upp på en
              debatt. Att övriga kallas för övriga betyder inte att de har jobb.
              Om de utgör 5 % av den arbetsföra befolkningen bör dessa 5 % räknas
              in i arbetslöshetsstatistiken. Det spelar ingen roll om statistiken
              är gjord av Ams eller Statistiska centralbyrån. Övriga betyder
              ingenting. Övriga är ett tomt ord. Arbetslös är människan som
              inte har ett betalt arbete. De där övriga är inte sjuka, studerar
              inte och är inte pensionärer. Vad gör de?
            </seg>
            <seg n="2518a9b8">
              Jag läser ur ett PM som jag fick redan inför valet 2002 från
              riksdagens utredningstjänst. Där står: Den officiella arbetslöshetsstatistiken
              i Sverige innefattar exempelvis inte heltidsstuderande personer
              som sökt arbete och som, enligt den internationellt vedertagna
              ILO-normen borde klassificeras som arbetslösa. Detta medför att
              det relativa arbetslöshetstalet i den officiella svenska statistiken
              understiger den internationella harmoniserade statistiken med
              cirka en procentenhet.
            </seg>
            <seg n="e0b8cfaa">
              5 % övriga och 1 % studenter innebär att vi redan har 6 % mer
              än den officiella svenska arbetslöshetsstatistiken.
            </seg>
            <seg n="406ac6be">
              Det finns också väldigt många långtidssjukskrivna som hade arbete
              när de blev sjukskrivna. De har inte längre arbete efter den långa
              sjukskrivningen, men i statistiken räknas de inte som arbetslösa.
            </seg>
            <seg n="ee4c9426">
              Jag undrar vad det är vi diskuterar. Jag har här siffror från
              Statistiska centralbyrån. Av Sveriges 5,8 miljoner personer i
              arbetsför ålder går enligt SCB 2,2 miljoner människor inte till
              något arbete en vanlig vecka. Det är enorma siffror.
            </seg>
            <seg n="77c75308">
              Chefen för Riksbanken och chefen för Konjunkturinstitutet var
              här i riksdagen på ett arbetsmöte under veckan. Då nämndes siffran
              23 % människor i arbetsför ålder inom arbetskraften som inte arbetar.
              Hur är det då med sanningsenligheten? Förlorar vi inte allihop
              som politiker i trovärdighet när vi går ut med siffror som ingen
              enda människa i det här landet kan tro på?
            </seg>
          </u>
          <note type="speaker" n="ca00b165">
            Anf. 75 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-4" n="edc23f4a">
            <seg n="2a6abede">
              Herr talman! Ana Maria Narti tar upp hela arbetsmarknadsstatistiken
              i sin interpellation och ger väldigt många synpunkter och förslag.
              Det känns viktigt för mig att någorlunda utförligt få besvara
              fler av de frågor som ställts än de jag hann med i mitt första
              svar. En fråga som behöver besvaras är: Varför har vi ett självständigt
              SCB en statistisk centralbyrå?
            </seg>
            <seg n="45499bce">
              Arbetsmarknadsstatistiken är en av de mest kontroversiella hårdvaror
              vi har i svensk politisk debatt. Därför är det klokt att hålla
              metoder om statistiken utanför politiskt inflytande. Motsatsen
              är Storbritannien, som hade en statistikmyndighet som för tio
              år sedan ansågs stå under starkt inflytande av deras finansministerium.
              Det medförde att debatten kom att präglas av anklagelser och lögner
              om hur hög arbetslösheten var. Organisationen för den brittiska
              statistikbyrån är nu förändrad, och efter det har debatten blivit
              betydligt mer sansad.
            </seg>
            <seg n="21448d18">
              När det gäller AKU-statistiken och frågan hur SCB styrs statistiskt,
              om det är av EU och vad som menas med EU-harmonisering, vill jag
              försöka svara också på det. AKU-statistiken som vi har i Sverige,
              liksom annan officiell statistik, styrs av de krav som EU ställer
              exempelvis på regelbundenhet och på att statistik ska kunna jämföras
              mellan länder. EU ställer till exempel krav på hur arbetslösheten
              ska redovisas. Däremot kan vissa nationella frågor i de enskilda
              länderna föras in. Till exempel redovisar Sverige arbetslösheten,
              och även sysselsättningen, länsvis på ett sätt som inte krävs
              enligt EU.
            </seg>
            <seg n="29706690">
              Då frågar Ana Maria Narti varför vi inte strikt följer hela ILO-definitionen
              på arbetslöshet. Den huvudsakliga skillnaden är att i ILO:s definition
              av arbetslöshet också ingår heltidsstuderande som söker arbete.
              Det är en grupp som utgörs av personer som antingen går i arbetsmarknadsutbildning
              eller studerar på gymnasium, högskola eller universitet samtidigt
              som de söker arbete. Den gruppen bestod av ungefär 53 000 personer
              2004.
            </seg>
            <seg n="0bc87baf">
              Regeringens ståndpunkt är att bygga kompetens genom studier.
              Det är inte samma sak som passiv, öppen arbetslöshet. Vi tycker
              inte att siffrorna ska adderas, men om andra vill räkna på annat
              sätt, vilket man naturligtvis kan göra, och göra det enligt ILO-definitionen,
              redovisas också det internationella sättet att beskriva statistiken
              i olika sammanhang där vi publicerar detta.
            </seg>
          </u>
          <note n="ce171601">
            Ana Maria Narti säger att skillnaden är 1 %. Det är i överkant.
            År 2001 var skillnaden mellan det svenska sättet och ILO-definitionen
            0,9, 2002 var den också 0,9, 2003 var den 0,7 och 2004 var den
            0,8.
          </note>
          <note type="speaker" n="c8f00536">
            Anf. 76 ANA MARIA NARTI (fp):
          </note>
          <u who="ana_maria_narti_1cdb99" xml:id="i-1df3f5e598cc2c85-1" n="08241fc2">
            <seg n="285365c8">
              Herr talman! Visst vore det fantastiskt med en fullständigt fristående
              självständig statistik, men jag tillåter mig att undra om så är
              fallet när jag ser på tabellerna och då ser hur många kategorier
              människor som inte har betalt arbete utan helt faller utanför
              arbetslöshetsbegreppet.
            </seg>
            <seg n="f86be8b5">
              Jag tror inte att harmoniseringen är den största orsaken till
              utformningen av den svenska statistiken. Jag kommer dock att studera
              denna fråga lite mer ingående och återkommer säkert med nya interpellationer
              när jag satt mig in i frågan lite mer nyanserat.
            </seg>
            <seg n="300830c5">
              I den pm som jag citerade var det fråga om en procentenhet. Den
              kommer från riksdagens utredningstjänst, som är en mycket trovärdig
              informationskälla. Där talar man om ett arbetslöshetstal som i
              den officiella svenska statistiken understiger den internationellt
              harmoniserade statistiken. Det är RUT:s bedömning. Naturligtvis
              kan det variera från år till år, men det finns skillnader i den
              svenska nationella statistiken.
            </seg>
            <seg n="6c2ab20c">
              Det är klart att vi kan stå här i timmar och dividera om siffror
              och tal och procentsatser. Huvudfrågan är dock: Ska vi blunda
              inför det utanförskap som 2,2 miljoner svenskar i arbetsför ålder
              i dag befinner sig i den siffran kommer faktiskt från Statistiska
              centralbyrån och inte går till arbete en vanlig arbetsdag? Ska
              vi försöka glömma denna katastrof genom att trösta oss med olika
              benämningar, genom att klistra olika etiketter på olika grupper
              av människor? Eller ska vi försöka se verkligheten i ögonen för
              att hitta realistiska lösningar till ett problem som växer alltmer?
            </seg>
          </u>
          <note type="speaker" n="3ce68710">
            Anf. 77 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-5" n="edc23f4a">
            <seg n="ac50ec20">
              Herr talman! Ana Maria Narti fortsätter att odla en myt om hur
              många som inte går och arbetar en arbetsdag. Ni samordnar er inte
              på den borgerliga kanten när det gäller att beskriva detta. Däremot
              försöker ni överträffa varandra. Nu hade Ana Maria Narti 2,2 miljoner
              som inte gick till arbetet och som jag antar att hon tycker borde
              gå till arbetet i morgon. Är det så, eller? Ni går vilse i detta.
              Det är tur att vi i Sveriges riksdag inte bestämmer hur statistiken
              ska se ut. Då skulle vi inte få något annat gjort. Vi skulle träta
              i åratal om hur vi ska redovisa statistik.
            </seg>
            <seg n="31ee59b1">
              En grundläggande kunskap som man måste ha när man talar om hur
              många som gör det ena eller det andra är hur begreppet helårsekvivalent
              används vid redovisning av statistiska mått på grupper. Det här
              kan Ana Maria Narti. Det känns dumt att behöva undervisa om detta,
              men eftersom ni inte låtsas om att ni kan det måste jag göra det.
            </seg>
            <seg n="d59457ef">
              Det är skillnad om en person är borta ett år eller om tolv personer
              är borta en månad var eller om 24 personer är borta 14 dagar.
              Det är inte, Ana Maria Narti, samma personer som inte går till
              arbetet i morgon som inte gjorde det i dag. Det är olika personer.
              Antalet personer som till exempel är borta någon gång under året
              på grund av sjukdom är över miljonen, men därmed är inte en miljon
              människor sjukskrivna ett år självklart. Kan ni inte vara lite
              mer intellektuellt hederliga när ni summerar detta och misstänkliggör
              regeringen för att dölja sanningar?
            </seg>
            <seg n="f06e862d">
              Sedan till frågan om vad som är övriga. Det förtjänar att sägas
              ytterligare ett par gånger: I en befolkning på 5,7 miljoner i
              åldrarna 1664 år klassificeras 270 000 i arbetsmarknadsstatistiken
              som övriga. 5 % blir alltså övriga utanför arbetskraften. Det
              finns inte många klassificeringssystem, om man ser sig runt i
              världen, som täcker in en så stor del av en population.
            </seg>
            <seg n="08d81ac1">
              Frågan är vad 5,7 miljoner gör på dagarna. Det är så man tar
              fram statistiken, man frågar. Det går inte att beskriva exakt.
              Det skulle bli orimligt komplext att försöka uttolka det. Man
              kan inte ha en kategori för alla livsbanor som människor har.
              De livsbanorna är krokiga.
            </seg>
            <seg n="afd7d691">
              Det är en statistik som vi bekostar med ungefär 50 miljoner kronor
              per år. För det fördelas 95 % av alla personer i åldern 1664 år
              i det här landet i 18 kategorier. Det är inte praktiskt möjligt
              att göra på annat sätt, och det är heller inte ekonomiskt försvarbart.
            </seg>
            <seg n="37cddd7f">
              Det skulle inte tjäna någon nytta att försöka fånga in 5,7 miljoner
              människors förehavanden i en ruta för var och en. Den statistik
              vi har håller internationellt mycket hög klass. Den är synnerligen
              användbar för de ändamål som den är till för.
            </seg>
          </u>
          <note type="speaker" n="b617df2d">
            Anf. 78 ANA MARIA NARTI (fp):
          </note>
          <u who="ana_maria_narti_1cdb99" xml:id="i-1df3f5e598cc2c85-2" n="08241fc2">
            <seg n="9e09efcd">
              Herr talman! Nu har vi äntligen lyckats komma lite upp i varv.
              Min och de borgerligas hederlighet ifrågasätts på ett inte särskilt
              artigt sätt. Men det bryr jag mig inte om. Vad jag bryr mig om
              är att kategorin övriga är en förolämpning för de människor som
              innefattas i den.
            </seg>
            <seg n="683bd46f">
              Agneta Starck skrev om den kategorin när hon skrev kvinnomaktsutredningen
              och ställde mycket skarpa frågor. Vilka är dessa människor? Varför
              behöver vi den officiella statistiken? Varför ska man anonymisera
              och reducera en så stor grupp människor till ingen?
            </seg>
            <seg n="2bf214d3">
              Jag har min bild av den här gruppen. Det är människor som har
              tvingats in i en av de värsta situationerna, i beroende av socialbidrag.
              Jag har jobbat med väldigt många av dem. Väldigt många invandrare
              har automatiskt placerats och fått socialbidrag när de har fått
              bosättning i Sverige. Det har skapat enorma svårigheter för dem
              att ta sig ifrån denna kategori till kategorin människor som arbetar
              och får betalt för sitt arbete.
            </seg>
            <seg n="9d8d7140">
              Det finns vägar in i arbetslivet. Men de är väldigt svåra att
              hitta. Det hjälper inte med kategorin övriga, som är ett mycket
              dimmigt begrepp. Dessutom är det inte ett särskilt mänskligt begrepp
              för ett samhälle eller en politik som annars berömmer sig för
              att solidariskt ta hand om sina invånare.
            </seg>
          </u>
          <note type="speaker" n="b49e4597">
            Anf. 79 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-6" n="edc23f4a">
            <seg n="a0381424">
              Herr talman! Vi kan uppehålla oss vid kategorin övriga i arbetsmarknadsstatistiken,
              som jag antar att Ana Maria Narti följer. Det finns ett träd för
              hur man definierar olika grupper av befolkningen.
            </seg>
            <seg n="17e27ce6">
              När vi talar om gruppen övriga är det samma med den som med de
              2,2 miljoner som Ana Maria Narti nämnde. Det är inte så att det
              är 5 % av Sveriges befolkning som varje dag är i gruppen övriga
              och därmed inte är synliga.
            </seg>
            <seg n="29e1e50d">
              De personerna varierar också. Det är inte samma personer varje
              månad när man undersöker. Ena månaden gör de någonting annat,
              och då finns de i en annan kolumn. Men när man ska summera blir
              det en grupp övriga som blir nödvändig att ha för att kunna hantera
              denna mängd av information. Det betyder inte att vi eller någon
              annan står för synsättet att vi har 270 000 människor som årsgenomsnitt
              i gruppen övriga som ingen bryr sig om.
            </seg>
            <seg n="cf847321">
              Detta är människor som befinner i olika situationer i livet.
              De är ibland arbetslösa, ibland sjuka, ibland arbetande, ibland
              på socialbidrag och ibland i studier eller vad den nu kan vara.
              När man tar in statistiken blir det omöjligt att i varje läge
              klassificera varje uppgift i någon av rutorna.
            </seg>
            <seg n="99108a6f">
              Låt mig få tydligt sagt att det inte gör det till att det skulle
              vara samma grupp människor som år efter år buntas ihop till en
              grupp övrigt i statistiken och därmed blir osynliggjorda.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="9393d360">
            15 § Svar på interpellation 2004/05:455 om åtgärder för arbetshandikappade
          </note>
          <note type="speaker" n="26bcdaec">
            Anf. 80 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-7" n="edc23f4a">
            <seg n="47a059e5">
              Herr talman! Lars-Ivar Ericson har frågat mig vilka åtgärder
              som jag avser att vidta för att underlätta för arbetshandikappades
              inträde i arbetslivet och för att ytterligare stödja de sociala
              företagens verksamhet.
            </seg>
            <seg n="85ac306a">
              Jag vill först säga att för mig är det oerhört angeläget att
              underlätta för kvinnor och män med arbetshandikapp på grund av
              ett funktionshinder att få ett arbete.
            </seg>
            <seg n="ca111295">
              Lars-Ivar Ericson skriver att det försämrade arbetsmarknadsläget
              under senare år ger utslag även för personer med olika slag av
              handikapp och att åtgärder för att minska arbetslösheten inte
              gett påtagligt resultat.
            </seg>
            <seg n="c707294a">
              Kvinnor och män som har ett arbetshandikapp har och har alltid
              haft högre arbetslöshet än befolkningen i övrigt. Det är inte
              bra. I goda tider är det emellertid så att arbetslösheten i denna
              grupp minskar i större omfattning än för befolkningen totalt,
              och i dåliga tider så ökar deras arbetslöshet i mindre grad än
              för övriga. Det är också så att kvinnor med arbetshandikapp har
              högre arbetslöshet än män i liknande situation. För personer som
              inte är funktionshindrade är situationen den omvända; männen har
              högre arbetslöshet än kvinnorna. Det är viktigt att vi uppmärksammar
              kvinnor med arbetshandikapp så att de får tillgång till olika
              arbetsmarknadspolitiska insatser i samma utsträckning som män.
            </seg>
            <seg n="84f2153c">
              Inom arbetsmarknadspolitiken finns det medel för insatser som
              syftar till att underlätta för kvinnor och män med arbetshandikapp
              att komma in på arbetsmarknaden. Dessa medel påverkas inte av
              konjunktursvängningar på samma sätt som andra insatser inom arbetsmarknadspolitiken.
            </seg>
            <seg n="0e0801a1">
              Situationen på arbetsmarknaden för kvinnor och män med arbetshandikapp
              är naturligtvis inte tillfredsställande.
            </seg>
            <seg n="14acadd0">
              Regeringen tillsatte därför två utredningar under 2003 som skulle
              se över dels Samhall både vad gäller effektivitet och framtida
              finansiering, dels lönebidrag och övriga arbetsmarknadspolitiska
              insatser för personer med arbetshandikapp. Utredningarna har överlämnat
              sina betänkanden, och dessa bereds nu i Regeringskansliet. Regeringen
              avser att återkomma till riksdagen med en proposition senare i
              år.
            </seg>
            <seg n="c7522d80">
              Så till det som Lars-Ivar Ericson benämner sociala företag. Jag
              har tolkat det som att det är sociala kooperativ som avses. Sociala
              kooperativ spelar en viktig roll när det gäller att anordna rehabiliteringsplatser
              för vissa grupper med funktionshinder. I sådana situationer får
              deltagarna rehabiliteringsersättning eller aktivitetsstöd.
            </seg>
            <seg n="3d06ee6e">
              Vad gäller kooperativ verksamhet mer generellt så stöder staten
              den med 35 miljoner kronor varje år via Nutek. Huvuddelen av medlen
              ges som stöd till lokala kooperativa utvecklingscentrum, LKU.
              Dessa har till uppgift att ge råd till kooperativa verksamheter
              eller liknande företag inom den sociala ekonomin. Nutek bedriver
              också ett projekt som syftar till att utveckla det sociala företagandet.
              Projektet ska vara avslutat i december 2006.
            </seg>
            <seg n="e9272df9">
              Det stöd som kan lämnas till företag som anställer en kvinna
              eller man med arbetshandikapp är ju i första hand lönebidrag.
              Vilket ytterligare stöd som Lars-Ivar Ericson avser är jag lite
              osäker på.
            </seg>
          </u>
          <note type="speaker" n="0917cdb0">
            Anf. 81 LARS-IVAR ERICSON (c):
          </note>
          <u who="unknown" xml:id="i-759d8a35ebcd271e-22" n="edc23f4a">
            <seg n="c56d1f1a">
              Herr talman! Jag vill börja med att tacka ministern för svaret.
              Det är viktigt att vi diskuterar tillgänglighetsfrågor. De ska
              uppmärksammas ofta. När vi hade det europeiska handikappåret framkom
              det olika synpunkter på samhällets tillgänglighet. Men det var
              mer sällan som man behandlade den självklara rätten till arbete
              för alla.
            </seg>
            <seg n="8e152484">
              Hur ser det då ut i Sverige för arbetshandikappade? Alternativen
              a-kassa eller förtidspension är alldeles för vanliga i stället
              för anställningar, lönebidragsanställningar eller Samhall.
            </seg>
            <seg n="34f4031d">
              Vi har alldeles för många med funktionshinder som skulle kunna
              göra en arbetsinsats i dag men som av olika skäl inte får göra
              det.
            </seg>
            <seg n="572ec0a0">
              Den 13 april kom ett pressmeddelande från Socialförsäkringsutredningen.
              Jag läser ur detta: Förtidspension ökar mest bland yngre. Nya
              siffror som har tagits fram inom Socialförsäkringsutredningen
              visar att det främst är i yngre åldersgrupper som förtidspensionen
              ökar. Medan 40-talisterna jobbar längre än 30-talisterna försvinner
              alltfler yngre från arbetslivet. Vi kan inte ha ett arbetsliv
              och ett socialförsäkringssystem som leder till att tiotusentals
              unga människor försvinner från arbetslivet, kanske för gott, kommenterar
              utredaren Anna Hedborg.
            </seg>
            <seg n="0be517cf">
              Jag vill gärna ha ministerns kommentar till de här siffrorna.
            </seg>
            <seg n="ab4596a3">
              I går kom så vårpropositionen. Det verkar som om regeringen har
              lyssnat något på Centerpartiets förslag eftersom vi kommer att
              få höjningar av lönebidragen. Men i Centerpartiets program för
              arbetshandikappade vill vi något mer. Vi fokuserar på ett mindre
              bidragsberoende och på mer arbetsinriktade insatser. Människor
              med reducerad arbetskapacitet ska kunna erbjudas lönebidrag i
              större utsträckning än vad som görs. Vi vill höja till den av
              Ams rekommenderade nivån på 17 700 kr. Man ska också kunna få
              lönebidrag upp till 67 års ålder, och inte som i dag till 65 år.
              Vi vill också ha ytterligare insatser för dem som behöver hjälp
              av arbetsbiträden och tekniska hjälpmedel. Jag undrar om vi kan
              tolka vårpropositionen så att ministern är beredd att lyssna på
              dessa förslag för ett framtida beslut.
            </seg>
            <seg n="bf30772e">
              De sociala företagen är en viktig faktor när det gäller att skapa
              arbeten för arbetshandikappade. De har varit framgångsrika med
              att integrera de mest utsatta grupperna på arbetsmarknaden. Vi
              ser glädjande nog en ökning av de sociala företagen. De senaste
              åren har vi fått 30 nya företag. Men det finns en del hinder som
              de har att kämpa mot inte minst det regelverk som gäller. Det
              är till exempel regler och villkor för företag, Ams arbetsmarknadsregler
              för de arbetslösa, Riksförsäkringsverkets regler för de sjukskrivna,
              socialförvaltningens regler för bidragstagare och regler för personer
              med funktionshinder. Tänk så mycket tid och stora kostnader som
              all denna regeladministration kräver!
            </seg>
            <seg n="2380bb65">
              Jag undrar om ministern är beredd att ta några initiativ för
              att förenkla och för att underlätta samordningen mellan alla dessa
              regelverk. De har trots allt ett mycket bra gemensamt mål, nämligen
              arbete åt så många som möjligt.
            </seg>
          </u>
          <note type="speaker" n="fd15cc94">
            Anf. 82 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-8" n="edc23f4a">
            <seg n="9ec2710f">
              Herr talman! Jag är glad att Lars-Ivar Ericson är glad för att
              vi har höjt lönebidragstaket. Vi har lyssnat inte bara på Centern
              utan på en rad personer och organisationer som har drivit detta
              länge. Jag har länge önskat att kunna göra den här förändringen.
              Nu kommer den äntligen. Det är en nivå som har legat still sedan
              1992.
            </seg>
            <seg n="78f863bc">
              Vi kommer att överväga om vi också kan höja lönebidragstaket
              ytterligare. En gång i tiden motsvarade det 40 % av basbeloppet,
              och det är också det som jag tror att Ams använder när man har
              pekat ut vilken nivå man tycker att det borde ligga på.
            </seg>
            <seg n="7a5ef8ad">
              Det är för mig önskvärt att vi snabbt kan ta oss till de nivåerna.
              Vi får återkomma till det. Intentionen från regeringen är att
              vi ska försöka få upp lönebidragstaket ytterligare.
            </seg>
            <seg n="549bdb92">
              Jag ska också svara på frågan om förtidspensioneringarna. Jag
              är inte precis förberedd på att gå in i en debatt om förtidspensioneringarna
              i allmänhet nu. Du får gärna återkomma till det. Vi tittar intensivt
              just nu på hur utvecklingen är och har varit, särskilt när det
              gäller de unga. Vi ser på hur det ser ut och vad man kan göra
              ytterligare för att motverka förtidspensioneringar bland yngre
              personer.
            </seg>
            <seg n="47ee4f1f">
              Jag tror att det finns ytterligare andra saker som är viktiga
              att tänka på när det gäller möjligheten för arbetshandikappade
              att få arbete. Jag tror att det i hög grad också är en attitydfråga.
              Många arbetsgivare skulle nog kunna bidra mycket mer än vad som
              görs i dag när det gäller att skapa arbetsplatser för personer
              med ett arbetshandikapp. Jag tror inte att det finns något slags
              illasinnad motvilja; det är inte min bild av svenska arbetsgivare
              när det gäller detta. Men jag tror att det finns en ovana, en
              okunskap och en klumpighet som gör att man inte får till det i
              den utsträckning som man själv kanske både önskar och skulle vilja.
            </seg>
            <seg n="7c3a7ab2">
              Jag tror att det är viktigt att vi alla som är engagerade i den
              här typen av frågor hjälps åt att beskriva vad detta handlar om.
              Det är ofta inte några stora anordningar som behövs för att en
              person med ett funktionshinder ska kunna få en chans att få bidra
              med hela sin kapacitet i ett arbete i arbetslivet. Alla vi som
              arbetar har behov av hjälpmedel. Inte någon av oss klarar sig
              utan en rad olika hjälpmedel. Jag tror att jag skulle kunna räkna
              upp 30 olika hjälpmedel som jag använder varje vecka för att kunna
              utföra mitt jobb. Det finns personer som kanske skulle behöva
              det 31:a hjälpmedlet för att kunna komma till sin fulla rätt i
              arbetslivet. Konstigare än så är det inte. Människor med funktionshinder
              är inte så speciella; de är människor som kan bidra med ett arbete
              precis på motsvarande sätt som de flesta andra. Därför tror jag
              att vi också ska ta oss an attitydfrågan. Vi måste bana väg för
              de arbetshandikappade så att de i högre grad kan få fäste på arbetsmarknaden.
            </seg>
          </u>
          <note type="speaker" n="38317090">
            Anf. 83 LARS-IVAR ERICSON (c):
          </note>
          <u who="unknown" xml:id="i-759d8a35ebcd271e-23" n="edc23f4a">
            <seg n="20f3d303">
              Herr talman! Jag skulle vilja spinna vidare på ministerns tankar
              om hjälpmedel. Arbetsmarknadsverket kan lämna bidrag till personligt
              biträde i vissa arbetssituationer med upp till 50 000 kr per år.
              Ett exempel är en synskadad som kan behöva hjälp. Jag undrar hur
              synskadade ska kunna få tillträde till arbetsmarknaden när detta
              belopp inte har justerats på drygt elva år. Tycker inte ministern
              att det är dags att höja beloppet nu? Arbetslösheten bland gruppen
              synskadade är omkring 60 %. Anser ministern att denna siffra är
              acceptabel i ett samhälle där vi hävdar allas rätt till arbete?
            </seg>
            <seg n="83dcd363">
              Jag tycker att det är lovande med ministerns resonemang om attitydförändringen
              hos arbetsgivarna. Vi har en stor grupp som utgörs av de förståndshandikappade.
              Vi vet att de sociala företagen och Samhall gör insatser för dem.
              Jag undrar också hur andra presumtiva arbetsgivare ska kunna övertygas
              om det positiva i att ta emot dem som har förståndshandikapp.
              Jag tror att det behövs mer information där.
            </seg>
            <seg n="7fb049fd">
              Det handlar också om hjälpmedel. När vi ändå diskuterar vad som
              kan ges i form av tekniska hjälpmedel, arbetsplatsanpassning och
              personligt biträde skulle jag vilja höra hur det förhåller sig
              med rättigheterna för en arbetshandikappad som har en företagsidé
              och vill starta eget. Utgår det även här liknande bidrag, eller
              prioriteras ett anställningsförhållande framför att en person
              får stöd vid bildande av företag? Vi vet att Sverige mycket väl
              behöver fler nya företag. Vi tror också att många arbetshandikappade
              har idéer om hur man skulle kunna starta och bedriva ett företag.
              Jag undrar vilket stöd som ges åt dem.
            </seg>
            <seg n="d5a82aa7">
              Vi har tidigare nämnt Samhall. Samhall skulle kunna vara en resurs
              för arbetshandikappade.
            </seg>
            <seg n="d177a00d">
              Men vad är det som har hänt på Samhall de senaste tre åren? Jo,
              Samhall har minskat antalet anställda med arbetshandikapp med
              15 %. Då undrar jag: Vad händer med dem som får sluta på Samhall?
              Vad händer med dem som inte får någon chans att komma in? Förmodligen
              hänvisas de till ett bidragsberoende, och socialtjänsten får ta
              ett större ansvar. Det blir ökade kostnader för att alltfler utestängs
              från arbetsmarknaden, och individerna mår sämre. Jag undrar hur
              ministern ser på Samhalls agerande.
            </seg>
          </u>
          <note type="speaker" n="86b1937b">
            Anf. 84 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-9" n="edc23f4a">
            <seg n="a2af4b1d">
              Herr talman! Jag kan inte gå in på allt som jag skulle vilja
              göra, inte heller på allt vi kommer att göra, förrän vi får överlämna
              propositionen när det gäller arbetshandikappade. Där har vi med
              lönebidragsfrågorna, frågan om Samhall i framtiden, och där kommer
              vi också att gå igenom de angelägna frågor som Lars-Ivar Ericson
              tar upp när det gäller hjälpmedel, personligt biträde och så vidare.
              Jag känner starkt för detta. Vi kommer att återkomma till riksdagen
              med regeringens förslag till förändringar och förbättringar när
              det gäller de arbetshandikappade. Jag räknar med att vi kommer
              att göra det i höst.
            </seg>
            <seg n="2b33f253">
              Jag känner starkt för personligt biträde. Jag vill återupprepa
              det. Jag har blivit kontaktad och uppvaktad av olika handikapporganisationer.
              Det är så lätt att förstå och att sätta sig in i nödvändigheten
              av att ha den typen av stöd i en svår situation. Där man får det
              kan man vara med och göra så mycket. Bara möjligheten att få hjälp
              att ta sig till en arbetsplats! Jag har sett personliga biträden
              som är med och hjälper till att jobba för att en person ska kunna
              utföra det man har kraft och kapacitet att göra.
            </seg>
            <seg n="049215d3">
              Det där känner jag starkt för. Jag lovar att återkomma med klara
              besked i propositionen.
            </seg>
          </u>
          <note type="speaker" n="f062b6fb">
            Anf. 85 LARS-IVAR ERICSON (c):
          </note>
          <u who="unknown" xml:id="i-759d8a35ebcd271e-24" n="edc23f4a">
            <seg n="fd1a7bd1">
              Herr talman! Jag vill skicka med en liten hälsning från Skåne.
              Det gäller Arbetskraftsutredningen och förslaget att lönebidraget
              ska begränsas till fyra år för att därefter upphöra. Det skulle
              få förödande konsekvenser för mer än tusen lönebidragsanställda
              i Skåne. Det är faktiskt så att arbetsförmedlingarna i Skåne redan
              har tagit fasta på ett eventuellt kommande beslut och börjat arbeta
              efter förslaget. Jag vill läsa upp vad det kan innebära.
            </seg>
            <seg n="6fbfb266">
              För en snart 50-årig stomiopererad man, rörelsehindrad på grund
              av ryggmärgsbråck, har arbetsgivaren fått meddelande om att han
              får lönebidrag i max fyra år till och att det ska trappas ned
              under denna tid. Mannen har redan på grund av försämrad fysik
              gått från heltid till deltid under de sista åren.
            </seg>
            <seg n="131c3e76">
              Jag undrar om ministern kan förklara för mig vad samhället skulle
              vinna på att förpassa ett antal tusen människor i Sverige från
              en relativt väl fungerande tillvaro ut till arbetslöshet, social
              isolering och för tidig pension. Det är kostnader för statskassan
              i båda fallen, men samhället lär få mera tillbaka genom en lönebidragsanställning
              än genom pension, och individerna mår betydligt bättre.
            </seg>
            <seg n="0233aad4">
              För fem år sedan slog riksdagen fast att människor med funktionshinder
              ska bli fullt delaktiga i samhället. Vi vet också att regeringen
              vill öka tillväxten genom att få fler människor i arbete. Samtidigt
              nonchalerar regeringen sina egna mål i handikappolitiken och tillåter
              segregeringen i arbetslivet att bestå. Det är mycket allvarligt.
              Jag hoppas att denna debatt kan inspirera ministern att gå från
              ord till kraftfulla åtgärder.
            </seg>
          </u>
          <note type="speaker" n="54315747">
            Anf. 86 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-10" n="edc23f4a">
            <seg n="a90545b1">
              Herr talman! Jag ska avsluta och tacka för debatten. Jag tar
              medskicket från Lars-Ivar Ericson. Lars-Ivar Ericson har förstått
              att när man sitter och filar på en proposition går det inte att
              förekomma det. Däremot är det rimligt att i debatterna kunna skicka
              med det som riksdagens ledamöter önskar. Jag noterar det och hoppas
              att få chans att återkomma när vi kan redovisa innehållet i propositionen.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="5fd4891d">
            16 § Svar på interpellation 2004/05:490 om finansiell samordning
            för sjukvård och rehabilitering
          </note>
          <note type="speaker" n="97bbaf2e">
            Anf. 87 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-11" n="edc23f4a">
            <seg n="ba31029b">
              Herr talman! Bo Könberg har frågat mig om jag har övervägt åtgärder
              för att möjligheten till finansiell samordning ska utnyttjas på
              fler håll i landet.
            </seg>
            <seg n="1241d5df">
              Samverkan mellan olika parter är en viktig del i regeringens
              strategi för att återföra människor i arbete. Som ett led i denna
              strategi infördes från och med den 1 januari 2004 en ny lagstiftning
              som ger försäkringskassa, länsarbetsnämnder, kommuner och landsting
              möjlighet att samverka för en mer effektiv resurshantering vid
              rehabiliteringsåtgärder. Den finansiella samordningen syftar till
              en mer effektiv rehabilitering av personer med behov av samordnade
              rehabiliteringsinsatser från flera av de samverkande parterna.
              Utformningen av den finansiella samordningen i den nuvarande formen
              bygger till stor del på erfarenheterna av de försöksverksamheter
              som bedrivits inom ramen för de så kallade Finsam- och Socsamprojekten
              som Bo Könberg är väl bekant med.
            </seg>
            <seg n="551f4266">
              Som Bo Könberg framför har den nya möjligheten till finansiell
              samordning funnits i drygt 15 månader. I dagsläget finns det tolv
              samordningsförbund, och i ett flertal kommuner och landsting kommer
              det under våren att bildas ytterligare samordningsförbund. Det
              pågår runtom i landet omfattande aktiviteter som syftar till att
              påbörja samverkan. Det är viktigt att komma ihåg att samverkan
              ska ske på initiativ av de lokala aktörerna och utifrån lokala
              förutsättningar och behov. Innan ett samordningsförbund bildas
              måste de ingående parterna tillsammans komma överens om hur man
              ska samarbeta på bästa sätt. Dessa förberedelser gör att det tar
              ett tag innan samordningsförbunden kan börja verka. Ett och ett
              halvt år efter lagens ikraftträdande börjar vi nu se resultat
              av lagstiftningen.
            </seg>
            <seg n="fca7967b">
              Vid sidan av den nya formen för finansiell samordning finns också
              en annan form av samverkan inom rehabiliteringsområdet, det så
              kallade Frisam. Omfattningen av insatserna inom ramen för Frisam
              har ökat de senare åren och beräknas öka även under kommande år.
              För samverkan enligt Frisam och för finansiell samordning enligt
              den nya lagstiftningen förfogar Försäkringskassan över 5 % av
              de beräknade kostnaderna för sjukpenninganslaget.
            </seg>
            <seg n="c3a4d968">
              Min bedömning är att formerna för samverkan och samordning kontinuerligt
              utvecklas och att vi under året kommer att se ett antal samordningsförbund
              bildas runtom i landet. Tillsammans med den samverkan som sker
              inom ramen för Frisam skapar detta förbättrade förutsättningar
              för enskilda att återgå i arbete.
            </seg>
            <seg n="574d3705">
              För att följa utvecklingen av de samordningsinsatser som sker
              har regeringen givit Statskontoret i uppdrag att utvärdera finansiell
              samordning inom rehabiliteringsområdet. Vid sidan av Statskontorets
              uppdrag sker också en utveckling av ett system för sektorsövergripande
              uppföljning. Systemet gör det möjligt för samverkansparterna att
              gemensamt följa upp rehabiliteringsverksamheten. Tillsammans kommer
              dessa insatser för att följa upp de olika samverkansaktiviteterna
              som finns i landet att ligga till grund för framtida ställningstaganden
              om hur samordning av insatser för personer som behöver rehabilitering
              ska se ut i framtiden.
            </seg>
            <seg n="25a42303">
              Jag vill också framhålla att regeringen noga kommer att följa
              utvecklingen av den nya lagstiftningen. Det är viktigt att samordningsförbunden
              påbörjar sin verksamhet och att fler människor får komma i fråga
              för samordnade insatser från det offentliga. En intressant utveckling
              pågår, och jag ser därför inte att det i dagsläget finns anledning
              att från regeringens sida vidta ytterligare åtgärder för att finansiell
              samordning ska användas på fler håll i landet.
            </seg>
          </u>
          <note type="speaker" n="5a618fb6">
            Anf. 88 BO KÖNBERG (fp):
          </note>
          <u who="bo_konberg_956905" xml:id="i-0cf511622b919761-0" n="941fa095">
            <seg n="81639cbe">
              Herr talman! Först vill jag tacka statsrådet för svaret.
            </seg>
            <seg n="40cac79f">
              De kostnader och det mänskliga lidande som har att göra med sjukskrivningar
              och förtidspensioner är något som har ökat väldigt i vårt land.
              1997 bokfördes det kostnader på 55 miljarder kronor redan det
              en hisnande summa. I år handlar det, om jag har förstått de senaste
              uppgifterna från regeringen rätt, om 117 miljarder kronor.
            </seg>
            <seg n="9f5c2027">
              Det har genom åren framförts mängder av idéer för att kunna hantera
              problemet. Det har gjorts väldigt lite från regeringens sida.
              Den interpellation jag har ställt i dag rör en av de tänkbara
              åtgärder som skulle kunna påverka det hela och minska kostnader
              och mänskligt lidande på samma gång. Det brukar ibland kallas
              finansiell samordning. Det skulle på något vis sänka murarna mellan
              sjukvården och sjukförsäkringens finansiering i första hand.
            </seg>
            <seg n="80bc0b35">
              Idén om att det är bättre att ordna så att människor får rehabilitering,
              operation eller behandling i stället för att betala sjukpenning
              till dem medan de väntar i alldeles för långa köer väcktes för
              20 eller 21 år sedan, såvitt jag har kunnat utröna.
            </seg>
            <seg n="f7f856a3">
              Det är väl 13 år sedan riksdagen beslöt om försöksverksamhet
              med den. Det är ungefär åtta år sedan rikets förnämsta myndigheter
              på området Riksförsäkringsverket och Socialstyrelsen utvärderade
              försöken och kom fram till att det var något väldigt positivt.
            </seg>
            <seg n="373bf25f">
              Det är fyra och ett halvt år sedan Folkpartiet, Centerpartiet
              och Miljöpartiet gjorde en uppgörelse med regeringen om att den
              här möjligheten skulle införas i Sverige.
            </seg>
            <seg n="40e21548">
              Nu finns det sedan den 1 januari i fjol en minilagstiftning på
              det här området. Det jag i samband med interpellationen var intresserad
              av var närmast om det har blivit några effekter av denna minilagstiftning.
            </seg>
            <seg n="5ae559ae">
              Såvitt jag har tolkat svaret har det bildats ett antal samordningsförbund.
              Jag fattade att det är ett dussintal. Det intryck jag har av det
              hela är att ingen människa i Sverige i dag ännu har haft någon
              glädje av den här idén som väcktes för så länge sedan. Statsrådet
              får gärna rätta mig om jag har fel, men hittills tycks nästan
              alltihop handla om förberedelsearbete av olika slag och organisation
              av verksamheten.
            </seg>
            <seg n="056bdb70">
              Jag är intresserad att höra om statsrådet tror att det finns
              någon levande människa i vårt land som har haft glädje av den
              lagstiftning som med så oerhört lång fördröjning kom på plats.
            </seg>
          </u>
          <note type="speaker" n="6902e017">
            Anf. 89 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-12" n="edc23f4a">
            <seg n="fb71520b">
              Herr talman! Jag funderade före debatten på vad den här debatten
              egentligen skulle handla om. Jag tänkte att det kanske var en
              möjlighet för Bo Könberg att dra en lans för Folkpartiets förslag
              härvidlag.
            </seg>
            <seg n="af1d7d95">
              Det går inte att ta miste på Bo Könbergs sociala patos. Det måste
              jag uppriktigt säga. Det är ett djupt och äkta engagemang som
              Bo Könberg visar i den här typen av frågor. Folkpartiet och Bo
              Könberg har varit väldigt pådrivande och engagerade när det gäller
              samordningsfrågorna. Det vill jag ge ett erkännande för.
            </seg>
            <seg n="6a5167b1">
              Nu pratar vi om människor i väldigt svåra situationer. Där har
              Folkpartiet ett djupt socialt engagemang.
            </seg>
            <seg n="0d5396a5">
              Jag måste få fråga om Folkpartiet verkligen är berett att ingå
              i en regering med ett parti som kommer att sänka ersättningsnivåerna
              till 65 % och fullständigt utplåna inkomstbortfallsprincipen i
              socialförsäkringarna. Det är ju en princip som Folkpartiet, precis
              som Socialdemokraterna, har värnat om. Ta en chans nu när vi debatterar,
              Bo Könberg. Förklara hur ni egentligen tänker i Folkpartiet.
            </seg>
            <seg n="5453452a">
              Jag vet att Folkpartiet har en annan idé, och jag vet att Bo
              Könberg är lite störd över att det inte blev precis som Folkpartiet
              hade tänkt sig och som det fanns intentioner för i riksdagen tidigare.
              Men det blev. Den kritik som jag fick ta emot från Bo Könberg
              under mina första månader här var att det inte blev något.
            </seg>
            <seg n="a6e53301">
              Jag fick ändå vara den som undertecknade propositionen och jag
              kunde redovisa att vi nu är framme med en generell lagstiftning
              som möjliggör samordning mellan myndigheterna för att människor
              ska få det stöd man så väl behöver i många situationer när man
              är utsatt på grund av sjukdom eller skador.
            </seg>
            <seg n="f80a2a31">
              Jag ska inte bemöta Bo Könbergs alla alternativa förslag. Bo
              Könberg får väl försöka skrapa ihop en ny majoritet för att genomföra
              det som Folkpartiet vill på den här punkten. Till dess är det
              den här lagstiftningen som får gälla.
            </seg>
            <seg n="f00192f8">
              Nu gissar jag, Bo Könberg. Det är en risk att göra det när man
              står i riksdagens talarstol. Det är så pass många som har kommit
              i gång att det vore underligt om inte någon levande människa hade
              fått nytta av detta. Men det är sant, som Bo Könberg också säger,
              att det har varit ett och ett halvt år med förberedelser. Det
              har varit under en tid då både landsting och framför allt kommuner
              har haft ekonomiska svårigheter att bidra i detta. Jag vet vad
              Bo Könberg kommer att svara på det. Men så är det.
            </seg>
            <seg n="f454db36">
              Jag vill ändå säga att jag är entusiastisk för den här samordningsformen.
              Jag tror på den. Jag följer den, och jag frågar och tar reda på
              hur det går. Senast i går var jag i Västernorrland och fick mig
              till livs det kanske senast startade samordningsförbundet och
              med vilka intentioner man där tänker gå i gång.
            </seg>
            <seg n="f2ff7eaa">
              Det kommer att ge resultat. Jag lovar. Jag ska vara med och arbeta
              för detta, Bo Könberg. Det kan bli riktigt bra.
            </seg>
          </u>
          <note type="speaker" n="cb765260">
            Anf. 90 BO KÖNBERG (fp):
          </note>
          <u who="bo_konberg_956905" xml:id="i-0cf511622b919761-1" n="941fa095">
            <seg n="1df4f40a">
              Herr talman! Det kan vara farligt att gissa i riksdagens talarstol.
              Jag har inte heller kunnat räkna de människor som kan ha haft
              någon glädje av det hela, men min misstanke är att det är mycket
              få. Det kanske inte har hänt något alls ännu.
            </seg>
            <seg n="63d35ee0">
              Jag är också ute och reser i landet och stöter på exempel på
              hur det har dragit ut på tiden att över huvud taget komma i gång
              med detta.
            </seg>
            <seg n="fb75bd81">
              Med den tidsuppräkning jag gjorde i mitt förra inlägg försökte
              jag visa hur oerhört långsamt saker går i vårt land, åtminstone
              under en socialdemokratisk regering. Det är ju en regering som
              präglas av att vara så otroligt långsam.
            </seg>
            <seg n="4cda7faf">
              På ett fält som ligger nära det som vi talar om i interpellationsdebatten
              har vi sådana saker som önskemål om en socialförsäkringsreform
              och att de partier som vill förhoppningsvis alla i riksdagen skulle
              kunna sätta sig ned och se om vi kunde göra något liknande den
              stora pensionsreformen. Det är i sommar åtta år sedan vi föreslog
              det från Folkpartiets sida. Det är snart ett och ett halvt år
              sedan statsministern lovade att detta skulle ske.
            </seg>
            <seg n="88ee9a6a">
              Det kanske kan ske att en sådan grupp börjar sitt arbete sommaren
              2007, om jag har räknat rätt.
            </seg>
            <seg n="b7670302">
              Andra områden gäller sådant som vår oro för att det dröjer väldigt
              länge innan det händer någonting. Vi är i princip ganska eniga
              mellan våra partier om det välfärdssystem som ligger i grunden,
              om dess existens och inkomstbortfall. Det förekommer förstås fusk,
              överutnyttjande och felutnyttjande, som i alla andra försäkringssystem,
              privata eller offentliga. Det nämns i årets vårproposition, såg
              jag i går. Det verkar inte finnas några större satsningar på att
              öka möjligheterna för Försäkringskassan. Jag hoppas att jag har
              fel på den punkten.
            </seg>
            <seg n="e720bbfd">
              Det var bara några exempel, herr talman, på att regeringen på
              område efter område är utomordentligt långsam. Jag tänker återkomma
              och följa den här frågan, så vi får hoppas att det har hänt något
              och att någon människa har haft någon riktig glädje av det när
              vi träffas om något år.
            </seg>
            <seg n="2047857f">
              När det gäller själva innehållet, som jag lyfte fram i första
              hand, tycker vi att vi hade ett bättre förslag som var mer långtgående
              och tillät mycket mer. Det har vi fört debatter om förut i kammaren.
              Det här är verkligen en minilagstiftning som ligger en bra bit
              från det som vi gjorde upp med regeringen med en föregångare till
              Hans Karlsson och som sedan aldrig blev av.
            </seg>
            <seg n="02164679">
              Det är väl tyvärr så illa att vi får vänta tills Sverige får
              en ny majoritet, det vill säga nästa år. Det är väl det sannolika
              tillfället. Jag har nämligen lyckats tidigare. Förra gången vi
              hade en borgerlig regering lyckades jag samla ihop en majoritet
              som ville ha något kraftfullt på det här området.
            </seg>
            <seg n="73d3796e">
              Med anledning av den debatt som statsrådet hellre vill föra än
              den om hur det har blivit med genomslaget för människor av hans
              lagstiftning, nämligen den debatt som handlar om de borgerligas
              syn på olika försäkringar, vill jag säga att jag tidigare har
              haft förmånen att sitta i en borgerlig regering tillsammans med
              de andra partierna utan att inkomstbortfallsprincipen har övergivits
              eller ens sänkts till de nivåer som sedan Socialdemokraterna sänkte
              till under 90-talet. Då sänkte man nivåerna till 75 % och nyligen
              till 78 %.
            </seg>
            <seg n="6e620398">
              Jag tycker alltså inte att statsrådet behöver ligga vaken på
              nätterna av oro för att den borgerliga regeringen ska göra någonting
              på inkomstbortfallssidan som han tycker illa om. Det är bättre
              om han är vaken en stund till på kvällarna och genomför reformer
              i Sverige i dag.
            </seg>
          </u>
          <note type="speaker" n="6e860795">
            Anf. 91 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-13" n="edc23f4a">
            <seg n="2b19fd36">
              Herr talman! När man beskyller regeringen för senfärdighet borde
              det gälla sammanhang där vi lovar men inte håller. När det gäller
              de framtida socialförsäkringarnas utformning är det inte senfärdighet,
              Bo Könberg, utan vi har helt enkelt bestämt oss för i vilken takt
              denna utredning ska initieras och slutföras. Det stämmer inte
              överens med Folkpartiets förväntningar, men det gör det möjligt
              för många i samhället att delta i debatten. Det gör det möjligt
              för oss att ta fram bra diskussions- och beslutsunderlag så att
              vi kan ha ett bra offentligt samtal om de framtida socialförsäkringarna
              och deras utformning. Detta är fundamentala frågor som kräver
              mycket eftertanke. Och på den punkten är jag inte orolig för att
              inte Folkpartiet kommer att delta med kreativa inspel; det tror
              jag visst.
            </seg>
            <seg n="410267bd">
              När det gäller den fråga vi nu har diskuterat, samordningsförbunden
              och den nya lagstiftningen, är det inte förberedelsetid som alla
              finns i. Att det bedrivs verksamhet på flera av de här samordningsförbunden
              kan vi väl ändå vara överens om. Så är det. Det är inte planering;
              det är real verksamhet som pågår.
            </seg>
            <seg n="57f137ab">
              Jag kommer att verka för att det blir fler samordningsförbund.
              I den mån jag kan ska jag också verka för att farten ökar i tillkomsten,
              inte minst genom att sprida goda exempel. Det är inget dåligt
              sätt att bidra.
            </seg>
            <seg n="d2a1f0a2">
              Vi följer utvecklingen. Det sker en utvärdering. Behövs förändringar
              i detta ska vi återkomma till det. Jag vet att Folkpartiet i så
              fall har klokskap att tillföra. Jag har en öppen attityd och faktiskt
              inte så lite förtroende för Bo Könberg i de här frågorna. Jag
              lyssnar gärna på Bo Könberg. Jag kanske inte alltid håller med,
              men det Bo Könberg har att tillföra brukar vara spänstigt, intellektuellt
              stabilt och påhittigt i varje fall i en del frågor.
            </seg>
          </u>
          <note type="speaker" n="fdbdc0d1">
            Anf. 92 BO KÖNBERG (fp):
          </note>
          <u who="bo_konberg_956905" xml:id="i-0cf511622b919761-2" n="941fa095">
            <seg n="7f5b4fb4">
              Herr talman! Efter dessa vänliga ord är det svårt att hämta sig
              och komma igen och kritisera statsrådet. Jag hoppas att det inte
              var detta som var meningen utan att det var genuint på den punkten.
              Jag väljer tills vidare, för mitt goda humörs skull, att tro att
              det var genuint och tackar alltså för vänligheterna.
            </seg>
            <seg n="a78b6b06">
              Vi tycker att det är senfärdigt, och det inte bara av traditionell
              oppositionsroll. Det är naturligtvis oppositionens roll oavsett
              vilken den är och i vilket parlamentariskt system som helst att
              hävda att regeringen är usel, att det går långsamt och så vidare.
              Men på det här området som är ett av de största områdena i Sverige,
              som gäller hundratusentals människors välbefinnande och som gäller
              enorma belopp, belopp som har ökat så att de riskerar att tränga
              ut andra väsentliga välfärdsområden är ju senfärdigheten enorm.
            </seg>
            <seg n="cea25d0b">
              Framtida doktorsavhandlingar kommer att fälla en oerhört skarp
              dom över socialdemokratins hantering av sjukförsäkrings- och förtidspensionsfrågorna
              låt säga från 1997 när det började skena i väg och fram till i
              dag; det är jag helt övertygad om. Om ett antal år när Hans Karlsson
              och jag kanske har mer tid att läsa doktorsavhandlingar kommer
              de inte att vara någon rolig läsning för socialdemokratin med
              tanke på hur oerhört tafatt och långsam man varit.
            </seg>
            <seg n="8102966b">
              När det gäller det andra exempel statsrådet tog upp, frågan om
              socialförsäkringsreformen, var det ändå så att från det att vi
              väckte den enkla tanken att partierna kunde slå sig ned och se
              om vi hade något att lära av den pensionsreform som fem av riksdagens
              partier är mycket stolta över och om vi kunde föra över detta
              till de andra socialförsäkringarna tog det sex och ett halvt år
              innan statsministern från talarstolen här bredvid gav mig beskedet
              att det skulle tillsättas en sådan grupp. Sedan visade sig detta
              i sak innebära att det ska ta tre och ett halvt år till eller
              något sådant innan den ens ska börja sammanträda. Under tiden
              har alltså kostnaderna för sjukförsäkring och förtidspension skenat
              i väg.
            </seg>
            <seg n="4c29195d">
              Herr talman! Det fanns en romersk befälhavare en gång i världen
              som fick öknamnet Sölaren. I hans fall gick det bra. Han lyckades
              till slut vinna sina strider. Jag tycker dock inte att det hittills
              finns någonting som tyder på att socialdemokratin kommer att klara
              den här frågan. Därför blir det väl utmärkt även på den punkten
              att vi får en ny regering nästa höst.
            </seg>
          </u>
          <note type="speaker" n="71a76b08">
            Anf. 93 Statsrådet HANS KARLSSON (s):
          </note>
          <u who="unknown" xml:id="i-fbde81526695094a-14" n="edc23f4a">
            <seg n="925f7881">
              Herr talman! Det är alltid trevligt att möta Bo Könberg i debatter.
              Samtidigt känns det som om de lite grann går i repris. Vi hamnar
              många gånger i samma frågor. Bo Könbergs svar är naturligtvis
              att det är klart att vi måste återkomma eftersom det tar sådan
              tid för regeringen; jag säger att Bo Könberg väljer att ta upp
              de frågor han tror är bra för Folkpartiet.
            </seg>
            <seg n="a3a2ef88">
              Jag noterar att Bo Könberg har slutat återkomma i frågan om hur
              det går med minskningen av sjukskrivningarna. Det kan ju tyda
              på att Bo Könberg har tappat intresset för frågan eller att det
              inte är en nyttig fråga att debattera. Om Bo Könberg återkommer
              också till den frågan ska jag gärna medverka och delta i interpellationsdebatten.
              Det skulle nämligen ge mig möjlighet att redovisa att det går
              rätt bra. Sjukfrånvaron minskar i en takt som jag inte tror att
              Bo Könberg hade väntat sig för två år sedan.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="6644c442">
            17 § Svar på interpellation 2004/05:496 om apatiska barn
          </note>
          <note type="speaker" n="6aaf785a">
            Anf. 94 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-229c9c7495722b32-0" n="d3cb631e">
            <seg n="85db09df">
              Herr talman! Ulla Hoffmann har ställt en rad frågor till mig
              om regeringens politik och myndigheternas tillämpning av utlänningslagen
              och dess förarbeten i förhållande till barn i asylprocessen som
              har eller riskerar att utveckla svåra stressreaktioner i form
              av stark uppgivenhet, så kallade apatiska barn.
            </seg>
            <seg n="de8e04f6">
              Jag känner precis som Ulla Hoffmann stor oro för de apatiska
              barn som i dag finns i asylprocessen. Dessa och andra barn som
              är sjuka eller riskerar att utveckla svåra symtom ska få den vård
              och allt det stöd de behöver. Barn som är livshotande sjuka och
              som inte kan få vård i hemlandet ska inte avvisas utan beviljas
              uppehållstillstånd i Sverige. Ett så kallat akutspår har skapats
              hos utlänningsmyndigheterna. Detta innebär snabbare rutiner för
              ärenden som rör asylsökande barn som kan utveckla stressymtom.
            </seg>
            <seg n="7e623c40">
              Vi vet fortfarande förhållandevis lite om orsakerna till den
              apati som vissa barn uppvisar. Enligt den preliminära information
              som jag har tagit del av förekommer apatiska asylsökande barn
              endast i Sverige, åtminstone i någon större omfattning.
            </seg>
            <seg n="ee8f403b">
              För att samla kunskap och resurser för att stödja de apatiska
              barnen tillsatte regeringen den 2 september i fjol en nationell
              samordnare. Inom ramen för sitt uppdrag ska samordnaren kartlägga
              och analysera förekomsten av symtom av aktuellt slag samt utveckla
              metoder för att så tidigt som möjligt upptäcka de barn som kan
              tänkas få dem. En forskningsstudie i två delar som görs i samarbete
              med andra experter har påbörjats. Den första fasen av studien
              kommer att redovisas i en preliminär rapport som planeras att
              lämnas i slutet av den här månaden. Rapporten kommer bland annat
              att innehålla en kartläggning av fenomenets omfattning.
            </seg>
            <seg n="ab44a0f2">
              Vi har sedan en tid en debatt om de apatiska barnen som grupp
              automatiskt borde få uppehållstillstånd. Det vore enligt min mening
              fel att lyfta fram ett visst sjukdomstillstånd och säga att just
              detta ska vara en grund för uppehållstillstånd. Jag tror att det
              finns en risk att flera barn då skulle drabbas genom att pressen
              på barnen i asylprocessen skulle öka ännu mer. Flera läkare, psykologer
              och andra personer som arbetar med dessa barn delar min ståndpunkt.
            </seg>
            <seg n="5010a776">
              En human flyktingpolitik måste vara tydlig och förutsägbar. Lika
              fall ska behandlas lika. Alla har rätt till en individuell prövning.
              För barn liksom för vuxna gäller att skyddsskäl ska prövas först,
              innan möjligheten att ge uppehållstillstånd av humanitära skäl
              beaktas. Barn kan självfallet vara flyktingar eller skyddsbehövande
              i övrigt, något som har kommit bort i den allmänna debatten som
              har fokuserats på humanitära skäl.
            </seg>
            <seg n="ac9e3acf">
              Grunden för den svenska asylrätten är 1951 års Genèvekonvention
              om flyktingars rättsliga ställning. Sveriges definition av flyktinggrunderna,
              som kommer till uttryck i utlänningslagen, överensstämmer med
              den i flyktingkonventionen. Jag har fullt förtroende för myndigheternas
              tillämpning av utlänningslagen och för att lagens förarbeten och
              gällande praxis därvid beaktas.
            </seg>
          </u>
          <note type="speaker" n="a6f1d2cb">
            Anf. 95 ULLA HOFFMANN (v):
          </note>
          <u who="ulla_hoffmann_7f5515" xml:id="i-a914d92ce78fb51a-0" n="15c549c3">
            <seg n="23d4990e">
              Herr talman! Som statsrådet Barbro Holmberg säger i sitt svar
              till mig har jag ställt en del frågor till statsrådet, frågor
              som jag enligt min uppfattning inte fått klargörande svar på.
            </seg>
            <seg n="8f0ced2f">
              Jag vill veta om statsrådet står fast vid sitt påstående att
              det skulle vara en humanitär katastrof att låta de ca 150 barn
              med depressiv devitalisering få stanna i Sverige för att få vård.
              På detta svarar statsrådet att barn som är livshotande sjuka och
              som inte kan få vård i hemlandet ska få stanna. Men statsrådet
              måste väl ändå veta att de flesta av de devitaliserade barnen
              har fått avslag på sina ansökningar, även de nya ansökningar som
              lämnats in.
            </seg>
            <seg n="65615511">
              Egentligen är inte det så märkligt eftersom Utlänningsnämnden
              i avslag efter avslag skriver om de devitaliserade barnen som
              befinner sig i en livshotande situation att det går inte att bortse
              från att detta delvis är ett resultat av hennes egna föräldrars
              till synes medvetna strategi för att försvåra ett tillfrisknande.
              Det är som om det vore en blåkopia.
            </seg>
            <seg n="355fd635">
              Denna praxis, som är tvärs emot vad Barbro Holmberg säger, har
              lett till att antalet avvisningsbeslut som inhiberats av Europadomstolen
              för mänskliga rättigheter har ökat betydligt under 2004 och inledningen
              av 2005. Sekreteraren vid domstolen, Anders Månsson, har förklarat
              att det är de fall som rör de devitaliserade barnen som utgör
              en del av förklaringen till denna ökning. I dag har domstolen
              inhiberat minst sex fall som rör depressivt devitaliserade barn
              från Sverige.
            </seg>
            <seg n="28f24dc3">
              Rätt svar på min fråga om statsrådet står fast vid sitt påstående
              att det vore en humanitär katastrof att låta de devitaliserade
              barnen få stanna är därför att det är svensk flyktingpolitik som
              den utformas av regeringen och stödpartiet Moderaterna som är
              en humanitär katastrof.
            </seg>
            <seg n="7e032b57">
              Jag vill också få svar på frågan om statsrådet står fast vid
              sitt påstående att fenomenet med depressivt devitaliserade barn
              endast är känt i Sverige. På det svarar Barbro Holmberg att enligt
              den preliminära information hon har så förekommer apatiska asylsökande
              barn endast i Sverige.
            </seg>
            <seg n="620eb4e2">
              Men, Barbro Holmberg, det var inte svar på min fråga. Den senaste
              tiden har vi tagit del av vetenskapliga rapporter från England,
              Australien och andra länder som säger att även de har barn som
              lider av pervasive refusal syndrome , som fritt översatt betyder
              totalvägran och som enligt engelsk vetenskap är detsamma som depressiv
              devitalisering.
            </seg>
            <seg n="2bc5d348">
              Orsakerna till ett sådan tillstånd är samspelet mellan ett barns
              psykiska känslighet och en rådande hopplöshet och hjälplöshet
              i familjen i ett oöverblickbart tidsperspektiv. Vad man här pratar
              om är ett tillstånd som ett barn kan komma in i oberoende av om
              orsaken är en traumatisk familj i England eller i Sverige och
              oberoende av etnicitet.
            </seg>
            <seg n="9a52f87f">
              Det Barbro Holmberg gör är att hon lägger till ytterligare en
              faktor för att kunna stå fast vid katastrofscenariot, nämligen
              etnicitet. Men etniskt ursprung är inte och ska inte vara en faktor
              som tas hänsyn till när en människa behöver vård. Till exempel
              är inflammerade blindtarmar från Östermalm inte någon speciell
              kategori inom sjukvården. En inflammerad blindtarm är en inflammerad
              blindtarm, oavsett om den befinner sig i en etnisk svensk eller
              i en etnisk bosnisk kropp.
            </seg>
            <seg n="b27672c8">
              Den etnifiering av sjukvården som statsrådet Holmberg ger uttryck
              för när hon kopplar ihop etnicitet med ett sjukdomstillstånd och
              när hon lutar sig mot ett fåtal läkare, psykologer och andra personer
              har inte stöd i någon som helst sjukvårdslag och inte heller hos
              majoriteten av vår läkarkår. Och tur är det, hur skulle vi annars
              våga uppsöka våra sjukhus?
            </seg>
            <seg n="1ed9dfab">
              Jag ser att min talartid är nästan slut, så jag väljer att återkomma
              i nästa inlägg.
            </seg>
          </u>
          <note type="speaker" n="bbc623b7">
            Anf. 96 ULRIK LINDGREN (kd):
          </note>
          <u who="ulrik_lindgren_5f7848" xml:id="i-93ccce9a735178aa-0" n="b7c3922c">
            <seg n="9e7ddb19">
              Herr talman! Med all rätt är det många som har varit upprörda
              en bra lång tid, i synnerhet över att en majoritet i förra veckan
              i riksdagen inte var beredd att stödja förslaget att de apatiska
              flyktingbarnen beviljas permanent uppehållstillstånd av humanitära
              skäl efter det att barnexperter har bedömt och konstaterat att
              barnet i fråga lider av så kallad depressiv devitalisering.
            </seg>
            <seg n="1a5358e1">
              Upprörda är barnläkare, kyrkorna, många enskilda, elever, lärare,
              sjukvårdspersonal, Rädda Barnen etcetera. Migrationsministern
              har hört och sett hela långa listan. Det är länge sedan vi såg
              en så stor och massiv opinionsyttring.
            </seg>
            <seg n="b1e08e6c">
              Men protestvågen, vreden, upprördheten och sorgen över det här
              har inte förändrat läget. Det blev som det blev i förra veckan.
              Åtminstone då, kanske vi har förändring på gång.
            </seg>
            <seg n="089af734">
              Frågan man ställer sig är ju: Varför går det så snett i politiska
              beslut? Jag tolkar socialdemokrater och moderater som att man
              helt enkelt hamnade i ett politiskt baklås. Det är inte så, det
              har jag aldrig hävdat och kommer inte att hävda heller, att socialdemokrater
              och moderater är någon sämre sort och har sämre förmåga till empati.
              Jag tolkar det som ett politiskt baklås. Det gick snett. Principer
              ska hållas, hävdades det. Och det är rätt. Sjukdom ska inte per
              automatik vara skäl för att få stanna. Och om det ska vara humanitära
              skäl har vi ju en myndighet som har hand om detta, och då har
              inte politiken att ge annan signal. Sedan har det inte gått att
              backa från det ställningstagandet, vare sig för statsrådet eller
              en majoritet i riksdagen.
            </seg>
            <seg n="be7620db">
              Det här duger nu inte, tycker jag och Kristdemokraterna, utan
              det hade varit rätt att ge den här politiska signalen om lite
              annan bedömningsgrund. När barn befinner sig i det tillstånd som
              dessa visar upp kan de inte utvisas.
            </seg>
            <seg n="7d5b9320">
              Men man kan komma till en annan mening. Man kan som människa
              hamna i baklås. Det är mänskligt.
            </seg>
            <seg n="272ffe99">
              Värre tycker jag det övriga är, de så kallade argumenten och
              resonemangen som vi har hört ansvarig minister torgföra gång efter
              annan. Därför tycker jag att det är väldigt angeläget med den
              här interpellationen av Ulla Hoffmann.
            </seg>
            <seg n="30d37a21">
              Vi har ministerns faktapåstående att detta endast tycks finnas
              i Sverige, lite mildrat i svaret på interpellationen i dag, men
              i princip står ministern faktiskt fast vid detta.
            </seg>
            <seg n="0247bafc">
              Sedan har vi de rena hugskotten, att det skulle innebära en humanitär
              katastrof om de apatiska flyktingbarnen skulle få stanna. Här
              är det också lite mildrat till att pressen på barnen i asylprocessen
              skulle bli större om de skulle få ett beviljande beslut. Från
              var vet ministern egentligen att tillståndet på något sätt skulle
              smitta så att fler barn skulle gå in i detta? Från vilken forskning,
              från vilka experter?
            </seg>
            <seg n="38e0f89e">
              Även om nu något barn aktivt skulle ta efter gäller det ju att
              ta ställning till det barn som faktiskt befinner sig i läget apatiskt
              tillstånd. Finns en person i vattnet utan att kunna simma gäller
              det ju att rädda den personen även om det skulle medföra att fler
              hoppar i vattnet.
            </seg>
            <seg n="cc71b76b">
              Om något barn tar efter och lägger sig, är det verkligen fråga
              om en humanitär katastrof? Har ministern modet att nu, det är
              mycket begärt att ministern ska backa från politik och beslut
              som har fattats ganska nyligen, säga: Sorry , det här var dumt
              sagt. Vi står för vårt beslut, kan ministern välja att säga, men
              argumenteringen håller inte riktigt. Varför inte ha modet att
              ändå säga så?
            </seg>
          </u>
          <note type="speaker" n="9ddea04c">
            Anf. 97 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-3a8f44154f1a9a0d-0" n="98861344">
            <seg n="fa67d62c">
              Herr talman! Jag hade hoppats att ministern skulle ha funderat
              lite över den enorma opinion, både bland ministerns egna partikamrater
              och hos den stora allmänheten, som visade sig i samband med debatten
              om de apatiska barnen. Det har kommit fram bevis, precis som flera
              andra har sagt tidigare, att det så kallade fenomenet även förekommer
              i andra delar av världen men inte.
            </seg>
            <seg n="c4d79702">
              Ministern vidhåller istadigt att visst är det synd om barnen
              och visst ska de få vård. Men något mer tänker ministern inte
              göra, mer än möjligen att besluten ska fattas snabbare så att
              de kan avvisas snabbare, för avvisningsbeslut får de.
            </seg>
            <seg n="c00388ec">
              Jag håller med Ulla Hoffmann och Ulrik Lindgren om att man inte
              ska tala så högt om att barnen inte finns någon annanstans tills
              det är bekräftat. Men det förefaller vara sant eftersom det finns
              forskning på andra ställen om likartade tillstånd.
            </seg>
            <seg n="13057cf4">
              Herr talman! Om man inte vill erkänna att detta finns i andra
              länder kan man inte heller erkänna att det finns forskning inom
              området. I debatten förra veckan sade ministern att det här inte
              hade rapporterats från andra länder. Det är kanske inte något
              de går ut och skriker på gator och torg att ett land inte har
              förmåga att se till att ge svårt traumatiserade barn tillräcklig
              vård och tillräckligt stöd utan att de blir ständigt sjukare till
              slut så sjuka att de inte ens vill leva.
            </seg>
            <seg n="5e6e9693">
              Herr talman! Oavsett om detta finns bara i Sverige är det här
              i Sverige som mycket svårt sjuka barn avvisas i tillstånd där
              de måste bäras ombord på ett chartrat flygplan. Jag vidhåller
              lika istadigt att det inte är värdigt ett välfärdsland som Sverige.
            </seg>
            <seg n="134a80fc">
              Herr talman! Jag tänker inte gå in i detalj och argumentera varför
              fem partier lade fram ett förslag om att ge de apatiska barnen
              uppehållstillstånd och hur förslaget ser ut. Men det innebär inte
              att alla barn per automatik ska få uppehållstillstånd utan det
              ska ske efter en individuell prövning.
            </seg>
            <seg n="e5c299e6">
              Jag hoppas att de som fattar beslut om barnen i Utlänningsnämnden
              och på Migrationsverket har förstått att det finns en stor opinion
              i landet för att de barn som mår så dåligt inte ska behöva lida
              mer utan snabbt ska kunna få uppehållstillstånd så att de kan
              påbörja sitt återvändande till livet.
            </seg>
            <seg n="1d63e2df">
              Migrationsministern kan också vilken dag som helst utfärda en
              förordning utan att riksdagen har beslutat om det. Ansvaret för
              barnen ligger följaktligen nu hos migrationsministern och den
              socialdemokratiska regeringen. Tänker ministern anta det ansvaret?
            </seg>
            <seg n="8f9bfa57">
              Herr talman! De barn vi här talar om har haft egna svåra traumatiska
              upplevelser. Det gäller även deras föräldrar. I debatten i förra
              veckan sade ministern att barnen avvisades därför att deras föräldrar
              inte medverkade till att barnen blev friska. Jag har funderat
              en hel del på detta. Ministern brukar alltid tala om att man ska
              se till barns egna skäl och att barnen ska lyftas fram i processen.
              Men hur rimmar det med att mycket svårt sjuka barn avvisas med
              hänvisning till att föräldrarna inte medverkar till att de tillfrisknar?
              Det är föräldrar som i de flesta fall inte klarar av sin egen
              situation eftersom de själva blivit utsatta för svåra övergrepp
              och trauman och som är livrädda för att återvända till den plats
              där de utsattes för övergrepp.
            </seg>
            <seg n="8e3f0a32">
              Herr talman! Ministern har sagt vid ett flertal tillfällen att
              hon värnar alla barn. Det gör jag också. Jag hade mer än väl välkomnat
              att de här barnen och deras familjer hade fått hjälp långt tidigare.
              Då hade det inte behövt gå så här långt. Men när de nu inte har
              fått det så finns det faktiskt ett ansvar att rätta till där man
              har missat. Jag upprepar frågan: Tänker ministern ta det ansvaret?
            </seg>
          </u>
          <note type="speaker" n="62867b79">
            Anf. 98 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-229c9c7495722b32-1" n="d3cb631e">
            <seg n="dfd50062">
              Herr talman! Vi är alla oroade och tycker att det här är en allvarlig
              situation. Jag tror att vi alla värnar barnen och försöker hitta
              de bästa lösningarna för barnen. Att se att så många barn har
              drabbats på så kort tid i Sverige är naturligtvis oroande.
            </seg>
            <seg n="705922d1">
              Men det är inte antingeneller. Det är inte så att antingen ska
              alla stanna eller också ska ingen stanna. Vi måste ha individuella
              prövningar i varje enskilt ärende. Det är Migrationsverket och
              Utlänningsnämnden som har alla fakta. De har asylutredningarna.
              De har de fakta som har tillförts ärendet. De tar in journalanteckningar.
              De har läkarintyg. Ibland får de in läkarintyg som pekar åt olika
              håll, och då anlitar de förtroendeläkare. Migrationsverket och
              Utlänningsnämnden är de som har alla fakta, och det är de som
              har att avgöra om en person ska få stanna i Sverige eller inte.
            </seg>
            <seg n="8545d133">
              Jag vill också peka på att barn i asylprocessen har samma rättigheter
              till sjukvård som andra barn. Det ska de ha. Självklart är en
              inflammerad blindtarm, Ulla Hoffmann, likadan oavsett om den är
              från Östermalm eller någon annanstans. Vi har sett till att asylsökande
              barn har precis samma rättigheter som alla andra barn till vård.
              Sedan är det upp till den behandlande läkaren att avgöra vilken
              vård som är den bästa för det enskilda barnet.
            </seg>
            <seg n="aea848f2">
              Sedan var det frågan om humanitär katastrof. Vad jag menar med
              humanitär katastrof är att det vore en humanitär katastrof om
              vi inte lyckas hejda utvecklingen. Det står jag fast vid. Vi ska
              visst kasta oss i floden och rädda de barn som har ramlat ned,
              men vi måste också se om det finns något vi kan göra för att barn
              inte ska ramla ned i floden. Det ena utesluter inte det andra.
              Det är inte heller här antingeneller. Vi måste också ha ett förebyggande
              arbete. Det är också en viktig uppgift för den nationella samordnaren
              som regeringen har anlitat att se om det går att utveckla förebyggande
              arbete. Det visar sig också att det går. En överläkare i Uppsala
              sade till mig att inget barn skulle behöva vara så sjukt. Det
              går att komma in i tidigare skeden. Det går att stödja föräldrar.
              Det går att stödja barn så att barn inte utvecklar detta. För
              mig är det ändå lite konstigt att debatten så lite handlar om
              detta. Det handlar om att rädda barnen från att hamna i de svåra
              situationerna, samtidigt som vi naturligtvis ska se till att ta
              hand om de barn som är sjuka. Det är viktigt.
            </seg>
            <seg n="5b2f05ca">
              Jag skulle vilja ställa en fråga till Anne-Marie Ekström. Anne-Marie
              Ekströms parti Folkpartiet vill ha allmän amnesti för alla människor
              som söker asyl och också har sökt asyl, om jag har förstått saken
              rätt. Nu säger Anne-Marie Ekström att för just de här barnen ska
              det inte vara allmän amnesti. Jag förstår inte riktigt hur det
              går ihop. Den frågan skulle jag gärna vilja få svar på.
            </seg>
          </u>
          <note type="speaker" n="c06fc864">
            Anf. 99 ULLA HOFFMANN (v):
          </note>
          <u who="ulla_hoffmann_7f5515" xml:id="i-a914d92ce78fb51a-1" n="15c549c3">
            <seg n="ac30b2a8">
              Herr talman! Vad jag har förstått är steg ett i hur man bäst
              hjälper barn som utsatts för fysiska och psykiska övergrepp, som
              offer eller som åskådare i familjen, att barnet kan sätta sig
              i säkerhet och att övergreppen upphör. Steg två för barnet är
              att bli lyssnat på. Det här läste jag i Aftonbladet häromdagen.
              De depressivt devitaliserade barnen befinner sig i steg ett. De
              har tagit sig bort från de rent fysiska övergreppen som de antingen
              har varit offer för eller varit vittnen till, men de psykiska
              övergreppen fortsätter här i Sverige genom att de inte vet om
              de får stanna här eller kommer att skickas tillbaka till det land
              där de eller deras mammor utsatts för de fysiska övergreppen och
              där de riskerar att utsättas igen.
            </seg>
            <seg n="2a862c95">
              Vad barnen behöver är vetskapen att de är trygga både fysiskt
              och psykiskt för att kunna ta sig vidare till steg två och berätta
              och bearbeta det de varit med om. Det är den möjligheten som fem
              partier i riksdagen och en stor folkopinion utanför riksdagen
              tycker att de ska få. Barbro Holmberg har vid flera tillfällen
              sagt att den nu förda flyktingpolitiken är Socialdemokraternas
              strategi för att hålla främlingsfientliga partier utanför riksdagen.
              Jag och Vänsterpartiet instämmer inte i den strategin.
            </seg>
            <seg n="80fdecb9">
              Mats Svegfors, landshövding i Västmanland, sade när han kommenterade
              sin ståndpunkt om de depressivt devitaliserade barnen i tv: Kanske
              politikerna tror att vi vill ha det så, det vill säga att barnen
              ska skickas tillbaka. Därför måste vi tala om för politikerna
              att det är inte så vi vill ha det.
            </seg>
            <seg n="84b22176">
              Barbro Holmberg! Det är det som pågår i hela landet genom det
              så kallade påskuppropet. Folket i Sverige säger genom Sveriges
              Kristna Råd och Sveriges Muslimska Råd: Låt barnen stanna. Folket
              i Sverige talar om för regeringen att det inte ställer upp på
              regeringens flyktingpolitik.
            </seg>
            <seg n="f4a54d68">
              Herr talman! Barbro Holmberg sade i sitt svar till mig att flyktingpolitiken
              måste vara förutsägbar och tydlig. Lika fall ska behandlas lika.
              Men Barbro Holmberg, lika lite som det finns två människor med
              identiska fingeravtryck finns det två lika fall. De devitaliserade
              barnen har knappast blivit hörda i asylprocessen, och nu befinner
              de sig i tillstånd som skadar deras psykosociala utveckling, och
              de kan komma att få livslånga skador av hur de behandlas i Sverige.
              Min fråga om vad statsrådet tänker göra åt dels det faktum att
              barnen kan ta bestående skada av att avvisas till hemlandet, dels
              det faktum att de devitaliserade barnen kan få bestående skador
              i sin psykosociala utveckling i Sverige svarar inte statsrådet
              på.
            </seg>
            <seg n="3084b4c2">
              I stället hänvisar hon till att Sveriges definition av flyktinggrunderna
              stämmer överens med Genèvekonventionen och att hon har fullt förtroende
              för myndigheternas tillämpning av utlänningslagen.
            </seg>
            <seg n="876d2f3a">
              Då måste jag säga att jag blir brydd.
            </seg>
            <seg n="60cd70d8">
              Riksdagens sju partier har beslutat att lägga ned Utlänningsnämnden
              därför att asylprocessen inte är rättssäker, och Utlänningsnämnden
              är en del av denna rättsosäkerhet. Barbro Holmbergs parti är ett
              av de tre partier som nu förhandlat fram en vidgning av tillämpningen
              av Genèvekonventionen och nedläggning av Utlänningsnämnden på
              dessa grunder. Då blir statsrådets svar lite märkligt. Om hon
              anser att asylprocessen och lagstiftningen tillämpas rättssäkert,
              varför står då statsrådet bakom detta beslut?
            </seg>
            <seg n="b9763c34">
              Rätt svar på min fråga är därför: Jag kommer att se till att
              de ca 150 barn som lider av depressiv devitalisering och därför
              kan komma att få bestående och livslånga skador av sitt livshotande
              tillstånd får stanna i Sverige.
            </seg>
            <seg n="6bd04c71">
              En eventuell fortsättning från Barbro Holmberg skulle kunna lyda,
              off-the-record : Jag tycker att det är pinsamt att det är Europadomstolen
              som inhiberar avvisning av depressivt devitaliserade barn och
              inte Utlänningsnämnden.
            </seg>
          </u>
          <note type="speaker" n="bf7b64a4">
            Anf. 100 ULRIK LINDGREN (kd):
          </note>
          <u who="ulrik_lindgren_5f7848" xml:id="i-93ccce9a735178aa-1" n="b7c3922c">
            <seg n="8911b996">
              Herr talman! Barbro Holmberg svarar på frågorna att det inte
              är så att ingen eller alla får stanna. Det låter ju bra det låter
              som en individuell bedömning. Men vi vet att det i praktiken är
              så att utvisning av de apatiska flyktingbarnen fortsätter.
            </seg>
            <seg n="02e0d3c9">
              På min fråga om hon backar från det knepiga begreppet humanitär
              katastrof, som hon bland annat har uttryckt i medier av olika
              slag, skruvar hon nu lite på begreppet. Tidigare gällde det just
              om dessa barn som är i apatiskt tillstånd skulle beviljas asyl,
              att då skulle vi äntra en humanitär katastrof. Nu gäller det någonting
              annat: Om utvecklingen totalt sett går fel skulle vi hamna i en
              humanitär katastrof. Jag tycker inte att det är att fullgott backa
              från ett så stolligt uttryck.
            </seg>
            <seg n="3c7ddfc0">
              Förebygga ja visst! Det finns ingen som motsätter sig att man
              på alla sätt söker förebygga, genom att ett akut omhändertagande
              är så professionellt och så insiktsfullt att ett sådant här tillstånd
              om möjligt förebyggs. Ja tack, säger naturligtvis alla bara.
            </seg>
            <seg n="8bdefc24">
              Ett återkommande påstående från ministern har varit att vi som
              nu ville ha det här initiativet står för någon form av kollektivt
              beslut, och vidhåller också detta i det skriftliga svaret, medan
              ministern själv skulle stå för individuell prövning. Men som framgår
              av svaret är det inte riktigt så. En del av motivet till nej för
              ministern är det kollektiva argumentet att det riskerar att fler
              barn går in i tillståndet. Det riskerar att smitta, att sprida
              sig.
            </seg>
            <seg n="1f006504">
              Det är alltså inte en strikt individuell prövning, där tillståndet
              och skälen hos den person man har framför sig är det enda avgörande,
              utan med i bedömningen är en helgardering: avvisning för säkerhets
              skull, för fler kan annars gå in i det här apatiska tillståndet.
            </seg>
            <seg n="938c8c5b">
              Frågan är: Är ministern beredd att tillämpa endast en individuell
              prövning?
            </seg>
          </u>
          <note type="speaker" n="0d0240bd">
            Anf. 101 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-3a8f44154f1a9a0d-1" n="98861344">
            <seg n="4ac814ca">
              Herr talman! Först vill jag svara på ministerns fråga om amnesti
              och individuell prövning och vad vi verkligen tycker. I det förslag
              som även utskottet presenterade för att ta ett initiativ, och
              som fanns med i vår reservation, står det att alla barn ska prövas
              individuellt och att man ska ha en stående expertgrupp som ska
              avgöra huruvida barnet lider av en depressiv devitalisering eller
              är i ett livshotande tillstånd. Det kallar jag individuellt. Det
              är att man betraktar varje enskilt barn för sig, inte att man
              gör det kollektivt. Det var svaret på den frågan.
            </seg>
            <seg n="45e1f066">
              Jag vill fortsätta med att säga att om man hade tagit större
              hänsyn till de här barnen långt tidigare, tagit den individuella
              hänsynen och låtit barnen komma till tals i asylprocessen, hade
              det självfallet inte behövts en sådan här extraordinär åtgärd.
              Det är precis så som tidigare talare har sagt om att rädda barn
              som har hoppat i vattnet, att man måste rädda det barn som har
              hoppat i vattnet. För den skull kan man inte jobba med förebyggande
              åtgärder och se till att Migrationsverket och Utlänningsnämnden
              när de gör sina prövningar verkligen följer de riktlinjer, de
              lagar och de förordningar som finns, och ser till barnkonventionen,
              inte bara försöker hitta minsta möjliga skäl som gör att man kan
              avvisa en person. Hade man sett till det i ett tidigt skede det
              är någonting som jag ska återkomma till migrationsministern om
              skulle man inte ha behövt ha den här situationen att det finns
              så många barn som mår så fruktansvärt dåligt.
            </seg>
            <seg n="3b8c54de">
              Jag vill bara avsluta med att ställa frågan till ministern igen:
              Tänker ministern ta det ansvaret? Nu ligger ansvaret hos regeringen
              och migrationsministern. Barn är barn, oavsett varifrån de kommer.
              När ska vi följa barnkonventionen?
            </seg>
          </u>
          <note type="speaker" n="ee5f98fc">
            Anf. 102 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-229c9c7495722b32-2" n="d3cb631e">
            <seg n="b5a52f0f">
              Herr talman! Ulrik Lindgren säger att det i praktiken är så att
              apatiska barn utvisas. Anne-Marie Ekström säger att om man hade
              sett det här i ett tidigare skede hade man kunnat göra någonting
              åt det.
            </seg>
            <seg n="4e08238d">
              Lagstiftningen är ju sådan jag upprepar det att barn med livshotande
              sjukdomar ska stanna i Sverige. Det är självklart. Barn med livshotande
              sjukdomar som inte kan få vård i hemlandet ska naturligtvis stanna
              i Sverige och ska inte utvisas.
            </seg>
            <seg n="096aabd6">
              Vad vi har sett är att ungefär två tredjedelar av de apatiska
              barnen blir sjuka i ett väldigt sent skede av asylprocessen. De
              blir alltså sjuka efter det att man har fått beslutet. Därför
              menar jag att det är ännu viktigare att titta på det förebyggande
              och se om man kan upptäcka barn i riskzonen på ett tidigt stadium.
              Då kan man också föra in det i själva asylutredningen.
            </seg>
            <seg n="593b9384">
              Jag skulle också vilja kommentera det som Ulla Hoffmann sade.
              Ja, vi har nu kommit överens om att förändra instans- och processordningen,
              vilket jag tycker är oerhört bra. Det är ett väldigt bra förslag
              som vi kommer att kunna lägga. Det innebär att vi får en större
              öppenhet och en större tydlighet i asylprocessen. Men det betyder
              inte att den process vi har i dag inte är rättssäker. Vi har en
              rättssäker process, vi har öppenhet i processen och vi har muntlighet
              i processen. Men vi har för lite av det, och vi kommer att försöka
              öka det. Vi ökar muntligheten, ökar öppenheten och får ett tvåpartsförfarande
              någonting som inte finns i processen i dag. Vi gör det bättre.
            </seg>
            <seg n="65ef00e9">
              Jag ser inte den här reformen som en slutpunkt, att nu kommer
              vi aldrig någonsin mer att göra någonting åt asylprocessen. Förmodligen
              kommer vi att fortsätta att arbeta med att förändra processen.
            </seg>
            <seg n="23a0f814">
              När Utlänningsnämnden infördes av den borgerliga regeringen var
              det ett stort steg framåt, där man förändrade processen. Det här
              är ett stort steg framåt, och vi kommer sannolikt framöver också
              att ta stora steg framåt när det gäller att förbättra asylprocessen.
            </seg>
            <seg n="ff1f7689">
              Sedan skulle jag bara vilja säga någonting kort om detta med
              att det bara finns i Sverige. Jag hann inte med det i det förra
              inlägget. Vad jag har sagt är att det förefaller finnas bara i
              Sverige, ja. Det var också ett av skälen till att regeringen tillsatte
              en samordnare. Vi fick de här larmrapporterna förra sommaren,
              och då sade vi att vi måste tillsätta en samordnare för att ta
              reda på om det är så att det finns bara i Sverige.
            </seg>
            <seg n="6a492df6">
              Nu finns det rapporter från Storbritannien, där en professor
              har sett ett femtiotal fall över hela världen. Det är naturligtvis
              oerhört viktigt att få in de synpunkter och de kunskaper han har
              om de 150, kanske 200, barn som vi har i Sverige. Det är en viktig
              fråga.
            </seg>
            <seg n="4c3aa246">
              Om det skulle visa sig att detta finns bara i Sverige måste vi
              naturligtvis sätta oss ned och fundera över vad det är som är
              orsaken till detta, vad det är som skiljer svensk asylprocess
              från andra asylprocesser och om vi kan göra någonting i asylprocessen
              för att förbättra den. Jag tycker att det är oerhört viktigt att
              fortsätta att titta på detta.
            </seg>
          </u>
          <note type="speaker" n="6cff958b">
            Anf. 103 ULLA HOFFMANN (v):
          </note>
          <u who="ulla_hoffmann_7f5515" xml:id="i-a914d92ce78fb51a-2" n="15c549c3">
            <seg n="b93cc3f3">
              Herr talman! I går, i debatten om vårbudgeten, sade statsrådet
              Pär Nuder att Socialdemokraterna är stolta och att Socialdemokraterna
              har all anledning att räta på ryggarna. Jag måste erkänna att
              jag studsade till. Vilken regering eller vilket parti kan räta
              på ryggarna när man i budgetförhandlingarna har avslagit kravet
              från Vänsterpartiet och Miljöpartiet om att man ska ge de depressivt
              devitaliserade barnen uppehållstillstånd?
            </seg>
            <seg n="9c683623">
              Jag vill avsluta med att citera direkt ur påskuppropet:
            </seg>
            <seg n="fc199d73">
              Sverige måste ta människors behov av skydd på allvar! Ingen förälder
              utsätter frivilligt sitt barn för det trauma det innebär att gömma
              sig undan myndigheters agerande om inte hotet mot familjens säkerhet
              är överhängande. Det är många gånger fråga om barn som har svåra
              krigsupplevelser eller andra traumatiska upplevelser med sig i
              bagaget. Barns behov av trygghet och kontinuitet i sina liv måste
              komma först i enlighet med Barnkonventionens portalparagraf om
              att barnets bästa ska stå i centrum.
            </seg>
            <seg n="d58318f9">
              Om vi inte förmår, skriver man i påskuppropet, räcka ut handen
              till dem som lever i rädsla, är det svårt att skapa ett gott samhälle
              för någon som lever i Sverige i dag. Låt oss nu gemensamt skapa
              de bästa förutsättningarna för en rättvis, säker och etiskt försvarbar
              asylprocess som sätter den enskilda människans skyddsbehov i centrum.
            </seg>
            <seg n="95f09377">
              Jag uppmanar alla att underteckna påskuppropet!
            </seg>
          </u>
          <note type="speaker" n="9d4380b3">
            Anf. 104 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-229c9c7495722b32-3" n="d3cb631e">
            <seg n="8ad336af">
              Herr talman! Påskuppropet har också ett annat krav, nämligen
              att man ska se över lagstiftningen för att anpassa den till dem
              som kommer i dag. Det ligger också i det förslag som regeringen
              tillsammans med Miljöpartiet och Vänstern har kommit överens om,
              nämligen att vi nu utvidgar skyddsskälen. Det tycker jag är en
              viktig del av den reform som vi nu kommer att genomföra.
            </seg>
            <seg n="f376457e">
              Vi ska fortsätta att arbeta med att barn prioriteras i asylprocessen.
              Vi har också ett akutspår i asylprocessen när det gäller barn
              som är sjuka. Vi måste komma ihåg att vi har 10 000 barn i asylprocessen.
              Många har somatiska sjukdomar, men många har också stressymtom,
              särskilt efter att man har fått ett beslut. Barn uttrycker det
              på olika sätt. Vi måste ha en lagstiftning och en tillämpning
              som omfattar alla de barnen. Vi ska fortsätta att arbeta med att
              stödja de barnen.
            </seg>
            <seg n="4f14f955">
              Barnen ska höras i asylprocessen. Barnen kan ha egna asylskäl.
              Det är också något vi stryker under i det förslag som kommer.
              Barn ska få den vård de behöver. Det är väldigt viktigt.
            </seg>
            <seg n="7c9ffa5f">
              Slutligen: Barn som är livshotande sjuka ska stanna i Sverige.
              De ska inte avvisas.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="4af92f28">
            18 § Svar på interpellation 2004/05:436 om politisering av statliga
            tjänstemän
          </note>
          <note type="speaker" n="327bcbe9">
            Anf. 105 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-759d8a35ebcd271e-25" n="11465e11">
            <seg n="a5e855d7">
              Herr talman! Henrik von Sydow har frågat mig vilka åtgärder jag
              avser att vidta för att stävja att statliga myndigheter bedriver
              politisk opinionsbildning och att anställda vid statliga myndigheter
              i egenskap av tjänstemän driver politisk opinionsbildning.
            </seg>
            <seg n="b46d2fec">
              När det gäller den första frågan har den, som Henrik von Sydow
              konstaterar, aktualiserats i riksdagen tidigare, bland annat i
              en interpellationsdebatt i höstas med min företrädare Gunnar Lund.
              Som jag tidigare framfört i ett svar på fråga från Tobias Krantz
              så tycker jag att Gunnar Lund då på ett övertygande sätt tillbakavisade
              påståendet att myndigheter skulle ägna sig åt politisk propaganda.
            </seg>
            <seg n="ad419b52">
              Jag vill därför upprepa vad som sagts tidigare, nämligen att
              det självfallet är viktigt att myndigheternas informationsinsatser
              sker inom ramen för de uppgifter och uppdrag som beslutats av
              regering och riksdag. Det måste finnas en klar rågång mellan de
              politiska beslutsprocesserna och myndigheternas verkställighetsuppgifter.
              Jag är emellertid medveten om att det ibland kan vara en grannlaga
              uppgift att dra gränsen mellan vad som bör vara myndigheternas
              uppgifter och vad som bör förbehållas den politiska opinionsbildningen.
              Det är därför viktigt att det sker en öppen debatt om denna gränsdragning.
              Som ett led i en sådan debatt har jag tagit initiativ till att
              dessa frågor kommer att tas upp till diskussion i den chefsutbildning
              som Finansdepartementet anordnar för samtliga myndighetschefer.
            </seg>
            <seg n="c82e7e6e">
              När det gäller Henrik von Sydows andra fråga, om att statstjänstemän
              skulle driva politisk opinionsbildning, hänvisar Henrik von Sydow
              till en debattartikel i Dagens Nyheter där 29 forskare och debattörer
              anser att Folkpartiet bedriver en rasistisk invandringspolitik.
            </seg>
            <seg n="9036d6fa">
              Jag anser att det är orimligt att uppfatta artikeln som ett uttryck
              för några myndigheters officiella uppfattning. Det framstår för
              mig som helt klart att undertecknarna inte utger sig för att vara
              talesmän för de myndigheter där de är anställda. Tvärtom är artikeln
              rubricerad som ett inlägg från 29 forskare och debattörer. Att
              de som undertecknat inlägget också anger sina yrken och arbetsgivare
              betyder självfallet inte att de representerar arbetsgivaren i
              detta sammanhang. I stället är detta snarare att se som en konsumentupplysning
              och ett vedertaget sätt att signera debattartiklar.
            </seg>
            <seg n="58844d3a">
              Av våra grundlagar följer att alla medborgare har rätt till yttrandefrihet,
              det vill säga att genom artiklar, insändare, uttalanden och på
              annat sätt själva yttra sig i till exempel tidningar eller andra
              medier. En myndighet kan som arbetsgivare inte på grund av att
              en anställd utnyttjar denna grundlagsskyddade frihet vidta någon
              åtgärd som medför negativa konsekvenser för den anställde, till
              exempel uppsägning, avskedande, disciplinpåföljd, omplacering
              eller tillsägelse.
            </seg>
            <seg n="a76d0f47">
              Henrik von Sydow menar slutligen att det är angeläget att varken
              statsråd eller riksdagsledamöter sätter munkavle på statsanställda
              tjänstemän samt att det behövs många fler röster i samhällsdebatten.
              Jag delar helt och hållet den uppfattningen. En öppen debatt ska
              naturligtvis i stället stimuleras och uppmuntras. Den utgör en
              omistlig del av vårt demokratiska samhälle.
            </seg>
          </u>
          <note n="e68284d9">
            Då Henrik von Sydow som framställt interpellationen anmält att
            han var förhindrad att närvara vid sammanträdet medgav talmannen
            att Tobias Billström i stället fick delta i överläggningen.
          </note>
          <note type="speaker" n="10c65c65">
            Anf. 106 TOBIAS BILLSTRÖM (m):
          </note>
          <u who="tobias_billstrom_633686" xml:id="i-2187474ca6fb1290-0" n="087584f4" next="i-1f8dcda36dd6d8e1-0">
            <seg n="da9850d1">
              Herr talman! Jag ber att få tacka statsrådet för svaret, som
              jag tar emot i stället för min kollega Henrik von Sydow, som tyvärr
              fått hastigt förhinder.
            </seg>
            <seg n="a05d47e6">
              Herr talman! Först var det skattemyndigheten som i mycket polemisk
              ton talade om vilka hemskheter som skulle drabba den svenska välfärden
              om inte det höga skattetrycket bibehölls. Några sekunder senare
              var det Naturvårdsverket som i starkt suggestiv ton propagerade
              mot växthuseffekten. Det är två exempel från senare tid på hur
              en ny och rätt bekymmersam tendens har dykt upp i svensk debatt,
              nämligen att statliga myndigheter ägnar sig åt renodlad politisk
              opinionsbildning på skattebetalarnas bekostnad. Det tar sig huvudsakligen
              två uttryck. Det ena handlar om att redan etablerade myndigheter,
              till exempel skattemyndigheterna och Naturvårdsverket, ägnar alltmer
              tid, kraft och resurser åt att propagera för politiska åsikter.
              Det andra är att det blir alltfler myndigheter som egentligen
              inte har något annat syfte än att ägna sig åt politisk opinionsbildning.
              Två exempel på detta är Glesbygdsverket och Integrationsverket.
            </seg>
            <seg n="8c347991">
              Detta är ett demokratiproblem. En central idé i det svenska samhällssystemet
              och i det svenska statsskicket är att man ska skilja på det som
              är politikens uppgift och det som är myndigheternas uppgift. Politikerna
              ägnar sig åt opinionsbildning, och myndigheterna ägnar sig åt
              att på ett opartiskt och sakligt sätt verkställa de beslut som
              riksdag och regering fattar. Med den nya tendensen att blanda
              samman dessa båda uppgifter skapar vi en otydlig rollfördelning.
              Och, om vi ser detta ur medborgarnas perspektiv, vad får det egentligen
              för resultat? Av vem ska man utkräva ansvar när myndigheterna
              ägnar sig åt att leka politiker? Vem utkräver man ansvar av i
              en sådan situation?
            </seg>
            <seg n="c9d6998d">
              Bortsett från demokratiproblemet är det också en fråga om det
              är vettig användning av skattebetalarnas pengar att göra på detta
              sätt.
            </seg>
            <seg n="8adde6da">
              Jag tycker att statsrådet undviker de riktigt svåra frågorna
              i svaret till Henrik von Sydow. Han sade i frågan om skattemyndigheternas
              opinionsbildning att det ligger inom ramen för myndigheternas
              verksamhet. Men frågan är om det bör ligga inom ramen för myndigheternas
              verksamhet att ägna sig åt denna typ av politisk opinionsbildning
              och till och med propaganda.
            </seg>
            <seg n="09eecfed">
              Det är också intressant att studera hur olika företrädare för
              regeringen resonerar i de här frågorna. Jag ställde själv i december
              en interpellation till Leif Pagrotsky med anledning av diskussionen
              om en journalist på Sveriges Television som hade bloggat och då
              fått besked av arbetsgivaren att han måste sluta med det eftersom
              det innebar att han hotade bolagets opartiskhet. Märk väl att
              bloggandet skedde på fritiden och hade ingenting med journalistens
              arbete att göra.
            </seg>
            <seg n="62e59e7b">
              Jag vill gärna citera Leif Pagrotsky från denna interpellationsdebatt,
              fredagen den 17 december i fjol: Jag tycker att det är rimligt
              att en arbetsgivare och en arbetstagare gör upp om sidoaktiviteter
              utanför jobbet i den mån de kan skada arbetsgivarens intressen,
              till exempel ett intresse av en karaktär av opartiskhet. Jag tycker
              till exempel att bolaget har rätt att säga, och det tycker uppenbarligen
              facket också, att om man är nyhetsreporter på en nyhetsredaktion
              kan man inte samtidigt sitta i fullmäktige för ett politiskt parti
              eftersom det skulle skada tilltron till den opartiska nyhetsrapporteringen
              även om det sker på fritiden.
            </seg>
            <seg n="3226bc99">
              Här har vi alltså en mycket intressant situation. Kultur- och
              utbildningsministern anser att man både kan och ska garantera
              opartiskhet, till och med till den grad att han vill inskränka
              organisationsfriheten.
            </seg>
            <seg n="6b0e2e46">
              Sven-Erik Österberg säger däremot i sitt svar till mig i dag
              att en myndighet kan som arbetsgivare inte, på grund av att en
              anställd utnyttjar denna grundlagsskyddade frihet, vidta någon
              åtgärd som medför negativa konsekvenser för den anställde. Det
              är alltså en rakt motsatt hållning mot vad Leif Pagrotsky gav
              uttryck för i december.
            </seg>
            <seg n="59f3f3de">
              En fråga, två ministrar i samma regering och två helt disparata
              uppfattningar. Hur ser Sven-Erik Österberg på detta? Hur ämnar
              han förklara att man uppenbarligen har helt olika uppfattningar
              i de här frågorna inom regeringen?
            </seg>
          </u>
          <note n="9defcd0f">
            Anf. 107 GUNNAR ANDRÉN (fp):
          </note>
          <u who="tobias_billstrom_633686" xml:id="i-1f8dcda36dd6d8e1-0" n="087584f4" prev="i-2187474ca6fb1290-0">
            <seg n="414ad821">
              Herr talman! Jag skulle vilja lyfta fram ytterligare en fråga
              i den här debatten. Det är frågan om att myndighetsföreträdare
              har möjlighet att för stora belopp annonsera i de allmänna nyhetstidningarna.
            </seg>
            <seg n="2e94a8c7">
              Härförleden var det infört i den i Helsingfors utkommande tidningen
              Dagens Nyheter dels en debattartikel av Leif Pagrotsky som handlade
              om lärarutbildningen, dels en debattartikel av Lars Leijonborg
              och Jan Björklund. Det var uppenbarligen så att några lärarutbildningsansvariga
              i statliga verk ogillade innehållet i båda artiklarna. De försökte
              få en polemik införd i denna Helsingforsstidning. De blev nekade
              detta. Därefter har de för en betydande summa, enligt uppgift
              280 000 kr, köpt en hel sida för ren opinionsbildning mot de här
              två debattartiklarna. Jag vill höra med statsrådet hur han ser
              på att man använder skattebetalarnas medel på detta sätt, i detta
              fall av myndighetsföreträdare direkt mot politiker.
            </seg>
            <seg n="d11dc580">
              Man kan också dra det ytterligare ett varv. Låt oss anta att
              statsrådet Pagrotsky skulle vilja polemisera. Ska han då använda
              skattebetalarnas pengar ytterligare för att polemisera mot dem
              bakom annonsen? Om Folkpartiets ledare skulle vilja polemisera
              mot företrädarna för myndigheterna, ska han ta av partistödet
              för att annonsera i den i Helsingfors utkommande tidningen för
              280 000 kr?
            </seg>
            <seg n="f641aa75">
              Allra sist: Har regeringen vidtagit några som helst åtgärder
              med anledning av att regeringen underställda myndigheter har annonserat
              åsiktsmässigt för 280 000 kr i Dagens Nyheter?
            </seg>
          </u>
          <note type="speaker" n="ea8efb49">
            Anf. 108 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-759d8a35ebcd271e-26" n="11465e11">
            <seg n="24b4df10">
              Herr talman! Först när det gäller Tobias Billströms frågor är
              det bara att konstatera att det många gånger är en ganska svår
              gränsdragning. Jag tycker att det finns en klar skillnad här,
              och jag har diskuterat det tidigare också. Man ska ha klart för
              sig att myndigheterna vilar under regeringen och har också till
              uppgift att verkställa den politik som dels har drivits av regeringen,
              dels ytterst har beslutats av riksdagen de direktiv som utgår
              och som myndigheterna har att arbeta efter. För myndigheterna
              sedan en diskussion om det som ligger i deras profession i det
              här fallet att Skattemyndigheten uppmanar allmänheten att följa
              de regler och lagar som regeringen har föreslagit och riksdagen
              beslutat om och för ut en information om de frågorna är det en
              ganska stor skillnad gentemot att myndigheter skulle engagera
              sig i frågor som inte ligger i deras verksamhetsområde. Det tycker
              jag är en ganska väsentlig skillnad.
            </seg>
            <seg n="6cfcbed9">
              Det låter lite grann på Tobias Billström, och på själva interpellationsställandet,
              som att myndigheter skulle sväva fritt utifrån något slags opartiskhet
              där man inte skulle ta ställning i frågor. Så är det inte. Vi
              har självständiga myndigheter i Sverige, vilket ibland eskalerar
              i debatten så att man skulle tro att de inte skulle styras och
              inte skulle påverkas av politikens innehåll. Så är det inte. De
              är ett redskap för att verkställa den politik som en majoritet
              av svenska folket i val har bestämt ska vara. Då måste de också
              vara tydliga utåt.
            </seg>
            <seg n="b728edfd">
              Det kan finnas gränsdragningsproblem i olika fall, där det kan
              vara svårt att veta exakt var gränsen går. Jag tycker att i de
              fall som Tobias Billström hänvisar till håller man sig inom sin
              profession när man går ut och talar om att man tycker att svenska
              folket ska leva upp till de lagar som finns. Det var egentligen
              det de gjorde och ingenting annat, tycker jag.
            </seg>
            <seg n="54c5fa43">
              Gunnar Andréns fråga gäller en annons. Jag har svårt att uttala
              mig om det enskilda fallet i det här läget. Man måste titta närmare
              på hur det ser ut. Myndigheten får själv bedöma på vilket sätt
              man får ut sitt budskap. Vi har andra myndigheter och verksamheter
              som på olika sätt annonserar om sitt budskap. Man har annonserat
              om det man vill få ut.
            </seg>
            <seg n="be48cce4">
              Men när man är på gränsen till att man mera deltar i något slags
              allmän debatt och annonserar, kan jag också tycka att vi är någonstans
              där vi bör diskutera var gränsen går om frågeställaren förstår
              vad jag menar. Där kan jag se en viss skillnad. I det fall som
              Billström tog upp är det solklart var gränsen går, och man håller
              sig till den. Likaså debatterar chefer i sig. Enskilda myndighetschefer
              är också det var det jag i mitt svar pekade på privatpersoner
              och har naturligtvis vid sidan av sitt uppdrag rätt att diskutera
              andra frågor. Där måste vi ha respekt för att de också har möjlighet
              att i ett demokratiskt samhälle delta i en debatt som inte hör
              ihop med deras profession inom myndigheten. Det tror jag att man
              har en tydlig inriktning på. Att det sedan står namn och titel
              under är, precis som jag sade i svaret, till för att upplysa om
              vem personen i fråga är.
            </seg>
          </u>
          <note type="speaker" n="cbb9d469">
            Anf. 109 TOBIAS BILLSTRÖM (m):
          </note>
          <u who="tobias_billstrom_633686" xml:id="i-2187474ca6fb1290-1" n="087584f4" next="i-1f8dcda36dd6d8e1-1">
            <seg n="40d3533c">
              Herr talman! Jag noterar att Sven-Erik Österberg och Leif Pagrotsky
              vid nästa regeringssammanträde ska få sätta sig och diskutera
              för att komma fram till en linje. Det blev ingen klarhet här.
              De har fortfarande helt olika uppfattningar om yttrandefrihet
              och opartiskhet.
            </seg>
            <seg n="3e6c2ad0">
              Sedan vill jag gärna upprepa min fråga till statsrådet. Han pekar
              på att myndigheterna har ett ansvar. Men har de inte också ett
              ansvar för att de centrala principerna i det svenska statsskicket
              upprätthålls, det vill säga att det är politikerna som fattar
              beslut och myndigheterna som verkställer?
            </seg>
            <seg n="83f427c6">
              Låt oss illustrera det med det exempel som Gunnar Andrén indirekt
              tog upp, det vill säga kampanjer om har förekommit från Riksskatteverkets
              sida. Det är väldigt viktigt att slå fast att Riksskatteverket
              inte är Finansdepartementets eller finansministerns redskap, eller
              till och med finansministrarnas i pluralis. Riksskatteverket ska
              vara en fungerande och trovärdig myndighet i hela folkets och
              inte bara i Finansdepartementets tjänst. Det är fullkomligt essentiellt
              och centralt att det som skiljer demokrati från mer centralstyrda
              stater och samhällen är på vems uppdrag som myndigheterna verkar.
              I en demokrati är det angeläget att det aldrig får råda något
              tvivel om att myndigheterna är medborgarnas tjänare. I diktaturerna
              används de däremot ofta som statens och det maktbärande partiets
              verktyg. Låt oss inte hamna i den situationen.
            </seg>
            <seg n="518e2b9c">
              Det är också väldigt viktigt att belysa skillnaden på ett annat
              sätt. Påståendet att det skulle vara vedertaget att signera artiklar
              är väldigt besynnerligt. Står myndigheterna för de specifika uppgifter
              som fördes fram i DN-artikeln eller inte? Det är det som är det
              intressanta. Var det så att man satte ut sina titlar för att legitimera
              innehållet i artikeln? Det är också någonting som Sven-Erik Österberg
              får svara på i sin nästa replik.
            </seg>
            <seg n="d1143fd7">
              Jag tycker att det är viktigt att säga, och missförstå mig inte,
              att det inte är fel med fri opinionsbildning och debatt i de här
              angelägna frågorna, men det får aldrig bli en uppgift för statliga
              myndigheter att driva debatt och föra opinionsbildning. Det är
              inte alls det vi har myndigheterna till i det här landet. Det
              gör demokratin mindre vital. Jag vill till och med gå så långt
              att jag säger, Sven-Erik Österberg, att det gör demokratin en
              stor otjänst att använda myndigheterna på det viset.
            </seg>
            <seg n="52d3126f">
              Sedan talar statsrådet om svåra gränsdragningsproblem. Mot bakgrund
              av det som jag har anfört och som vi har diskuterat här: Vad vill
              statsrådet göra för att råda bot på problemen? Eller finns det
              inga problem? Hur vill statsrådet visa gott ledarskap och tydliggöra
              exakt var gränsen för myndigheterna går? Hur vill statsrådet tydliggöra
              ett stopp och ett förbud för statliga myndigheter att driva partipolitiskt
              färgad opinionsbildning?
            </seg>
            <seg n="20e3f92c">
              Jag tror också att det är viktigt att inse ett annat samband
              som ministern inte har tagit upp. Om myndigheterna tillåts bedriva
              opinionsbildning kommer också statliga tjänstemän att bli opinionsbildare.
              Då suddar man ut gränslinjen, och den gränslinje mellan folkvalda
              och tjänstemän som skulle vara tydlig försvinner.
            </seg>
            <seg n="1934b63e">
              Politiker kan man rösta bort. Men, Sven-Erik Österberg, vi ska
              väl inte rösta bort eller rösta in tjänstemän?
            </seg>
          </u>
          <note n="e9b87720">
            Anf. 110 GUNNAR ANDRÉN (fp):
          </note>
          <u who="tobias_billstrom_633686" xml:id="i-1f8dcda36dd6d8e1-1" n="087584f4" prev="i-2187474ca6fb1290-1">
            <seg n="ffa95c7e">
              Herr talman! Jag ska uppehålla mig vid det exempel som jag tog
              upp. Jag kan försäkra statsrådet att jag och den övriga kammaren
              helt och hållet förstod vad statsrådet menade. Jag skulle till
              och med kunna dra den slutsatsen att statsrådet tyckte att det
              som hade förekommit var mindre lämpligt.
            </seg>
            <seg n="b84fa54a">
              Jag håller också med om det andra. Det är självklart att det
              är varje medborgares i detta land obetagna rätt att uttrycka olika
              åsikter i tidningar. Till och med vår ambassadör i Berlin för
              att ta ett slumpvis exempel äger ju rätt att delta i debatten
              i den mån som det inte berör Sveriges relationer till det landet.
              Vi ska alltid försvara hans rätt att delta i debatten.
            </seg>
            <seg n="4f1db288">
              Jag har en fråga på den andra punkten. Någon har använt skattebetalarnas
              pengar i stor omfattning och inte som vi andra måste göra använt
              sig av pressmeddelanden eller att lägga ut budskapet på en hemsida
              där marginalkostnaden är noll. Föranleder det regeringen och särskilt
              statsrådet Österberg som har ansvar för hur de pengar som våra
              medborgare ställer till regeringens och våra myndigheters förfogande
              används att fundera över hur pengarna har använts i det här fallet?
              Jag tycker att det som har inträffat vid denna annonsering bör
              föranleda att regeringen ser över vad som har hänt. Jag tycker
              väl inte att någon ska sättas i fängelse, men ett tydliggörande
              från regeringen hade varit befogat, även gentemot andra myndigheter.
            </seg>
          </u>
          <note type="speaker" n="421f7bfc">
            Anf. 111 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-759d8a35ebcd271e-27" n="11465e11">
            <seg n="9406f172">
              Herr talman! Det är skönt att höra att Gunnar Andrén är humanist.
              Han vill inte att människor ska sitta i fängelse för det här.
              Det är vi överens om.
            </seg>
            <seg n="cce6a3b2">
              Jag vill säga något ord om DN-artikeln. Frågan om etik, hur man
              använder myndigheterna och hur man agerar är alltid avgörande.
              I vissa fall kan det till och med vara olämpligt att skicka ut
              ett pressmeddelande, till exempel när myndigheter strider om anslag
              i förhållande till andra myndigheter. Det kan många gånger vara
              en viktig intern process. Det kan också gälla politiska partier.
              Vissa saker bör vi hantera på ett förnuftigt sätt sinsemellan
              och kanske inte fullständigt publikt. Det är ju en bedömningsfråga.
            </seg>
            <seg n="c3899e29">
              Vad jag ska göra åt det här är att vi ska ha ett chefsmöte i
              vår, i maj, med en speciell agenda. Det har förts några interpellationsdebatter
              där olika sådana här frågor har tagits upp. Jag kommer att diskutera
              detta mycket grundligt med cheferna och då peka på de gränsdragningar
              som också gäller myndigheterna. Vi kommer att diskutera hur man
              hanterar dessa frågor för att framstå som trovärdig och ojävig.
              Det är mitt svar till Gunnar Andrén.
            </seg>
            <seg n="89204136">
              Jag tycker faktiskt att Tobias Billström snurrar lite grann kring
              vad myndigheterna är till för och hur man styr myndigheter. Det
              låter på Tobias Billström som att han tycker att myndigheterna
              på något sätt svävar någonstans på allmänhetens uppdrag utan någon
              särskild styrning. De ska inte ta ställning i frågor och inte
              stöta sig allra minst med oppositionen som kan tycka att myndigheterna
              då bedriver en politik som oppositionen inte gillar.
            </seg>
            <seg n="857afad6">
              Jag har full förståelse för att Tobias Billström och hans parti
              inte gillar vissa typer av de frågor som myndigheter driver. Den
              politiska majoriteten i den här riksdagen har en annan sammansättning,
              och därför ser uppdraget till myndigheterna ut på ett annat sätt.
            </seg>
            <seg n="1a92ffa9">
              Det kan handla om att en myndighet ska handlägga skattefrågor
              och verkställa dem på ett sätt som Tobias Billström inte tycker
              om. Men Billström får acceptera att det är på det sättet. Det
              är också en del i den demokratiska processen. Om en skattemyndighet
              har att driva en skattepolitik som är beslutad av en majoritet
              och som ett annat parti inte gillar, då ska myndigheten agera
              utifrån det. Det är inte mycket att uppröras över.
            </seg>
            <seg n="1f0d3ce2">
              Jag har inte någon annan ståndpunkt än vad Pagrotsky har i det
              här fallet. Det ingår i omdömesfrågan. Om medierna ska granska
              makten och de politiska partierna på ett oävet sätt är det självklart
              att man inte själv ska ha en partistämpel i pannan och göra reklam
              för den uppfattningen. Då tappar man ju sin trovärdighet. Det
              är en omdömesfråga. Även om det inte rent juridiskt skulle vara
              fel att vara politiskt engagerad måste man vara omdömesgill gentemot
              sitt uppdrag.
            </seg>
            <seg n="99333cb2">
              Det är skillnad mellan en skattemyndighet som publikt hävdar
              det uppdrag som riksdagen har bestämt och en journalist som ska
              framstå som obunden i förhållande till de partier och verksamheter
              som han ska granska. Förstår man inte själv att det är ett problem,
              då får man svårigheter i utövandet av sitt yrke. Jag kan inte
              se att jag har någon annan ståndpunkt än Leif Pagrotsky i det
              här sammanhanget. Man måste skilja på äpplen och päron. Det är
              en ganska vid skillnad mellan de olika frågorna när man tittar
              närmare på dem.
            </seg>
          </u>
          <note type="speaker" n="b6a29d0e">
            Anf. 112 TOBIAS BILLSTRÖM (m):
          </note>
          <u who="tobias_billstrom_633686" xml:id="i-07ec67ead7ff9a65-0" n="087584f4">
            <seg n="adab125b">
              Herr talman! Sven-Erik Österberg talar om att det kan vara olämpligt.
              När är det då olämpligt? Jag tror inte att det räcker med ett
              enda chefsmöte på Finansdepartementet för att reda ut dessa frågor.
              Om man vill åstadkomma något reellt krävs det i så fall betydligt
              mycket mera av handling.
            </seg>
            <seg n="29a834bd">
              Jag måste säga att jag blir lite beklämd när jag märker att Sven-Erik
              Österberg tar så lätt på de principer som vi trots allt har lagt
              fast gemensamt för hur de svenska samhällsfunktionerna ska hanteras.
            </seg>
            <seg n="a410435a">
              Man bedriver en politik som oppositionen ogillar. Lyssna på de
              orden! Politik bedrivs av politikerna. Men myndigheterna som har
              till uppgift att verkställa politiken är inte politiska. Det är
              ju frapperande att höra att ett socialdemokratiskt statsråd man
              borde inte bli förvånad i och för sig inte förstår skillnaden.
              För honom är det inte märkligt att Riksskatteverket initierar
              kampanjer och att man sätter sitt namn under en DN-debattartikel.
            </seg>
            <seg n="57948165">
              Myndigheterna har till uppgift att verkställa politiska beslut.
              Ja, men ingen har ju fattat beslut om det här på ett sätt som
              ligger i linje med de principer i samhället som vi har kommit
              överens om. Här har det skett något som jag nästan skulle vilja
              kalla för en tydlig och klar utsuddning av de gränser som vi nu
              har pratat om här en lång stund.
            </seg>
            <seg n="ad8faba1">
              Sedan tycker jag också att det är intressant att höra ministern
              tala om omdömesfrågor. Det är alltså omdömeslöst av en journalist
              att blogga på sin fritid och skriva om saker och ting som inte
              alls har med hans arbete att göra. Däremot är det uppenbarligen
              helt och hållet i linje med ministerns uppfattning om omdöme att
              en myndighetschef skriver under en debattartikel med sin titel.
              Han gör det ju på sin fritid, säger statsrådet. Och när börjar
              och upphör den fritiden? Vem har definierat detta?
            </seg>
            <seg n="805df673">
              Det är helt uppenbart att vi har olika uppfattningar i den här
              frågan. Sven-Erik Österberg har inte på ett övertygande sätt lyckats
              att tala om vad som egentligen är regeringens linje.
            </seg>
          </u>
          <note type="speaker" n="a2b374df">
            Anf. 113 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-759d8a35ebcd271e-28" n="11465e11">
            <seg n="16cdfacf">
              Herr talman! Det blir väldigt svårt om det fattas ett politiskt
              beslut som ska verkställas. Då verkar det naturligtvis som att
              beslutet har ett politiskt innehåll. Det som är det viktiga är
              att det politiska beslutet inte verkställs på ett annat sätt,
              för då har myndigheten gjort en annan politisk bedömning. Det
              tycker jag är en klar skillnad.
            </seg>
            <seg n="3d7d9200">
              Det Tobias Billström verkar reta sig på är att man verkställer
              den socialdemokratiska politiken. Det tycker han inte om. Då har
              myndigheten så att säga politiserat sin uppgift. Det låter på
              Tobias Billström närmast som att han vill att myndigheter ska
              neutralisera den politiska inriktning som regering och ytterst
              riksdag har beslutat om. Men det är en debatt som kan föras.
            </seg>
            <seg n="184a7a39">
              Från Finansdepartementets sida har man sedan den förra förvaltningspolitiska
              propositionen och hela vägen fram jobbat med förvaltningsetiska
              frågor. Det tycker jag att man ska göra också fortsättningsvis
              och då tydligt peka på de olika inriktningarna och se var gränserna
              går. Det är inte helt självklart var exakt gränserna går, skulle
              jag vilja säga.
            </seg>
            <seg n="0cd7dd51">
              Det viktigaste är, som också Sydow säger till sist i sin interpellation,
              att man inte sätter munkavle på människor. Men i interpellationen
              säger han först en sak, att här får det över huvud taget inte
              sägas någonting, och sedan att man inte får sätta munkavle på
              människor. Det framgår också i interpellationssvaret hur svårt
              det är att väga mellan de här delarna. Det är klart att vi ska
              ha en strikt hållning i första delen, men människor måste också
              ha rätt att yttra sig och även delta i debatten. Å andra sidan
              måste man fortlöpande ha en ordentlig etisk diskussion om hur
              det är lämpligt att agera som myndighetsföreträdare. Den debatten
              får väl fortsätta.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="5da8806a">
            19 § Svar på interpellation 2004/05:449 om löneskillnader i staten
          </note>
          <note type="speaker" n="786636e2">
            Anf. 114 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-759d8a35ebcd271e-29" n="11465e11">
            <seg n="357ffc6e">
              Herr talman! Tina Acketoft har frågat statsrådet Jens Orback
              vilka åtgärder statsrådet ämnar vidta för att se till att löneskillnader
              mellan kvinnor och män inom staten helt försvinner.
            </seg>
            <seg n="121e9dac">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="406a3452">
              Låt mig inleda med att slå fast att osakliga löneskillnader mellan
              kvinnor och män är oacceptabla. Principen om lika lön för lika
              arbete eller arbete av lika värde är självklar och fastställd
              i jämställdhetslagen. Staten ska vara ett föredöme vad gäller
              jämställda löner.
            </seg>
            <seg n="e8843fda">
              När det gäller staten som arbetsgivare kan jag konstatera att
              den arbetsgivarpolitiska delegeringen inom staten som beslutats
              av riksdagen ligger fast. Enligt denna delegering är det myndigheterna
              som arbetsgivare som har ansvaret för den statliga arbetsgivarpolitiken.
              I delegeringen ligger även att de statliga arbetsgivarna har ansvar
              för att lönesättningen är saklig och inte diskriminerande.
            </seg>
            <seg n="14193032">
              Regeringens uppgift i den statliga arbetsgivarpolitiken är att
              dels ange övergripande strategiska mål för arbetsgivarpolitiken,
              dels följa upp myndigheternas arbetsgivarpolitik. Myndigheterna
              ska verka för en långsiktig och god personalförsörjning i syfte
              att uppnå målen om en samordnad statlig arbetsgivarpolitik som
              säkerställer att relevant kompetens finns för att åstadkomma efterfrågat
              resultat.
            </seg>
            <seg n="6a5bc44e">
              Myndigheterna har inom ramen för delegeringen att anställa, lönesätta,
              utveckla, motivera och avveckla sin personal. Den arbetsgivarpolitiska
              delegeringen innebär således i praktiken en betydelsefull frihet
              för myndigheterna att självständigt utforma organisation, arbetsprocesser,
              lönebildning och kompetensförsörjning med hänsyn till verksamhetens
              krav. Beroende på de höga krav som med rätta ska ställas på statlig
              verksamhet måste lösningarna anpassas till de för varje verksamhet
              specifika förhållandena.
            </seg>
            <seg n="9163dc27">
              Regeringen kan dock aldrig frånhända sig det yttersta ansvaret.
              Regeringens roll är att följa utvecklingen i arbetsgivarpolitiska
              frågor, inte minst hur lönerna förändras inbegripet löneskillnaderna
              mellan kvinnor och män.
            </seg>
            <seg n="b07403f6">
              Regeringen har gett Arbetsgivarverket i uppdrag att följa hur
              löneskillnaderna mellan kvinnor och män har utvecklats i staten
              mellan 2000 och 2003. Denna granskning, som utgår från den partsgemensamma
              statistik som finns, visar att de statsanställda kvinnornas löner
              varit i genomsnitt 84 % av männens. Efter att hänsyn tagits till
              skillnader i arbetstid och arbetsuppgifter uppgår skillnaden till
              mellan en och två procentenheter. Den oförklarade löneskillnaden
              i statsförvaltningen kan verka liten, men kan rymma osakliga löneskillnader
              på grund av kön. Alla osakliga löneskillnader mellan könen måste
              elimineras.
            </seg>
            <seg n="4d6ca3a9">
              Regeringen följer löpande, inom ramen för den arbetsgivarpolitiska
              uppföljningen, bland annat lönenivåer och löneutvecklingen för
              kvinnor och män inom statsförvaltningen. Denna uppföljning redovisas
              årligen till riksdagen i budgetpropositionen.
            </seg>
            <seg n="b0b79846">
              Arbetsgivarverkets kommande, årliga rapport om hur löneskillnaderna
              mellan kvinnor och män utvecklas i staten kommer tillsammans med
              myndigheternas årsredovisningar och statistik att utgöra underlag
              för årets redovisning till riksdagen.
            </seg>
            <seg n="2a7dbe03">
              Att den arbetsgivarpolitiska delegeringen ligger fast ställde
              sig riksdagen bakom så sent som vid behandlingen av budgetpropositionen
              för 2004. Mot bakgrund av den ordning som vi har och som jag tycker
              är en mycket bra ordning är det parterna som sköter lönebildningen.
              Jag kommer även fortsättningsvis att noga följa utvecklingen på
              detta område.
            </seg>
          </u>
          <note type="speaker" n="2806894e">
            Anf. 115 TINA ACKETOFT (fp):
          </note>
          <u who="tina_acketoft_7873e3" xml:id="i-7a683f0a49178ef6-0" n="c5ccff4a">
            <seg n="8ff41563">
              Herr talman! Jag ställde denna interpellation till jämställdhetsministern
              eftersom jag i min enfald tyckte att detta var ett jämställdhetsproblem.
              Men jag tackar naturligtvis likväl kommunministern för svaret.
            </seg>
            <seg n="604a960a">
              Jag ljuger inte om jag säger att under precis hela min livstid
              har jag hört diskussionen om löneskillnader mellan kvinnor och
              män. Trots det har vi i dag, 2005, en situation där löneskillnaderna
              faktiskt ökar mellan kvinnor och män, inte minskar.
            </seg>
            <seg n="b0d62a3b">
              Statistiken som jag har lutat min interpellation emot kommer
              från SCB. Den är nedbruten på ålder, på utbildning, på arbetets
              innehåll och på de olika myndigheterna specifikt. På 63 av de
              78 undersökta myndigheterna får kvinnor mindre betalt än män för
              samma arbete, rensat från alla oegentligheter. Det motsvarar alltså
              80 % av arbetsplatserna. På 22 av myndigheterna finns en könsrelaterad
              löneskillnad på mer än 1 000 kr per månad. Pliktverket leder denna
              skammens lista, om jag får kalla den så, för där motsvarar kvinnornas
              lön 89 % av männens lön för samma arbete och med samma utbildningsnivå.
              Det motsvarar alltså en löneskillnad på nära 3 300 kr i månaden.
              Detta är alltså världens mest jämställda regerings som de gillar
              att kalla sig lönepolitik.
            </seg>
            <seg n="25127379">
              Här har regeringen faktiskt världens chans att visa att feminism
              inte bara är ett rockmärke som man använder en gång om året, det
              vill säga den 8 mars, när det passar sig, för här har man direkt
              makt att påverka lönerna. Regeringen är ju i förlängningen arbetsgivaren.
              Och arbetsgivare brukar man annars jaga med hot om lagstiftning
              och straff när de inte lever upp till jämställdhetslagstiftningen,
              för lönen är faktiskt också lagstiftad i detta fall, det vill
              säga mot oegentliga skillnader.
            </seg>
            <seg n="6d5df421">
              Trots att regeringen enkelt, skulle jag vilja påstå, skulle kunna
              utöva sitt arbetsgivaransvar, är olikheterna i löner mellan kvinnligt
              och manligt så här stora. I direkt jämförbara tjänster på Pliktverket
              tjänar man alltså 40 000 kr mindre per år om man heter Karin än
              om man heter Kalle.
            </seg>
            <seg n="061003b1">
              När jag först såg detta blev jag naturligtvis, och vem skulle
              inte bli det, heligt förbannad rent ut sagt. När jag efter ett
              tag hade lugnat ned mig tänkte jag: Det kan väl ändå inte stämma.
              Det måste vara statistiska felaktigheter. Men de här siffrorna
              är kollade och dubbelkollade igen. När man bryter ned det per
              myndighet ser det ut så här! Och nu är jag lika arg igen, för
              detta är ingenting annat än skandalöst.
            </seg>
            <seg n="1e20c44b">
              Sven-Erik Österberg säger i sitt långa svar att osakliga löneskillnader
              mellan kvinnor och män är oacceptabla. Det är politiskt korrekt
              att säga så. Principen om lika lön för lika arbete eller arbete
              av lika värde är självklar, enligt Sven-Erik Österberg. Det tackar
              vi för. Och staten ska vara ett föredöme vad gäller jämställda
              löner. Men tycker då verkligen Sven-Erik Österberg att denna lista
              Sven-Erik har den säkert, annars får han gärna mitt exemplar rimmar
              väl med vad Sven-Erik Österberg säger? Jag skulle väldigt gärna
              vilja ha ett förtydligande där.
            </seg>
          </u>
          <note type="speaker" n="c404dd6c">
            Anf. 116 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-759d8a35ebcd271e-30" n="11465e11">
            <seg n="a0e1505c">
              Herr talman! Jag kan inledningsvis säga till interpellanten att
              jag står för det jag sade i mitt svar, att om lönen skiljer på
              grund av kön är det något som är oacceptabelt. Vi har ett gemensamt
              ansvar för att i hela samhället arbeta väldigt strikt för att
              jämna ut de skillnader som kan finnas.
            </seg>
            <seg n="5f6cdb53">
              För ett antal veckor, kanske månader, sedan tiden går snabbt
              offentliggjordes statistiken som ST tagit fram. Då kommenterade
              jag den naturligtvis omedelbart och på samma sätt som jag gjorde
              nu. När man tar fram sådan här statistik drar man i många fall
              gränserna rätt över och får fram siffror som utifrån vad de ska
              visa kanske inte kan sägas vara felaktiga. Men den här statistiken
              är ju så oerhört mycket mer komplicerad när det gäller löneskillnader.
              Det nämns ofta, inte minst i medierna, de stora löneskillnaderna
              mellan män och kvinnor rätt över. Jag skulle vilja hänvisa till
              det organ som regeringen använder sig av för vår statistik, nämligen
              Arbetsgivarverket. Vad de använder sig av är en partsgodkänd statistik,
              en statistik som parterna kommit överens om. Om man jämför den
              med det uppdrag som Statistiska Centralbyrån fick av ST i det
              här fallet märker man att de i sin statistik gör en djupare analys
              för att få fram de oförklarliga skillnader som finns.
            </seg>
            <seg n="37957786">
              Däremot finns det ett annat bekymmer i det här sammanhanget,
              och det är att män oftast har tjänster som är mer välbetalda.
              Det finns också en rad andra delar där kvinnor inte står i samma
              goda position som många män gör i statsförvaltningen. Vad vi har
              diskuterat här är ju likartade uppgifter, eller lika uppgifter,
              och om det i dessa lägen framstår att man har skillnad i lön när
              man har brutit ned det här och vaskat bort de delar som inte ska
              tas med.
            </seg>
            <seg n="317aeed9">
              Det är precis det Arbetsgivarverket gör, för det här har parterna
              tagit fram precis av det skäl som tas upp i interpellationen.
              Det är för att få fram om det finns osakliga löneskillnader mellan
              män och kvinnor om man bryter ned det här. Utifrån den statistiken
              kommer Arbetsgivarverket, jag har själv besökt dem och diskuterat
              frågan på ett tidigt stadium innan man fått fram sitt resultat
              där man körde detta ordentligt, fram till att det finns en osaklig
              löneskillnad på i storleksordningen 12 % som inte kan förklaras
              på annat sätt än att det beror på att man har olika kön och lönesättning.
              Den skillnaden är naturligtvis oacceptabel. Den måste man rätta
              till både i löneförhandlingar och i lönesättning ute på de olika
              verken.
            </seg>
            <seg n="5b7da8a3">
              Det är också en väldigt viktig del. Hela förhandlingen går ju
              till så att det är två parter. I det här förutsätter jag att parterna
              sitter ned och tittar ordentligt på de snedsitsar som finns. Hur
              kan man med det disponibla löneutrymme som man har hantera frågan
              på ett sådant sätt att man också rättar till de snedsitsar som
              finns i lönesättningen på det här området? Det är ju ingen idé
              att ta till överord eller förivra sig i det här på något sätt.
            </seg>
            <seg n="302d20bc">
              I grund och botten har vi precis samma ingång i det här, tycker
              jag. Finns det skillnader, vilket Arbetsgivarverket pekar på,
              är det klart att vi också måste arbeta mycket envist för att få
              bort dem. Allt annat, att lön skulle få sättas på grund av kön,
              är oacceptabelt i statsförvaltningen. Det är det absolut, och
              det tycker jag också att det är på hela den övriga arbetsmarknaden,
              där det också måste jobbas vidare med den här frågan.
            </seg>
            <seg n="66e6e609">
              Vi har utgått från Arbetsgivarverkets statistik, som har legat
              till grund för det här. På något annat sätt tänker vi inte hantera
              det framgent heller.
            </seg>
          </u>
          <note type="speaker" n="17a0bd20">
            Anf. 117 TINA ACKETOFT (fp):
          </note>
          <u who="tina_acketoft_7873e3" xml:id="i-7a683f0a49178ef6-1" n="c5ccff4a">
            <seg n="9c4f3c59">
              Herr talman! Nej, vi är säkert överens, det hoppas jag verkligen,
              Sven-Erik Österberg och jag, om att inga löneskiljaktigheter alls
              får komma till på grund av könet. Skillnaden mellan Sven-Erik
              och mig är att jag ser ett problem som jag vill göra någonting
              åt. Sven-Erik ser inte att det finns något problem jo, 12 %.
            </seg>
            <seg n="80cf82dd">
              Den statistik som jag har visat på är statistik som genom ST:s
              försorg för första gången har tagits fram. Det är inte den statistik
              som Sven-Erik Österberg lutar sig mot, det vill säga Arbetsgivarverkets.
              Trots idoga försök från fackföreningar har man inte velat redovisa
              myndighet för myndighet. Man klumpar ihop dem. Och naturligtvis
              är det så att ju flera du klumpar ihop, ju mer du lägger i samma
              soppa, desto svårare är det att urskilja var och en för sig. Det
              är här vi ser problematiken. Arbetsgivarverket har alltså vägrat
              att ta fram statistiken, och det är om det som Sven-Erik Österberg
              nu står här och säger: Detta kommer vi att fortsätta med.
            </seg>
            <seg n="25f4a8c7">
              Då frågar jag mig detta igen. Vi vet alltså att, som Sven-Erik
              Österberg sade, regeringen aldrig kan frånhända sig det yttersta
              ansvaret. Man kan inte luta sig tillbaka på att det är myndighetens
              enskilda ansvar. Det är regeringens ansvar. Och det är också regeringens
              roll att följa utvecklingen i arbetsgivarpolitiska frågor, säger
              Sven-Erik Söderberg.
            </seg>
            <seg n="2ed8579a">
              Då vet vi det. Jättebra! Fantastiskt! Det låter underbart vackert.
              Men vi vet också att vi har 22 myndigheter där det finns en könsrelaterad
              löneskillnad på minst 1 000 kr för samma befattning, samma utbildning,
              samma arbete olika kön. På 50 av de här myndigheterna är löneskillnaden
              500 kr. På Kulturdepartementet tjänar kvinnor 92 % av männens
              löner, alltså en skillnad på minst 2 500 kr mellan Karin som sitter
              där och Kalle som sitter där. Detta är inget problem, säger Sven-Erik
              Österberg, för det existerar inte.
            </seg>
            <seg n="d9ba3dcc">
              Jag frågar Sven-Erik Österberg igen, då. Jag vet att jag är tjatig,
              men jag kommer att fortsätta vara tjatig tills han medger att
              det finns en skillnad när man delar upp verken myndighet för myndighet
              och inte klumpar ihop alla i en enda stor kollektivistisk sörja.
              Staten måste väl ändå ha som mål att vara ett föredöme som arbetsgivare?
              All verksamhet som sker i myndigheter sker ju ändå på statens
              och medborgarnas uppdrag. Och det var mot den bakgrunden, och
              mot bakgrund av den här statistiken, som jag undrade vad ministern
              ämnar vidta för åtgärder för att se till att löneskillnader mellan
              kvinnor och män inom staten helt försvinner.
            </seg>
            <seg n="74feeb81">
              Ministern får ursäkta. Jag tror att hans intentioner är hur goda
              som helst. Men ett svar som: Jag kommer även fortsättningsvis
              att noga följa utvecklingen gör mig inte tryggare som kvinna,
              och de som jobbar på Kulturdepartementet skulle definitivt kunna
              sitta här uppe i dag och vara väldigt nyfikna på svaret.
            </seg>
          </u>
          <note type="speaker" n="eea84c0b">
            Anf. 118 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-759d8a35ebcd271e-31" n="11465e11">
            <seg n="93cd100c">
              Herr talman! Jag skulle råda interpellanten att, när den här
              debatten är över och hon har lugnat sig något över just den här
              delen, sätta sig ned och studera det här ordentligt. När man tittar
              på SCB, det uppdrag de har utfört och det sätt de har gjort det
              här på, så gör man det på ett ganska ytligt sätt. Arbetsgivarverket
              säger, när man bedömer hur man kan komma till olika resultat,
              vilket jag också har fört en diskussion om, för det har jag det
              största intresse av att göra, att man inte gör de jämförelser
              som är relevanta för att få fram just det som vi pratar om, skillnaden
              i lön på grund av kön och ingenting annat. Det är ju det som man
              måste försöka vaska fram. Annars, om man skär i det här och delar
              upp det i olika delar i Regeringskansliet, kan man naturligtvis
              få fram det på många olika sätt om man inte väger in de grundläggande
              synpunkterna.
            </seg>
            <seg n="c9aa0e22">
              Jag är i allra högsta grad beredd att göra något åt det här.
              Jag skulle säga att vi varje vecka har uppe diskussioner om det
              här. Till exempel är det sammansättningen, chefssammansättningen,
              jämställdheten när det gäller den delen, mellan män och kvinnor
              i chefspositioner i statsförvaltningen. Där kan vi se att vi har
              en bit kvar, men det har också hänt väldigt mycket. Det är också
              lönedelen. Det är inget tomt prat på något sätt, utan det är i
              högsta grad allvarligt att komma till rätta med löneskillnader
              som är osakliga.
            </seg>
            <seg n="d8d844dc">
              Det andra, parallellt med det här, är lika viktigt, skulle jag
              vilja säga. Nöjer vi oss bara med den delen kommer fortfarande
              kvinnor att ha sämre betalt, för de har sämre jobb än vad män
              har. Den delen måste vi också komma till rätta med om vi ska ha
              ett ordentligt jämställt samhälle.
            </seg>
            <seg n="8e604e42">
              Vad vi gör med myndigheter i våra årliga diskussioner med dem,
              när vi gör resultat- och målstyrning, är naturligtvis att vi tittar
              på hur det ser ut dels med jämställdheten, sammansättningen i
              verket eller myndigheten, dels med löneresultatet. Men jag kan
              ändå inte bara backa, och därför vill jag fortsätta att uppmana
              interpellanten: Ta och titta noga på Arbetsgivarverkets statistik
              jämfört med den från SCB. Det är oerhört viktigt att vi har samma
              bas när vi diskuterar det här och att de uppgifter som man använder
              verkligen också lyfter fram det här så att vi får ett sakligt
              resultat.
            </seg>
            <seg n="a8bacaac">
              Man ska inte ta för snabba konsekvenser av det resultat man har
              men som kanske sedan inte håller för en hårdare prövning. Det
              skulle jag vilja säga att SCB:s resultat i det här fallet med
              all sannolikhet inte gör eftersom den är beskuren. I vissa delar
              har man inte tagit med hela. Man har bara tagit med vissa delar
              i ett särskilt departement eller en särskild myndighet, alltså
              där inte ens alla ingår. Då kan man också fråga: Är det rätt när
              man kan se något slags helhet i den här sammansättningen?
            </seg>
            <seg n="e2488ded">
              Jag ska göra vad jag kan i den fortsatta diskussionen med myndighetschefer.
              Jag ska följa det här väldigt noga. Men jag måste också uppmana
              parterna och de som förhandlar om det här att väldigt noga ta
              fasta på statistiken och diskutera statistikens innehåll. Det
              är ju det parterna gör. Har man kommit överens om det som ska
              ligga till grund för statistiken så är ju det viktigt. Tycker
              vi att något är fel där så måste ju också parterna diskutera om
              statistikunderlaget ska se ut på ett annat sätt. Det måste också
              vara något som diskuteras i kommande lönerörelser så att man blir
              överens. Sedan ska naturligtvis också parterna i själva lönesättandet
              ta upp det här med att lönen ska vara lika för lika arbete oberoende
              av kön. Det måste vara oerhört vägledande i kommande lönerörelser
              för att komma till rätta med de snedsitsar som ändå tycks finnas
              kvar.
            </seg>
          </u>
          <note type="speaker" n="01fcdbbd">
            Anf. 119 TINA ACKETOFT (fp):
          </note>
          <u who="tina_acketoft_7873e3" xml:id="i-7a683f0a49178ef6-2" n="c5ccff4a">
            <seg n="c1f5473f">
              Herr talman! Jag tror att jag kommer att fatta mig väldigt kort.
            </seg>
            <seg n="90781b10">
              Sven-Erik Österberg tyckte att jag var upprörd. Man är det när
              man under hela livet ständigt har samma diskussion och möter precis
              samma svar från samma typer av män. Det är väldigt svårt att bli
              något annat än upprörd just då.
            </seg>
            <seg n="fe698509">
              Det som kanske upprör mig ännu mer är hela inställningen att
              interpellanten kanske bör gå hem och göra sin hemläxa. Men interpellanten
              har faktiskt gjort det.
            </seg>
            <seg n="ab329ef3">
              Sven-Erik Österberg kanske någon gång skulle kunna tänka sig
              att titta utanför sina egna ramar också och kanske ta in lite
              ny information eftersom det är just här som det brister. Man kan
              inte bara hela tiden säga att vi gör som vi alltid har gjort och
              att detta är den statistik som är accepterad.
            </seg>
            <seg n="4a1e9766">
              Beträffande SCB:s siffror: Den skillnad som vi talar om är det
              faktum att de har brutit upp statistiken myndighet för myndighet.
              Sven-Erik Österberg har en klumpsumma, och där blir sammantaget
              skillnaden förmodligen ungefär 12 % eftersom det ser ut så över
              hela samhället.
            </seg>
            <seg n="2b42f643">
              Jag håller helt med Sven-Erik Österberg om att den absolut största
              problematiken när det gäller kvinnors lägre löner är det faktum
              att vi har olika befattningsgrader, vi har olika typer av tjänster.
              Det som ena dagen kallas informationsdirektör blir, när en kvinna
              får rollen, informationstjänst. Och då får vi automatiskt lägre
              lön. Jag förstår det, och jag ser det. Sven-Erik Österberg kan
              vara lugn interpellanten är torr bakom öronen.
            </seg>
            <seg n="b26d222f">
              Men vi kommer tillbaka till detta igen Arbetsgivarverket bör
              titta på dessa siffror myndighet för myndighet. Och jag frågar
              igen: Är Sven-Erik Österberg redo att göra det, att vända på varenda
              småsten i stället för ett stort grått block?
            </seg>
          </u>
          <note type="speaker" n="cef2d749">
            Anf. 120 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-759d8a35ebcd271e-32" n="11465e11">
            <seg n="92a99429">
              Herr talman! Enligt den information som jag har och det resonemang
              som jag har fört med Arbetsgivarverket har man väldigt täta kontakter
              med de statliga arbetsgivarna för att entydigt visa att man jobbar
              målmedvetet för sakliga och jämställda löner. Och jag har ingen
              anledning att tro att Arbetsgivarverket har anledning att hävda
              någon statistik som inte skulle påvisa de löneskillnader som finns.
              I så fall skulle jag bli oerhört besviken.
            </seg>
            <seg n="5a3f3bf8">
              Jag kommer att diskutera denna fråga vidare med Arbetsgivarverket
              och naturligtvis ta djupare del av på vilket sätt man tillsammans
              med den andra parten driver på för att ta fram statistikunderlaget
              på det sätt som man har gjort den exakta orsaken till det.
            </seg>
            <seg n="481b361a">
              Det är inte så enkelt, skulle jag vilja säga. Jag har stor respekt
              för att interpellanten tycker att hon har gjort sin läxa. Jag
              ska så att säga inte interpellera i den frågan.
            </seg>
            <seg n="679a2729">
              Däremot tror jag att det är oerhört viktigt att säga att det
              är mer komplicerat än att bara bryta ned det på myndigheter, på
              det sätt som SCB har gjort, och att man då får fram det rätta
              resultatet. Det är också precis den frågan som jag har diskuterat.
            </seg>
            <seg n="c5da4b6d">
              Jag blir lika upprörd som interpellanten om det visar sig att
              löneskillnaden skulle vara så stor på grund av kön som SCB påvisar.
              Då tycker jag att vi har missat något under resans gång. Men man
              säger att när man gör det på det sätt som SCB gör, då ramlar så
              att säga ett antal viktiga faktorer bort som faktiskt påverkar
              detta, saker som inte har med kön att göra utan som har med andra
              saker att göra och som vi också kan vara överens om inte är rätt.
              Men om vi diskuterar en sak i taget, så handlar det i detta fall
              om skillnad i lön på grund av kön, och då får man snäva in det
              på detta sätt.
            </seg>
            <seg n="182d087a">
              Men jag ska fortsätta mitt resonemang med Arbetsgivarverket,
              och jag kommer att diskutera detta också med myndighetschefer.
              Jag har ingen anledning att i grunden ha någon annan uppfattning
              än interpellanten Tina Acketoft i detta fall. Det ska vara lika
              lön för lika arbete, och löneskillnaden ska inte få bero på kön.
              Det är vi fullständigt överens om. Det är ett mål som vi måste
              kämpa för. Och staten ska vara ett föredöme.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="9e71f5cb">
            20 § Svar på interpellation 2004/05:499 om krav på kollektivavtal
            vid offentlig upphandling
          </note>
          <note type="speaker" n="6047cede">
            Anf. 121 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-f7ab59af82b02c6a-10" n="11465e11" next="i-5bd6904558e6163e-10">
            <seg n="fff08e63">
              Herr talman! Carl B Hamilton har frågat justitieminister Thomas
              Bodström om hans intentioner vad avser anslutning till kollektivavtal
              som villkor för leverantörer vid offentlig upphandling, om han
              tänker ge Upphandlingsutredningen tilläggsdirektiv med uppdrag
              att titta på frågan om krav på kollektivavtal, och om han avser
              att korrigera uppfattningen att krav på kollektivavtal är förenligt
              med EG-rätten.
            </seg>
            <seg n="121e9dac">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="ce602c5d">
              Regeringens mål är att offentliga upphandlare måste få rätt att
              ställa krav på rättvisa arbetsvillkor. Jag kommer därför att verka
              för att skyddet på arbetsmarknaden stärks, inte bara för att värna
              om anställda utan också för att stödja de företag som vill leva
              upp till att anställda ges goda arbetsvillkor.
            </seg>
          </u>
          <note n="71c07178">
            De nya direktiven innehåller en ingresspunkt som anger att gällande
            lagar, förordningar och kollektivavtal rörande anställningsvillkor
            och arbetarskydd, på såväl nationell nivå som gemenskapsnivå,
            är tillämpliga om bestämmelserna och tillämpningen av dem överensstämmer
            med gemenskapsrätten. Texten har införts i förtydligande syfte.
          </note>
          <u who="sven-erik_osterberg_0fd01f" xml:id="i-5bd6904558e6163e-10" n="11465e11" prev="i-f7ab59af82b02c6a-10">
            <seg n="f2128c52">
              Möjligen går det inte enligt EG-direktiven att ställa som krav
              att anbudsgivaren ska ansluta sig till ett kollektivavtal i Sverige
              med hänsyn till att avtalen här inte har generell giltighet för
              alla företag såsom är vanligt förekommande i andra medlemsstater.
              Regeringen gör dock bedömningen att det finns ett utrymme i direktiven
              att kunna ställa krav på villkor i enlighet med kollektivavtal.
            </seg>
            <seg n="16639463">
              Internationella arbetsorganisationen (ILO) är en trepartsorganisation
              där representanter för arbetstagare och arbetsgivare tillsammans
              med regeringarnas representanter arbetar för social rättvisa och
              bättre levnadsförhållanden i alla länder. ILO utarbetar internationella
              arbetsrättsliga dokument i form av konventioner och rekommendationer.
            </seg>
            <seg n="791f680c">
              ILO:s konvention nr 94 om arbetsklausuler i kontrakt där en offentlig
              myndighet är part innebär i korthet att samhället ska ställa sociala
              krav på sina leverantörer av varor och tjänster. Det handlar om
              att kunna tillförsäkra arbetstagare lön och andra arbetsvillkor
              som inte är mindre gynnsamma än de som fastställts i kollektivavtal
              eller nationell lagstiftning.
            </seg>
            <seg n="61354461">
              Sverige har inte ratificerat konventionen. Regeringen har emellertid
              gett Upphandlingsutredningen 2004 tilläggsdirektiv med uppdrag
              att bland annat undersöka om ILO:s konvention (nr 94) är förenlig
              med de nya EG-direktiven om offentlig upphandling. En ratificering
              skulle i praktiken komma att innebära att kommuner och andra offentliga
              organ ska kunna ställa krav på villkor i enlighet med kollektivavtal
              vid offentlig upphandling.
            </seg>
            <seg n="74508299">
              Om det är nödvändigt kommer jag även att agera på EU-nivå för
              rättigheten att ställa krav i enlighet med kollektivavtal. Jag
              ser det dessutom som mycket angeläget att förhindra att konkurrensen
              snedvrids om vissa företag kan pressa priserna på sina varor och
              tjänster genom att erbjuda undermåliga anställningsvillkor och
              icke-avtalsmässiga löner på den svenska marknaden.
            </seg>
          </u>
          <note type="speaker" n="f1bb16a4">
            Anf. 122 CARL B HAMILTON (fp):
          </note>
          <u who="unknown" xml:id="i-2e2b2bdff3e9bf72-0" n="edc23f4a">
            <seg n="7594bfb3">
              Herr talman! Tack för svaret. I bakgrunden till den här debatten
              finns byggkonflikten i Vaxholm. 15 fattiga letter utmanade järntriangeln
              bestående av regeringen, LO och Byggnads. Det skulle de inte ha
              gjort.
            </seg>
            <seg n="ff2be49b">
              Att det är Vaxholmskonflikten som spökar framgår av de första
              orden i en DN-artikel i ämnet i förra veckan, i vilken regeringen
              aviserade att man önskar att den offentliga sektorn ska kunna
              ställa krav på kollektivavtal eller motsvarande vid offentlig
              upphandling.
            </seg>
            <seg n="113bd658">
              Det är bra att regeringen i svaret i dag tar ett steg i en mera
              försiktig riktning och säger att det möjligen inte går att kräva
              att ett företag ska ansluta sig till ett kollektivavtal i Sverige.
            </seg>
            <seg n="460cadc4">
              Sanningen är ju att frågan redan juridiskt har prövats och har
              utretts av jurister och av en förvaltningsdomstol, Kammarrätten
              1995, som har funnit att det inte går att ställa denna typ av
              krav enligt EG-rätten. Det strider mot EG-rättens bestämmelser
              om icke-diskriminering.
            </seg>
            <seg n="6a526a89">
              Nu kommer regeringen och statsrådet med en omformulerad version
              i detta interpellationssvar, nämligen krav på villkor i enlighet
              med kollektivavtal. Då är frågan: Vad menas med i enlighet med?
            </seg>
            <seg n="47fd1921">
              Först och främst är det väl svenska kollektivavtal, och där ligger
              den första faran: Endast Sverige svenska krusbär har, endast Sverige
              svenska kollektivavtal har.
            </seg>
            <seg n="5c41052b">
              Det är den första följdfrågan. Det är mer en kontrollfråga. Jag
              antar att statsrådet inte syftar på alla kollektivavtal i hela
              Europa.
            </seg>
            <seg n="095e4e45">
              Eftersom svenska kollektivavtal brukar innehålla fler och mer
              detaljerade bestämmelser än vad som stadgas i EU:s utstationeringsdirektivs
              hårda kärna av skydd för arbetstagare, skulle krav på villkor
              som ligger över utstationeringsdirektivets krav innebära ett brott
              mot den grundläggande EU-principen om icke-diskriminering. Företag
              med i Sverige utstationerade arbetstagare skulle i strid med EG-rätten
              utestängas från första början från upphandlingar i Sverige.
            </seg>
            <seg n="030607c0">
              De krav som kan ställas, och bör ställas, får alltså ligga på
              en nivå i enlighet med utstationeringsdirektivets nivå för lön
              och andra villkor. Det är den maximala nivån.
            </seg>
            <seg n="0c8b4b26">
              Men företag som verkar i Sverige kan inte heller ligga under
              utstationeringsdirektivets nivå. Det är en av EG-rätten angiven
              miniminivå. Den som vill betala en sämre lön bör bli dragen inför
              rätten, till exempel av facket, och frågan förs då i sista hand
              till arbetsdomstolen.
            </seg>
            <seg n="3bdd8b47">
              Min slutsats är alltså klar: Både privat och offentlig sektor
              kan ställa krav i enlighet med utstationeringsdirektivets bestämmelser
              om grundläggande skydd för arbetstagare men inte krav på högre
              och inte heller tillämpa någon lägre nivå för lön med mera. Det
              är alltså utstationeringsdirektivet som är och förblir grundbulten
              i skyddet, inte kollektivavtalet. Det gäller vid offentlig upphandling
              men också i övrigt på arbetsmarknaden och för all utstationerad
              arbetskraft.
            </seg>
            <seg n="8c38ea2e">
              Kravet på svenskt kollektivavtal vore närmast ett dråpslag mot
              jobb och företagande i Sverige. Det kravet skulle utestänga väldigt
              många anställda och företag i Sverige och antagligen särskilt
              många jobb och företag i den egna kommunen. Det är inte letter,
              polacker och andra som i första hand arbetar med offentlig upphandling
              i Sverige utan svenska företag och svenska anställda som skulle
              drabbas av detta med att man skulle kräva kollektivavtal vid offentlig
              upphandling.
            </seg>
            <seg n="826caca6">
              Många svenska företag har nämligen i dag inte kollektivavtal.
              Så var det med ungefär hälften av alla småföretag år 1995, och
              så är det sannolikt även i dag. År 1995 gällde det sannolikt 40
              % av alla företag. Kanske anställde de här företagen 1520 % av
              alla arbetstagare i privat sektor.
            </seg>
            <seg n="44814cbf">
              Hela tanken är alltså att man, genom att på grund av Vaxholmskonflikten
              utestänga 15 fackliga letter, utestänger en stor del av de anställda
              och företagen i svensk privat sektor.
            </seg>
          </u>
          <note type="speaker" n="1f259eb9">
            Anf. 123 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-759d8a35ebcd271e-33" n="11465e11">
            <seg n="f20c02af">
              Herr talman! Först och främst vill jag säga att mitt svar och
              det vi skrev i DN nog harmoniserar ganska väl med varandra. Det
              framgår om man noga läser DN-artikeln. Däremot har nog man nog
              i referaten i olika tidningar gått ett steg längre. Men jag kan
              inte rå för hur tidningar tolkar och skriver vidare.
            </seg>
            <seg n="f6b6dab6">
              Vad det handlar om här är ILO:s konvention 94 som är så gammal
              som från år 1949. Den var uppe för bedömning i svenska regeringen
              redan 1950. Då tyckte man inte att det fanns någon anledning att
              ratificera den på grund av att arbetet i Sverige skedde på villkor
              som var reglerade i svenska kollektivavtal. Det fanns inte så
              stor anledning att ta in konventionen eftersom syftet med konventionen
              redan var uppfyllt. Så har vi också tyckt i många år.
            </seg>
            <seg n="0eb3c5e0">
              Men det är, och där har Carl B Hamilton alldeles rätt, Vaxholmskonflikten
              som har satt det hela på sin spets. Tydligen är det en stor skillnad
              mellan Carl B Hamilton och mig. Båda är vi EU-vänner det vet jag
              men jag har sett EU-medlemskapet som en möjlighet att lyfta löner
              i länder som har låga löner. Carl B Hamilton däremot vill utnyttja
              EU till att sänka löner i Sverige till en nivå som råder i andra
              länder. Det är bra att Carl B Hamilton tydliggör den saken. I
              kommande valrörelse kan det bli en intressant debatt om det också
              är Folkpartiets ståndpunkt, alltså att man när det gäller lön
              till svenska löntagare ska acceptera lettiska villkor i Sverige.
            </seg>
            <seg n="4d421928">
              Jag är absolut stenhård på den punkten och anser det kommer jag
              att driva så långt som det över huvud taget är möjligt att arbeten
              som utförs i Sverige ska ske enligt svenska regler. Det är just
              därför som vi tycker att det finns anledning att nu ratificera
              den här ILO-konventionen som säger att arbeten som ska ske i Sverige
              när offentlig verksamhet är inblandad via kontrakt inte kan ske
              på villkor som är sämre reglerade än vad kollektivavtalet i det
              här fallet det svenska reglerar för arbete som utförs här. Jag
              tycker att det är ganska självklart, och på det sättet har det
              fungerat.
            </seg>
            <seg n="383d8302">
              I och med att jag säger det faller hela sista argumentationen
              för Carl B Hamilton. Jag avser då dem som av olika skäl inte har
              kollektivavtal. Det kan gälla familjeföretag, ensamföretagare
              och så vidare. Jag känner naturligtvis också till en rad sådana.
              Men mig veterligt betalar de flesta av dem lön enligt svensk norm
              och enligt vad som är gängse på marknaden. På så sätt lever man
              upp till svensk norm. I det fallet skulle det naturligtvis inte
              vara något hinder. Gör man så är det naturligtvis inget hinder
              för dem att delta i offentlig upphandling. Däremot skulle det
              vara ett hinder att lettiska företag kommer hit och betalar halva
              lönen, en tredjedel av svensk lön eller vad det nu kan vara.
            </seg>
            <seg n="87f5e79d">
              Jag ser det här problemet som större. Vaxholmsexemplet visar
              ju att företag i Sverige som lever upp till svenska regler och
              som ger sina arbetare villkor enligt svenskt kollektivavtal blir
              utslagna av företag från andra länder som kommer hit och som kan
              hantera det här på ett helt annat sätt. Det ser jag som ett hot
              också mot hela den svenska välfärden och mot löntagarnas rätt
              att kunna försörja sig på den lön man har.
            </seg>
            <seg n="7d67e47b">
              Snarare är det alltså fråga om att även svenska företag blir
              utslagna om Vaxholmsexemplet sprider sig, får en expansion och
              tillåts här. Därför tycker jag att detta är så oerhört viktigt,
              och därför har Hans Karlsson och jag aktiverat oss i frågan. Frågan
              är oerhört viktig för framtiden och ett oerhört viktigt besked
              till svenska löntagare om vad som ska gälla för arbete i Sverige.
              Den frågan tänker vi driva vidare.
            </seg>
          </u>
          <note type="speaker" n="b81fc526">
            Anf. 124 CARL B HAMILTON (fp):
          </note>
          <u who="unknown" xml:id="i-2e2b2bdff3e9bf72-1" n="edc23f4a">
            <seg n="816bfe4a">
              Herr talman! Statsrådet lyssnade inte på mig utan körde med bluffen
              att vi på något sätt skulle vara för att man ska acceptera lettiska
              villkor i Sverige. Jag sade just att i Sverige gäller utstationeringsdirektivet
              och dess miniminivå, som ju ska vara miniminivån till exempel
              beträffande lönen i kollektivavtal eller vid permanent anställning
              i Sverige med de vanliga svenska avtalen.
            </seg>
            <seg n="c6e99644">
              Talet om en tredjedel eller hälften av lönen i lettiska företag
              i Sverige är alltså struntprat. Vi har ett EG-direktiv, utstationeringsdirektivet,
              som gäller för företag och anställda från andra länder som arbetar
              tillfälligt och i begränsad omfattning i Sverige. De har inte
              någon möjlighet att arbeta här till en tredjedel eller hälften
              av lönen enligt detta direktiv. Men det blir liksom bara borttaget
              i den politiska argumentation som jag hör från Socialdemokraterna.
            </seg>
            <seg n="87e5eb09">
              Jag tycker dock att det är bra att statsrådet nu säger att vad
              som gäller inte är svenskt kollektivavtal utan en svensk norm
              som naturligtvis, enligt statsrådet, kan uppfyllas även av företag
              som inte har kollektivavtal. Därmed har vi kommit en bit på vägen
              i den här debatten. Uppenbarligen biter sig statsrådet inte fast
              i det här med kollektivavtal, utan nu är det reducerat till en
              svensk norm. Det måste ju vara en väldigt stor lättnad om detta
              är det besked som statsrådet vill ge till svenska småföretag och
              alla företag som inte tillämpar, inte har, kollektivavtal. Svensk
              norm handlar det alltså om bra!
            </seg>
            <seg n="de54388e">
              Svenska regler i Sverige är, som jag tidigare sagt, något som
              Folkpartiet står bakom. De som har arbetat permanent i Sverige
              ska ha svenska kollektivavtal. Det är så att säga normalfallet.
              De som arbetar här i begränsad omfattning och under en begränsad
              tid lyder under de regler som finns i EG-rätten utstationeringsdirektivet.
              Där finns en hård kärna av skydd angiven. Däremot talas det inte
              om kollektivavtal där, utan som jag inledningsvis sade är det
              EG-rätten som det juridiskt är väldigt viktigt att analysera i
              det här sammanhanget. Konkurrensrätt och offentlig upphandlingsrätt
              härrör ju från EG-rätten. Lägger man här in den kommer man till
              slutsatsen att det krav som kan ställas på företag vid offentlig
              upphandling är att de ska betala minst den lön som gäller enligt
              utstationeringsdirektivet.
            </seg>
            <seg n="ffdd750b">
              Det är i och för sig en definitionsfråga som många gånger är
              ganska knepig. Men där ligger i alla fall miniminivån i kollektivavtalet.
              Betalar de inte den lönen kan facket och andra driva frågan till
              Arbetsdomstolen. Det är alltså EG-rätten som är grundbulten, inte
              ILO-konventionen och inte heller svenska kollektivavtal.
            </seg>
            <seg n="c7c1cb03">
              Avslutningsvis: Kommunförbundet har skickat ut ett cirkulär där
              man talar om kollektivavtal. Man talar inte alls om det som statsrådet
              här talar om, nämligen om en svensk norm. Därför tror jag att
              det är viktigt att statsrådet tar avstånd från det cirkulär som
              statsrådet säkert är medveten om har skickats ut från Kommunförbundet
              och där det ges grönt ljus till kommuner och landsting att testa
              idén att försöka föra in krav på svenskt kollektivavtal i anvisningarna
              i samband med offentlig upphandling.
            </seg>
          </u>
          <note type="speaker" n="e457a1f4">
            Anf. 125 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-759d8a35ebcd271e-34" n="11465e11">
            <seg n="726c1c71">
              Herr talman! Problemet i Vaxholmskonflikten var väl att man hade
              löner som var knappt hälften av svenska löner, och inte ens det.
              Det var detta som var grundproblemet när debatten startade. Då
              fanns det ingen från den borgerliga sidan som stod upp och tyckte
              att de skulle ha bättre betalt. Det var svensk fackföreningsrörelse,
              regeringen och andra som var elaka mot de stackars letterna som
              inte fick jobba för den här lönen i Sverige och konkurrera ut
              svenska byggnadsarbetare. Det var där striden stod. Det handlade
              inte om de vinklingar som Carl B Hamilton ger i den här debatten.
            </seg>
            <seg n="33aec572">
              Nu vill vi se om det är möjligt att ratificera ILO-konventionen
              gentemot gällande EG-rätt. Det är den som pekar på kollektivavtalsliknande
              förhållanden. Jag har ingen fjärrstyrning av Kommun- eller Landstingsförbunden.
              Det här är ett beslut som de har fattat utifrån vad de tycker
              ska gälla i svenska kommuner och vilka krav som ska kunna ställas
              där när man gör offentliga upphandlingar.
            </seg>
            <seg n="8ffed22f">
              Jag skulle inte ha något emot att man skulle ha rätt att också
              ställa krav på svenska kollektivavtal i upphandlingar. Vi har
              gjort en juridisk bedömning av detta för att se om det är möjligt
              att införa ILO-konventionen i svensk rätt.
            </seg>
            <seg n="05d2cb0a">
              Frågan om kollektivavtal är ju inte slutligen avgjord heller.
              Det finns en kammarrättsdom från 1996 där man kom fram till att
              det inte skulle gå att ha kollektivavtal. Den fördes aldrig upp
              till högsta instans, så det finns inget slutligt prejudikat i
              frågan heller.
            </seg>
            <seg n="edfbc73f">
              Nu finns det vissa Helsingforsskommuner som har ställt det här
              kravet. Vi får väl se vad som händer när de kraven verkställs
              och om det också blir någon prövning. Då får man ytterst en prövning
              av detta som kan vara väldigt intressant.
            </seg>
            <seg n="efecdb86">
              Det som skiljer Sverige från andra länder i EU på den här punkten
              är att i svensk arbetsrättslagstiftning har tyngdpunkten genom
              åren legat på att parterna har förfogat över och upprättat regler
              i kollektivavtalen. I Europa är den vanligaste ordningen att man
              har reglerat detta i lag. Kollektivavtalet har inte samma ställning.
              Då blir det också en viss krock med den uppfattning som finns
              inom EU när det gäller synen på detta.
            </seg>
            <seg n="5786b876">
              Jag tycker inte att det finns någon anledning för Sverige att
              backa och acceptera ett annat förhållande. Vi har en praxis som
              vi har använt och som har fungerat i Sverige under många år. Hela
              den svenska välfärdsutvecklingen har skett under den tid som kollektivavtalen
              har gällt i Sverige. Det har fungerat mycket väl. Varför skulle
              vi böja oss på den punkten nu och säga att vi inte tycker att
              det är viktigt längre och börja följa det som har varit gängse
              nere i Europa? På många ställen är det inga lysande exempel på
              hur detta har fungerat.
            </seg>
            <seg n="72053de8">
              Jag tycker att det finns all anledning att kämpa för den svenska
              linjen här. I Sverige ska svenska regler gälla. Man ska inte kunna
              arbeta på sämre villkor än vad som föreskrivs i de svenska kollektivavtalen.
            </seg>
            <seg n="504f74f6">
              Sedan finns det ett problem som egentligen inte hör till den
              här interpellationen, och det är detta med tillfälliga arbeten.
              Hur länge är ett arbete tillfälligt? Är ett skolbygge i en kommun
              att räkna som ett tillfälligt arbete? Det kan bli förfärligt många
              tillfälliga arbeten överallt. Det kan vara ett skolbygge, ett
              vägbygge eller ett brobygge. Det är bara fantasin som kan sätta
              gränser för vad som är tillfälligt, och då skulle man enligt Carl
              B Hamiltons sätt att resonera kunna använda sig av en annan lagstiftning.
              Då finns det många tillfälliga arbeten i Sverige, och det är jag
              mycket rädd för.
            </seg>
          </u>
          <note type="speaker" n="5bbecff3">
            Anf. 126 CARL B HAMILTON (fp):
          </note>
          <u who="unknown" xml:id="i-2e2b2bdff3e9bf72-2" n="edc23f4a">
            <seg n="bc35d7de">
              Herr talman! Det är inte Carl B Hamilton som resonerar, utan
              det är EG och utstationeringsdirektivet. Vad det här utstationeringsdirektivet
              konkret kommer att innebära är en ganska knepig fråga. Jag ska
              inte gå in på vad som menas med tillfälligt, i begränsad omfattning
              och så vidare. På den punkten återstår många klargöranden.
            </seg>
            <seg n="1131c922">
              Låt mig punktera den här bluffargumentationen en gång till. Folkpartiet
              är för svenska regler i Sverige. Vi är för utstationeringsdirektivets
              tillämpning i Sverige. Den här konflikten i Vaxholm gällde ju
              rätten att sluta kollektivavtal, men däremot inte lönen i kollektivavtalet.
              Det var bland annat sammanblandningen av dessa två frågor som
              ledde till den här konflikten och att den nu finns i Arbetsdomstolen
              och sannolikt går vidare till EG-domstolen.
            </seg>
            <seg n="674f461a">
              Jag vill för min del starkt varna för det här direktivet som
              Kommun- och Landstingsförbunden har skickat ut där det bland annat
              står så här: Entreprenören ska vara skyldig att vidta åtgärder
              så att inte gällande kollektivavtal för arbetet åsidosätts.
            </seg>
            <seg n="703d5b6f">
              Jag tror att detta kommer att leda till överklaganden, risk för
              skadestånd och problem för kommunerna. De kommer att fällas och
              få göra om upphandlingarna. Jag tror inte att det ligger i kommunernas,
              skattebetalarnas eller konsumenternas intresse att glömma bort
              detta. Man ska avvakta den regelutveckling och de juridiska klarlägganden
              som kommer på grund av Vaxholmsdomen och i andra sammanhang.
            </seg>
            <seg n="9c04c359">
              Det viktigaste för mig är egentligen det obegripliga i att Kommun-
              och Landstingsförbunden och regeringen över huvud taget funderar
              i dessa banor. Nu backar ju ministern lite från det, men när man
              talar om kollektivavtal riskerar man ju att utestänga en mycket
              stor andel av den egna kommunens företag och anställda från upphandling.
              Det handlar om 400 miljarder kronor om året, och det är svenskar
              som främst skulle drabbas.
            </seg>
          </u>
          <note type="speaker" n="8c53e1ac">
            Anf. 127 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-759d8a35ebcd271e-35" n="11465e11">
            <seg n="528c645e">
              Herr talman! Det sista har jag ingen förståelse för. I offentlig
              upphandling och i de verksamheter som har bedrivits så här långt,
              i alla fall i större omfattning, fram till konflikten i Vaxholm
              har faktiskt svensk lag och svensk lön tillämpats. Såvitt jag
              vet finns det inga företag som har utestängts av det skälet, utan
              man lever ju upp till det. Där kan jag inte heller se något problem
              om man följer ILO-konventionen att lön och villkor inte får vara
              sämre än kollektivavtal i Sverige. Då är det fritt fram att också
              vara med i en offentlig upphandling. Den delen tror jag att vi
              kan räkna bort och inte se några bekymmer i.
            </seg>
            <seg n="ba1e67b2">
              Däremot tycker jag att det är väldigt viktigt att det här prövas.
              Det är oerhört intressant för väljarna att höra vad de politiska
              partierna tycker att man ska ha betalt när man jobbar i Sverige.
              Ska man ha betalt efter svensk lag, eller ska annan lag tillämpas?
              Vi kan diskutera de juridiska termerna i kollektivavtalet hit
              och dit, men ytterst handlar det om under vilka villkor som arbetskraft
              i Sverige ska jobba när företag har deltagit i en offentlig upphandling.
              Är det svenska regler som ska gälla, eller ska man kunna tillämpa
              andra regler? Säger man andra regler handlar det inte om bättre
              villkor, utan då handlar det om sämre villkor, sämre lön och villkor
              i övrigt. Jag tycker att det är en intressant diskussion och en
              intressant debatt att föra vidare.
            </seg>
            <seg n="c16efb1e">
              Slutligen vill jag säga att jag inte har ändrat mig utifrån DN-artikeln
              där vi mycket noga pekar på ILO-konventionen. Däremot har det
              varit en efterdiskussion som bara har handlat om kollektivavtalen,
              men jag tar inget ansvar för den och för det som har refererats
              här. Hasse Karlsson och jag pekar på villkor i enlighet med kollektivavtalet
              och om det är möjligt att ställa sådana när det gäller offentlig
              upphandling. Vi får se vad utredaren kommer fram till. Vi får
              ta ställning till hans svar så småningom.
            </seg>
          </u>
          <note n="a9ba0b71">
            Överläggningen var härmed avslutad.
          </note>
          <note n="0702bb9f">
            21 § Hänvisning av ärenden till utskott
          </note>
          <note n="b4b83e31">
            Föredrogs och hänvisades
          </note>
          <note n="12902aed">
            Kammaren biföll talmannens förslag att motionstiden för prop.
            2004/05:100 skulle förlängas till tisdagen den 2 maj .
          </note>
          <note n="8422335d">
            22 § Bordläggning
          </note>
          <note n="e8cd6fc0">
            Anmäldes och bordlades
          </note>
          <note n="ddf63699">
            23 § Anmälan om interpellation
          </note>
          <note n="440d6682">
            Anmäldes att följande interpellation framställts
          </note>
          <note n="669b6069">
            den 15 april
          </note>
          <note n="c3c6f192">
            Hans Backman
          </note>
          <note n="0d023ea0">
            Interpellationen redovisas i bilaga som fogats till riksdagens
            snabbprotokoll tisdagen den 26 april.
          </note>
          <note n="7d8ea6f0">
            24 § Anmälan om frågor för skriftliga svar
          </note>
          <note n="b545b886">
            Anmäldes att följande frågor för skriftliga svar framställts
          </note>
          <note n="669b6069">
            den 15 april
          </note>
          <note n="2ebd41ff">
            Gunilla Carlsson
          </note>
          <note n="2ebd41ff">
            Gunilla Carlsson
          </note>
          <note n="13223c8b">
            Marie Wahlgren
          </note>
          <note n="0eadfffb">
            Gudrun Schyman
          </note>
          <note n="448b853f">
            Per-Olof Svensson
          </note>
          <note n="7b544b69">
            Ulf Holm
          </note>
          <note n="81288086">
            Frågorna redovisas i bilaga som fogats till riksdagens snabbprotokoll
            tisdagen den 19 april.
          </note>
          <note n="6fd900d2">
            25 § Kammaren åtskildes kl. 15.48.
          </note>
          <note n="482d17f5">
            Förhandlingarna leddes
          </note>
          <note n="c91d3b6a">
            /Monica Gustafson
          </note>
        </div>
      </body>
    </text>
  </TEI>
</teiCorpus>
