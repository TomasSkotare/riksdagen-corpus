<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--137</head>
          <docDate when="2004-06-10">2004-06-10</docDate>
        </div>
      </front>
      <body>
        <div>
          <note n="ba6bcbb5">
            ﻿
          </note>
          <note n="cca52968">
            Riksdagens protokoll
          </note>
          <note n="88f78561">
            2004/05:137
          </note>
          <note type="date" n="158f3cc8">
            Fredagen den 10 juni
          </note>
          <note n="588ee890">
            Kl. 09:00 - 15:06
          </note>
          <note n="9cfa66f5">
            1 § Svar på interpellation 2004/05:619 om rånbrott
          </note>
          <note type="speaker" n="15b2a231">
            Anf. 1 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-0" n="40e5dc15">
            <seg n="55408a61">
              Herr talman! Johan Pehrson har frågat mig vilka åtgärder jag
              avser att vidta för att minska antalet rån i samhället och för
              att göra det möjligt för de brottsbekämpande myndigheterna att
              bättre bekämpa denna typ av brottslighet. Johan Pehrson har också
              frågat mig om jag avser att vidta åtgärder för att möjliggöra
              att döma till grovt rån även när rånet skett utan skarpladdat
              vapen och för att höja straffskalan för icke fullbordat rån.
            </seg>
            <seg n="c59c7653">
              Jag vill inleda med att säga att regeringen under perioden 20002005
              har gjort kraftiga satsningar på polisen och höjt anslagen med
              2,3 miljarder kronor samt aviserat tillskott för 20062007 med
              ca 1,1 miljarder kronor. Sedan år 2000 har antalet poliser ökat
              med ca 1 200. Regeringens satsningar borgar för att de brottsbekämpande
              myndigheternas förutsättningar att förebygga och lagföra grova
              brott, som till exempel rån, ytterligare förbättras.
            </seg>
            <seg n="4690f9f8">
              Utöver detta pågår det ett fortlöpande arbete inom Regeringskansliet
              för att på ett övergripande plan utveckla och effektivisera svensk
              polis. Regeringen har initierat en rad utredningar i syfte att
              ta fram förslag om renodling av polisens arbete, förbättrade arbetsmetoder,
              mer ändamålsenlig lagstiftning inom polisens område med mera.
              Som exempel kan nämnas att regeringen avser att besluta om en
              lagrådsremiss före sommaren med förslag till utvidgade möjligheter
              att dels ta DNA-prov, dels registrera provresultatet i DNA-registret.
            </seg>
            <seg n="e92200bd">
              Inom Justitiedepartementet bereds även flera andra lagstiftningsprojekt
              som har stor betydelse när det gäller rånbrott. Dessa rör bland
              annat straffprocessuella tvångsmedel, ökade möjligheter att förhindra
              att vapen hamnar på den illegala marknaden, kameraövervakning,
              ökat skydd för hotade vittnen samt en eventuell kontraheringsplikt
              vid företagsförsäkringar.
            </seg>
            <seg n="011942ce">
              Utöver lagstiftningsarbetet pågår även olika aktiviteter som
              syftar till ökade kunskaper om brottsförebyggande åtgärder och
              vilka tekniska hjälpmedel som finns för att försvåra genomförandet
              av bland annat rån. Som exempel kan nämnas den av Brå samordnade
              arbetsgruppen för att förebygga butiksrån.
            </seg>
            <seg n="dd055289">
              Vad sedan gäller rubriceringen av ett rånbrott måste denna alltid
              göras utifrån samtliga omständigheter i det enskilda fallet. En
              närmare gränsdragning är därför i första hand en fråga för domstolarna.
              Lagstiftningen ger utrymme för att beakta bland annat den integritetskränkning
              det innebär att få ett vapen eller en vapenattrapp riktat mot
              sig. Justitieutskottet har också vid flera tillfällen uttalat
              att lagen väl avspeglar lagstiftarens syn på denna typ av brottslighet.
              Även när det gäller brott på förberedelsestadiet ger lagstiftningen
              utrymme för ett kraftfullt ingripande.
            </seg>
            <seg n="e4f2199f">
              Regeringen angriper således rånbrottsligheten på bred front och
              kommer självklart att fortsätta arbetet för att förbättra möjligheterna
              att förebygga och bekämpa denna typ av brottslighet. Detta arbete
              sker givetvis i samverkan med andra aktörer.
            </seg>
          </u>
          <note type="speaker" n="18a3b631">
            Anf. 2 JOHAN PEHRSON (fp):
          </note>
          <u who="johan_pehrson_2d741c" xml:id="i-30e916a002097b20-0" n="07d7052d">
            <seg n="981ddaa9">
              Herr talman! Jag tackar justitieministern för svaret. Man ska
              komma ihåg att det här med rån orsakar väldigt mycket mänskligt
              lidande. Det är inte bara så att pengar försvinner. Det handlar
              om människor som får sina liv förstörda. Det kan bli ett ganska
              omfattande trauma att vara utsatt för ett rån. Jag har tidigare
              mycket länge varit anställd och jobbat i bank. Jag har träffat
              människor där som har varit utsatta för rån och som har berättat
              hur svårt det är för dem att till exempel sova, känna att man
              har ryggen fri och så vidare. Det är många människor som drabbas.
              Det är inte bara pengar som försvinner.
            </seg>
            <seg n="3275b875">
              Dessutom är ju rånfrekvensen något som på lång sikt innebär ett
              hot mot kontanthanteringen i samhället, en kontanthantering som
              det i dessa dagar är ganska viktigt att slå vakt om ifall man
              är orolig för den alltmer ökande registrering som sker när vi
              använder våra kreditkort och så vidare ur ett integritetsperspektiv,
              att vi som människor har rätt att använda en hundring om vi går
              och handlar i stället för att bara lägga fram ett kort som kanske
              allt jag köper registreras på.
            </seg>
            <seg n="5cb1b3ac">
              Statistiken visar ju tyvärr att antalet rån har ökat väldigt
              mycket. Det finns ett undantag, och det är rån mot banker och
              postkontor nu har vi ju inte så många sådana kvar. Det heter ju
              Kasservice i dag, herr talman. Det beror enligt Brottsförebyggande
              rådet allena på att dessa har skärpt sin säkerhet och sin kontroll
              så pass mycket att man har kunnat bringa ned detta. Det är något
              som vi ska välkomna, och det är bra. Men den generella beteckningen
              rånbrott, både med och utan skjutvapen, har ökat väldigt kraftigt
              de senaste tio åren. Det här måste oroa också justitieministern.
            </seg>
            <seg n="92be559d">
              Ser man på utvecklingen framåt är väl inte den så gynnsam om
              man kan spåna scenarier. Vi kommer att se ännu mer av det här,
              också mot personer. Personrånen kommer att öka med ännu mer mänskligt
              lidande som följd. Jag har nyligen i riksdagen tagit emot mycket
              bekymrade företrädare för såväl banker och värdetransportörer
              som säkerhetsföretag som har känt att det finns en problematik
              med själva lagstiftningen här och delvis också med hur polisen
              arbetar. De vill komma fram med dessa synpunkter för att göra
              det här bättre, mer säkert, för ett tryggare Sverige. Jag skulle
              vilja att justitieministern också tog till sig en del av den diskussion
              som finns runt detta för att öka tryggheten.
            </seg>
            <seg n="0f251cf2">
              Då pekar jag på att det här handlar om en mycket grov organiserad
              brottslighet som vi inte kan möta med sociala förtecken. Där är
              jag glad att justitieministern och jag kan vara ganska överens
              om att vi möter en hel del brottslighet med social moteld, med
              att hjälpa människor som mår psykiskt dåligt och med bättre missbrukarvård.
              Tidigare, tydligare och lite tuffare insatser mot unga lagöverträdare
              skulle inte heller skada. Men nu pratar vi om människor i en bransch
              jag säger bransch som är mycket välorganiserad, där man kan köpa
              och handla med rånplaner ganska enkelt bland dem som är initierade.
            </seg>
            <seg n="c271e9b9">
              Då tror jag att det här med straffvärdet är viktigt. I dag finns
              det bra polisverksamhet som till och från faktiskt avslöjar de
              här rånplanerna. Då är straffrabatten betydande om man griper
              in på förberedelse- och försöksstadiet. Och det är ju bara slumpen.
              Det är ju inte fråga om någon människa som frivilligt har trätt
              tillbaka och sagt: Nu skippar vi den här planen. Nu slänger jag
              vapnen, och nu gräver jag ned rånarluvan. Det är personer som
              faktiskt är på gång men som avslöjas mer av slumpen för att polisen
              har kommit på dem.
            </seg>
            <seg n="3c64a7df">
              En annan sak är något som Folkpartiet anser, att man ska ha en
              större rabatt generellt om man frivilligt tillbakaträder från
              ett brott, oavsett vilket det är, och anmäler sig själv eller
              tydligt tar avstånd. Det är ju mycket bra. Men här är det slumpen,
              och här skulle jag vilja veta om inte justitieministern ändå ser
              att det finns ett utrymme för att skärpa detta. Här hjälper det
              inte med högre barnbidrag, högre sjukersättning eller någon annan
              social insats som vi annars brukar hamna i diskussioner om när
              det gäller att förebygga brott.
            </seg>
          </u>
          <note type="speaker" n="c8025721">
            Anf. 3 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-1" n="40e5dc15">
            <seg n="9f9a5917">
              Herr talman! Egentligen ska man inte tala så mycket om statistik
              om man talar om hur ett brottsoffer upplever det. Det sista som
              man ska säga till ett brottsoffer som har råkat ut för ett bankrån
              är att antalet bankrån har minskat. Detsamma gäller den ökning
              av antalet rån i uraffärer som vi kunde se men som glädjande nog
              sedan har minskat. Men det hjälper inte det enskilda brottsoffret
              ens om det är ett enda brott att antalet brott enligt statistiken
              har minskat. Där ser vi alltså klara skillnader både upp och ned.
              Och man ser att det faktiskt är olika trender. Men, som sagt,
              för den som drabbas av brott är statistiken varken någonting som
              gläder eller som man bryr sig om ifall den visar att antalet brott
              har minskat, utan varje rån är ett rån för mycket.
            </seg>
            <seg n="685f65e1">
              Det som är lite speciellt med rån som brott är att det handlar
              om alltifrån väldigt unga gärningsmän till, som Johan Pehrson
              säger, välorganiserade ligor. Det är faktiskt till stor del ett
              ungdomsbrott. Över hälften av de rån som begås är faktiskt begångna
              av ungdomar. Därför måste man arbeta på väldigt bred front när
              det gäller bekämpande av rån. Det gäller förstås att få tag i
              de ungdomar som man på ett tidigt stadium har kunnat konstatera
              att de inte respekterar de regler som finns och som inte heller
              tvekar att ta till våld. Det är många gånger väldigt unga och
              omogna pojkar som jag träffade som advokat och som inte har den
              empati och insikt som de bör ha när de hotar ett brottsoffer.
              Många gånger tycker de att det väl inte var så farligt eftersom
              de inte skadade brottsoffret. Men i själva verket kan detta ge
              brottsoffret livshotande skador. Det gäller förstås att gripa
              tag i dessa ungdomar på ett tidigt stadium. Där är det fortfarande
              ingen tvekan om att det är sociala insatser som behövs.
            </seg>
            <seg n="0a57da22">
              Men sedan är det så att några av dessa ungdomar får man inte
              tag i från samhället. De blir äldre. Och då måste samhället öka
              sina repressiva inslag. Och det är därför som vi också arbetar
              med de delar där vi har utvidgat de repressiva inslagen med utvidgad
              telefonavlyssning, visserligen även med ökad rättssäkerhet med
              allmänna ombud. Men vi vill på olika sätt ge polisen bättre befogenheter
              att klara upp den här typen av brott. Det är just detta som gör
              rånbrotten så speciella. Det gäller att arbeta över hela spektrumet.
            </seg>
            <seg n="047e9dcc">
              Min inställning är att när det handlar om barn och ungdomar är
              det i första hand sociala insatser som behövs. När det handlar
              om grova brottslingar är det i stort sett de repressiva inslagen
              som behövs. När det gäller rånbrott är det alltså sammantaget
              så att här får man arbeta över hela skalan. Det är inte så att
              det finns en eller två olika åtgärder, utan man måste se det på
              bred front, och det är på det sättet som vi försöker arbeta.
            </seg>
          </u>
          <note type="speaker" n="362720e4">
            Anf. 4 JOHAN PEHRSON (fp):
          </note>
          <u who="johan_pehrson_2d741c" xml:id="i-30e916a002097b20-1" n="07d7052d">
            <seg n="bc3bc8c1">
              Herr talman! Mot detta har jag ingen avgörande invändning. Vi
              ska jobba på bred front. Men vi vet att det fortfarande är ett
              stort problem med dessa människor, de förhärdade brottslingarna,
              där det finns klara vinster med en inlåsning, även om de självklart
              ska ha en bra behandling så att man återfår dessa personer som
              hyggliga medborgare någon gång. Men det måste ta lite längre tid
              eftersom det är fråga om väldigt stora vinster. Vi talar om att
              värdetransportrånen har ökat med över 100 % på tio år. Under de
              senaste fem åren har det begåtts 200 värdetransportrån. Det är
              rätt många sköna hundratals miljoner som är i omlopp. Detta är
              mycket lönsamt, om jag uttrycker mig lite förenklat, att hålla
              på med detta för dem som är mindre nogräknade. Det är mycket stora
              vinster och små risker, och det genererar detta. Då måste man
              överväga om inte själva straffvärdet för de personer som bara
              av slumpen i praktiken blir upptäckta borde vara något högre än
              hur vi annars ser på försök och förberedelse när det inte rör
              sig om ett fullbordat brott.
            </seg>
            <seg n="e6d81c5d">
              I fråga om detta återkommer justitieministern inte med någon
              kommentar, utan jag förstår det som att han är nöjd med den lagstiftning
              som vi har i dag såsom den har utkristalliserats i praxis. Där
              har vi frågan om skarpladdade vapen eller vapenattrapper. Det
              är inte solklart. För mig är det solklart att det inte ens vore
              relevant.
            </seg>
            <seg n="473ce515">
              Vi har flera ledande avgöranden i Högsta domstolen som vi annars
              i riksdagen värderar och säger att domstolarna dömer. Men när
              vi inte är riktigt nöjda med det, då återkommer ju vi med lagstiftning.
              Vi hade för några år sedan frågan om våld mot barn, där vi såg
              att straffskärpningsgrunderna och de försvårande omständigheterna
              inte användes på det sätt som justitieministern eller regeringen
              ansåg och som också Folkpartiet ansåg att de skulle användas.
              Då var vi överens om att föra in ytterligare punkter för att markera
              att det är en försvårande omständighet att slå sina egna barn.
            </seg>
            <seg n="523d3a0e">
              På samma sätt är det om vi vill ändra detta. Då är det justitieminister
              Thomas Bodström som har makten att skriva lagförslag och jag och
              flera andra i kammaren som har makten att stifta den lagen så
              att vi får en förändring.
            </seg>
            <seg n="b580ed5b">
              När det gäller vapenfrågorna generellt måste också justitieministern
              vara oroad över att det finns så många vapen i omlopp. Och jag
              tycker att det finns en lite väl förlåtande attityd. Att människor
              har ett automatvapen i byrålådan som är illegalt är ju ingen slump.
              Människor har det för att de sannolikt ska användas, antingen
              defensivt för att skydda sin kriminella verksamhet eller för att
              tillskansa sig några av de 100 miljarder som finns i kontanter
              i Sverige.
            </seg>
            <seg n="70ed439e">
              När det gäller polisens arbete kan vi önska att man jobbar ännu
              mer inom svensk polis med underrättelseverksamhet för att kunna
              motverka detta. Det finns bra förslag från regeringens egen lilla
              gruppering, mobilisering mot narkotika, som har föreslagit ett
              nationellt underrättelsecentrum för att samla intelligentian och
              inhämta information för att kunna lägga pussel och förebygga dessa
              brott och avbryta så tidigt som möjligt så att människor inte
              skadas, blir traumatiserade och kanske sjukskrivna för resten
              av sitt liv. Där finns en del att önska.
            </seg>
            <seg n="2d37d082">
              När vi kommer in på polisens kompetens hörde jag att justitieministern
              för ett par veckor sedan var ute och sade att det vore bra med
              fler specialister. Jag håller verkligen med om det. Jag kommer
              att ge regeringen allt stöd om vi kan se till att svensk polis
              får fler specialister för att jobba med bland annat kriminalunderrättelsetjänst
              och analysverksamhet så att man blir ännu vassare. Men då krävs
              det mer än att justitieministern talar om att de som går polisutbildning
              i dag ska få äta i samma matsal som andra studenter som läser
              actionfilmskunskap eller håller på med spabehandlingar, som är
              akademiska utbildningar i Sverige, vilket är fantastiskt, måste
              man säga. Det blir inte bättre för att man delar matsal och hämtar
              juice i samma maskin, utan det krävs en medveten styrning från
              regeringen och att man säger att det är viktigt att man nu får
              in fler experter, till exempel jurister, samhällsvetare, psykologer
              och utredare, som kan lyfta fram kriminalunderrättelseverksamheten
              inom den svenska polisen, vilket också är mycket viktigt.
            </seg>
          </u>
          <note type="speaker" n="405faf5b">
            Anf. 5 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-2" n="40e5dc15">
            <seg n="dcf382ac">
              Herr talman! Jag ska först säga att vi förefaller att vara överens
              om relativt mycket. Men det finns en sak som vi däremot inte är
              överens om och där jag tycker att Folkpartiet möjligtvis har ändrat
              inställning. Vi har tillsammans haft inställningen att det är
              viktigt att domstolar ska avgöra i det enskilda fallet. Detta
              är ett sådant typexempel. Det är självklart så att ett skarpladdat
              vapen är en mycket allvarlig omständighet och som är just en av
              de omständigheter som kan leda till ett grovt rån och många gånger
              gör det också. Att börja införa automatik tror jag är det sista
              som vi ska göra. Det är mycket bättre att ange de omständigheter
              som nu finns och också låta praxis se till att man får den utveckling
              som domstolarna självständigt avgör, och naturligtvis också riksåklagaren,
              som nu tittar på just de frågor som Johan Pehrson diskuterar,
              bland annat hur man eventuellt ska höja straffen när det finns
              vapen med.
            </seg>
            <seg n="2405332f">
              Sedan kan jag allmänt sett säga att om man är förespråkare för
              högre straff när det gäller denna typ av grov brottslighet ska
              man vara väldigt glad eftersom straffen har höjts kraftigt under
              de senaste åren. Det har gjorts genom den praxis som har utvecklats.
              De som ivrat för straffhöjande åtgärder hade knappast kunnat göra
              detta bara i en lagstiftning. Men här har man fått det på det
              sätt som man själv har önskat.
            </seg>
            <seg n="5cfcdfe8">
              Sedan tycker jag att det är viktigt att erinra om vilken vikt
              vi fäster vid detta med den utveckling som har skett med vapen.
              Och vi försöker på bred front attackera den vapenhandel som finns.
              Det handlar om att skärpa kontrollen av dem som får vapen, skärpa
              införseln av vapen, se till att kontrollen av vapenhandlarna blir
              bättre och att se till att skrotningen av vapen blir bättre. Allt
              detta behövs eftersom varje vapen som hamnar i fel händer kan
              vara vägen till en katastrof.
            </seg>
            <seg n="e383a983">
              Sedan är det så att de personer som hamnar i de gäng som sysslar
              med grov organiserad brottslighet hamnar också förr eller senare
              i fängelse. Vi har en relativt hög uppklaringsprocent per brott.
              Det är faktiskt över hälften som klaras upp. Det innebär att de
              som ägnar sig åt detta förr eller senare åker fast. Och alla som
              har jobbat i rättsväsendet vet att den här typen av brottslighet
              kan löna sig på kort sikt, men förr eller senare åker man fast.
              Då döms man också för grova brott. Men då kommer man till en väldigt
              viktig fråga. Många av dessa personer har nämligen tyvärr utvecklats
              till yrkeskriminella. Men för varje person som man trots allt
              kan få tillbaka och återanpassad i vårt samhälle så är det en
              stor vinst. Och då ska man förstås använda dessa år i fängelse
              på bästa sätt för att få tillbaka dessa personer till samhället.
            </seg>
            <seg n="c6673a73">
              Nu har vi fått ett förslag, som visserligen kom i går jag har
              inte på något sätt tagit ställning till alla delar i förslaget
              och ska inte heller göra det nu eftersom det ska ut på remiss.
              Däremot vill jag säga att tankarna inte är nya. Tidigare har vi
              ju haft diskussioner om det och förefallit ha varit relativt överens.
            </seg>
            <seg n="db6c4881">
              Principerna går ut på att i stället för att ha det stelbenta
              systemet med två tredjedelar ska det finnas möjligheter till att
              under verkställigheten få de fördelar som behövs för att kunna
              återanpassas i samhället få en bättre utbildning, vård och så
              vidare och flytta sig steg för steg, något som jag vet att Johan
              Pehrson tidigare intresserat sig för, och en möjlighet till utvidgad,
              förlängd, tid under den sista delen av straffet så att man lätt
              kan återanpassas till samhället. Vad som inte nämndes vid alla
              tillfällen i går när detta rapporterades, är att det också handlar
              om en förlängning av straffet. Det är inte så att man oavsett
              om man missköter sig och på olika sätt begår nya brott eller planerar
              nya brott kommer ut efter två tredjedelar av tiden, utan man ska
              också kunna sitta av hela straffet.
            </seg>
            <seg n="fa073587">
              Kort sagt handlar det om vad vi har talat om: morot och piska
              inom kriminalvården, något som definitivt kommer att ha stor betydelse
              för just den här kategorin. Det vore intressant att höra hur Johan
              Pehrson i dag ställer sig till principerna. Jag begär förstås
              inget svar om utredningen, men principerna är inte nya.
            </seg>
          </u>
          <note type="speaker" n="ccabe73a">
            Anf. 6 JOHAN PEHRSON (fp):
          </note>
          <u who="johan_pehrson_2d741c" xml:id="i-30e916a002097b20-2" n="07d7052d">
            <seg n="f93005f8">
              Herr talman! Jag förstår att justitieministern känner en viss
              stress över att den utredning han beställt och själv skrivit direktiven
              till har levererat det som jag gissar att han själv önskat förslag
              om ett återinförande av halvtidsfrigivningen. Det tycker jag är
              en mycket konstig signal, men i regel får man ju det man beställer
              åtminstone om man skriver sådana direktiv till utredningen. Detta
              tycker jag är allvarligt.
            </seg>
            <seg n="ce6c1f95">
              Däremot är vi helt överens om övriga förändringar om att vi ska
              ha drivkrafter för skötsamhet och drivkrafter mot misskötsamhet.
              Vi kommer säkert att vara överens om det, men vi har mycket svårt
              att förstå att detta med kriminalitet, återanpassning och annat
              ska lösas genom att införa halvtidsfrigivningen. Det är väldigt
              konstigt.
            </seg>
            <seg n="c37363c7">
              Det här handlar inte om att vi ska blanda oss i rättskipningen,
              utan det handlar om att vi i dag har en lagstiftning och en gällande
              rätt som byggs på den praxis som har utvecklats. Är man inte nöjd
              ska man ändra den, om man är av den åsikten, och det är Folkpartiets
              åsikt.
            </seg>
            <seg n="e51e050c">
              Jag vill återigen understryka att det inte handlar om smågangstrar
              som hamnat snett och som vi ska möta tidigt, tydligt och lite
              tuffare än i dag, för annars kommer vi inte till rätta med ungdomskriminaliteten;
              det är en annan debatt.
            </seg>
            <seg n="b53976a6">
              De här personerna måste vi möta på ett helt annat sätt. Thomas
              Bodström säger att de här människorna ändå åker fast. Ibland när
              jag är på fotbollsmatch brukar klackarna skrika: Hela Sverige
              skrattar. Det gjorde de visst när ÖSK fick rätt mycket stryk mot
              AIK.
            </seg>
            <seg n="11d53739">
              Det finns några människor som nu skrattar ganska mycket och som
              sitter med ganska många sköna hundratals miljoner inte var och
              en, men 500 miljoner från dessa rån är ju borta. De personerna
              och de pengarna har inte alla kommit fram. Det är ganska många
              av de personerna som finner det lite lustigt att höra att de åker
              fast. De har levt gott på sin kriminalitet och har inte givits
              några signaler om att de ska upphöra med detta när deras pengar
              är slut; det är bara att åka och hämta nya. Insatsen är relativt
              låg straffvärdesmässigt, medan vinsterna är mycket höga. Det måste
              vi motverka bättre än som görs i dag. Det är ett vallöfte från
              Folkpartiet inför nästa val.
            </seg>
          </u>
          <note type="speaker" n="8dacf59b">
            Anf. 7 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-3" n="40e5dc15">
            <seg n="566b9bfe">
              Herr talman! Det var modigt av en ÖSK:are att ta upp matchen
              mot AIK. Men nu ömmar mitt hjärta också för ÖSK, så det var blandade
              känslor för mig när det gäller den matchen.
            </seg>
            <seg n="b804de99">
              Sedan vill jag faktiskt rätta Johan Pehrson. Det är inte så att
              man kommer lätt undan när det gäller de här brotten. 50 % av brotten
              klaras alltså upp. Det innebär att de personer som yrkesmässigt
              ägnar sig åt det här faktiskt åker fast; det ska man ha klart
              för sig. Har man som jag arbetat som advokat en tid kan man ganska
              tydligt se att så ser verkligheten ut. Sedan är det, som sagt,
              ett och annat brott som aldrig kan bevisas. Det är naturligtvis
              illa nog, men det är inte så att man kan leva ett liv där man
              ägnar sig åt rån utan att förr eller senare åka fast. Det gör
              i princip alla; det ska man ha klart för sig, i alla fall när
              det gäller yrkeskriminella.
            </seg>
            <seg n="8f828db2">
              Om Johan Pehrson inte tror mig får han gärna fördjupa sig i ämnet.
              Han kommer då att se att det inte är så att man kan leva ett yrkeskriminellt
              liv och ägna sig åt den här typen av brottslighet utan att åka
              fast. Det gör man förr eller senare, och då får man sitta många
              år i fängelse.
            </seg>
            <seg n="55ba6ec3">
              Sedan ska jag också rätta Johan Pehrson såtillvida att det inte
              är fråga om att ändra villkorlig frigivning till halvtid. Visserligen
              skulle det mycket väl kunna vara så i Sverige om man nu, som Johan
              Pehrson, skulle vilja anpassa till europeisk nivå. I stort sett
              i hela Europa har man ju halvtid.
            </seg>
            <seg n="ab08bb44">
              Jag anser dock att det kan vara bättre att ha det på det sätt
              som utredningen föreslagit, nämligen att man får en möjlighet
              att vistas utanför fängelset under tiden från halvtid och fram
              till två tredjedelar detta för att få den morot som behövs. Men
              det gäller också, vilket är så viktigt, att för balansens skull
              kunna avtjäna straffet längre än man kan i dag. Det är inte som
              just den här typen av förhärdade brottslingar säger: Det spelar
              ingen roll om jag sköter mig eller inte. Jag får ändå komma ut
              efter två tredjedelar.
            </seg>
            <seg n="41a330e8">
              Ska man hitta ett modernt och bra system måste man, tror jag,
              fortsätta att arbeta vidare här. Men, som sagt, detta får vi ta
              vid senare diskussioner. Anledningen till att jag tar upp detta
              är just den typ av brottslingar som i flera år sitter i fängelse.
              Det är oerhört viktigt att få var och en av dem motiverad att
              ägna sig åt andra saker än fortsatt brottslighet när de kommer
              ut.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="77168548">
            2 § Svar på interpellation 2004/05:605 om kostnaderna för polisbevakning
          </note>
          <note type="speaker" n="499fdab4">
            Anf. 8 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-4" n="40e5dc15">
            <seg n="8411c304">
              Herr talman! Carl-Axel Roslund har ställt fyra frågor till mig.
              Han undrar vilka åtgärder jag avser att vidta för att klargöra
              regeringens syn på om det nuvarande systemet är acceptabelt och
              förenligt med en rättsstat. Vidare undrar han vilka åtgärder jag
              avser att vidta för att klargöra regeringens syn på i vilka fall
              som det ska vara samhällets respektive den enskilde arrangörens
              skyldighet att upprätthålla ordningen. Han undrar vidare vilka
              åtgärder jag avser att vidta för att presentera regler så att
              det blir tydligare när arrangörerna själva ska stå för bevakningskostnaderna
              och när de ska finansieras med offentliga medel. Slutligen frågar
              han vilka åtgärder jag avser att vidta för att redogöra för regeringens
              inställning till den grundläggande frågan om upprätthållandet
              av trygghet, säkerhet, lag och ordning är en av samhällets grunduppgifter.
            </seg>
            <seg n="90a2f020">
              Inledningsvis vill jag säga att jag inte delar Carl-Axel Roslunds
              uppfattning om att det är oklart och godtyckligt vem som ska stå
              för bevakningskostnaden vid olika evenemang. Det finns ett tydligt
              regelverk kring detta.
            </seg>
            <seg n="ca856c4f">
              Carl-Axel Roslund tar upp fotbollsklubbarna som exempel på arrangörer
              som inte behöver betala för polisbevakning. Det stämmer att de
              inte betalar för polisbevakning eftersom de är ideella föreningar.
              De tillhandahåller dock ordningsvakter och matchvärdar som upprätthåller
              ordningen på arenan.
            </seg>
            <seg n="7b53faa3">
              Om arrangören är vinstdrivande kan polisen begära ersättning
              vid bevakning av olika evenemang, till exempel popgalor. I den
              mån polisen kan begära ersättning från arrangören berör det endast
              den personal som finns vid och inne på arenan eller området. Så
              fort man går utanför dess omedelbara närhet är det inte ett ansvar
              för arrangören att finansiera polisens verksamhet. Då är det samhällets
              uppgift att upprätthålla den allmänna ordningen, även i de fall
              en ordningsstörning kan förväntas uppkomma som en direkt följd
              av en anordnad tillställning av något slag.
            </seg>
          </u>
          <note type="speaker" n="a72cf6a2">
            Anf. 9 CARL-AXEL ROSLUND (m):
          </note>
          <u who="carl-axel_roslund_34fc48" xml:id="i-5785074080612c46-0" n="64aebb60">
            <seg n="02fd8833">
              Herr talman! Tack för svaret, justitieministern! Justitieministern
              säger att det finns ett tydligt regelverk och att det egentligen
              är så att är det en ideell förening behöver man inte betala för
              polisbevakning; annars ska man betala.
            </seg>
            <seg n="20c74b84">
              Den här gränsen är oerhört luddig. Vi vet att fotbollsklubbarna
              är ideella föreningar. Ändå omsätter de hundratals miljoner kronor
              bara i löner och liknande.
            </seg>
            <seg n="b2bc8bad">
              Herr justitieminister! Visst finns det en Helsingforssklubb som
              till och med är ett aktiebolag. Men inte behöver de betala!
            </seg>
            <seg n="16a2594f">
              Sedan har vi fått den märkliga situationen att om en mc-träff
              anordnas i Västervik slipper man betala för polisbevakningen.
              Men om samma typ av mc-träff anordnas i Mellansverige ska man
              betala.
            </seg>
            <seg n="475fb4ce">
              Hur kan det då bli på det viset? Jo, lagen säger att man ska
              betala om det är en offentlig tillställning. Men om det är en
              allmän sammankomst behöver man inte betala. Jag skulle önska att
              justitieministern förklarade den skillnaden.
            </seg>
            <seg n="7e8a6a13">
              Vi har också fått ett ännu märkligare förhållande. Till exempel
              Swedish Rock Festival utanför Sölvesborg anordnas av ett aktiebolag.
              Men de slipper betala för polisbevakningen. Varför slipper de
              betala? Jo, arrangemanget ligger inte inom detaljplanerat område.
              Ligger det inom detaljplanerat område ska man betala för polisbevakningen.
              Rockfestivalen flyttar då några kilometer ut i buskarna, utanför
              detaljplanerat område. Då slipper man betala. Det har blivit dyrare
              och mer svårövervakat men de slipper alltså betala.
            </seg>
            <seg n="7f86eba1">
              Polisen avgör alltså om en mc-träff är en offentlig tillställning
              och om de ska betala.
            </seg>
            <seg n="ac45f3be">
              Eller ta Hultsfredsfestivalen som sägs vara en allmän sammankomst.
              Därmed slipper de betala.
            </seg>
            <seg n="24d02baf">
              Justitieministern säger att det är ett klart och tydligt regelverk,
              men jag tror att han är den ende som tycker det. Polisen tycker
              i alla fall inte det och inte heller allmänheten. Arrangörerna
              tycker definitivt inte det.
            </seg>
            <seg n="55879877">
              Än märkligare blir det när vi läser nu har det här tagits upp
              i tidningarna att polisen säger att mc-träffen är ett gyllene
              tillfälle för polisen att spana på de kriminella mc-gängen. Då
              frågar jag: Ska de vanliga familjefäder som kör motorcykel betala
              för polisens spaningsverksamhet?
            </seg>
            <seg n="3c3fe5a4">
              Så säger justitieministern här att det bara är bevakning inne
              på själva området eller i dess omedelbara närhet som arrangören
              ska betala. Annars ska arrangören naturligtvis inte betala. Så
              får vi höra polismästaren i det aktuella området säga att man
              kommer att ha massor med nykterhetskontroller på tillfartsvägar
              och liknande. I fjol gjorde man 11 500 sådana nykterhetskontroller
              på tillfartsvägarna som arrangören fick betala. Det var absolut
              inte i området eller i dess omedelbara närhet.
            </seg>
          </u>
          <note type="speaker" n="527a6945">
            Herr justitieminister:
          </note>
          <u who="unknown" xml:id="i-78b9fc22bbe0f761-5" n="f3855e81">
            <seg n="40ff1a04">
              Är detta verkligen ett klart och tydligt regelverk?
            </seg>
          </u>
          <note type="speaker" n="e242fe24">
            Anf. 10 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-b315116a1900e7ac-0" n="c68cf140">
            <seg n="7a3acdc9">
              Herr talman! För övrigt är anledningen till att jag går upp i
              denna debatt att vi för några veckor sedan hade, inte samma debatt,
              men en liknande debatt om vem som ska stå för notan. Jag känner
              mig föranlåten att bredda denna fråga lite. Även om regeringen
              inte arrangerar rockfestivaler ännu står man som arrangör för
              andra sammankomster, typ internationella sådana, EU-toppmöten
              med mera. Där har vi ett stort problem. Tack och lov avlöpte Jämtlandsmötet
              väldigt bra, men notan står kvar. Vem ska betala den? Är det Jämtlandspolisen
              som ska betala den eller är det arrangören, den svenska regeringen?
            </seg>
            <seg n="ce98e425">
              Justitieministern och jag har diskuterat detta många gånger.
              Justitieministern är av den uppfattningen att det även på det
              här området finns rutiner för kostnadsfördelningen. Men precis
              som Carl-Axel Roslund säger är regelverket väldigt luddigt. I
              samband med EU-toppmötet i Göteborg fick regeringen, trots sitt
              styvnackade motstånd, till sist falla till föga och faktiskt ersätta
              polisen i Västra Götaland.
            </seg>
            <seg n="9d128eb0">
              Det är väldigt viktigt att vi på hela kostnadsansvarsområdet
              får ett regelverk som faktiskt fungerar. Det är inte acceptabelt
              att Jämtlandspolisen ska avsätta en tredjedel av hela sin årsbudget
              till att arrangera ett möte som regeringen behagar lägga i en
              del av myndighetens geografiska område.
            </seg>
            <seg n="641437cb">
              Därför måste jag ställa frågan till justitieministern: Kommer
              Jämtlandsmyndigheten att få ersättning för de kostnader man haft
              i anledning av det möte i Åre som nyss avslutats?
            </seg>
          </u>
          <note type="speaker" n="ad929b9f">
            Anf. 11 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-6c537396a069c28a-0" n="44062be2">
            <seg n="08756d53">
              Herr talman! Den fråga som Carl-Axel Roslund belyser är ett bekymmer,
              som aktualiseras mer och mer på grund av myndigheternas otroligt
              dåliga och pressade ekonomi. Inne på High Chaparral, där man anordnade
              en motorcykelträff, kostade bevakningen för två år sedan 85 000
              kr. För en likartad träff med ungefär lika många deltagare är
              kostnaden nu uppe i ungefär 1,8 miljoner kronor. Det låter inte
              rimligt. Jag håller med Carl-Axel Roslund om att det inte är acceptabelt
              om arrangören tvingas bekosta andra kontroller i anslutning till
              aktiviteten.
            </seg>
            <seg n="0ae262bf">
              Problemet är, som jag ser det, att ordningslagen är väldigt otydlig.
              Det har också vidimerats av Rikspolisstyrelsens chefsjurist i
              Studio 24 häromveckan. Kommentaren till ordningslagen gör mig
              förvånad. Det är snårigt. Det står i kommentaren: Det torde därför
              stå klart att det inte är möjligt att dra en klar gräns mellan
              anordnarens och polisens ansvarsområden.
            </seg>
            <seg n="76aa75b8">
              Min fråga är då: Avser ministern att se över ordningslagen? Den
              är snårig så till vida att man sammanblandar allmänna sammankomster
              med offentliga tillställningar. För allmänheten och för arrangören
              blir det obegripligt. I stort sett är det bara de klubbar som
              har råd att anlita jurister, som är smarta nog att hitta kryphål
              i lagen, som kan klara sig undan de dyra bevakningskostnaderna.
              Små arrangörer drabbas, som ägaren till High Chaparral som åkte
              på en kostnad på 1,8 miljoner. Det kan inte vara rimligt. Däremot
              är det rimligt att arrangören står för en del av bevakningskostnaden
              för bevakningen inne på området. Det är högst rimligt.
            </seg>
            <seg n="0661ca10">
              Det är inte för få arrangemang i Sverige. Jag välkomnar alla
              möjliga arrangemang. Det kan vara både Hälsingehambon och O-Ringen,
              Helsingfors Marathon, fotbollsmatcher och mc-träffar. Men genom
              det här snåriga regelverket riskerar vi att få färre arrangemang
              i Sverige. Det är de stora klubbarna och de med god ekonomi som
              kan ordna det hela på ett praktiskt sätt. Det tycker jag inte
              är tillfredsställande.
            </seg>
            <seg n="d7476972">
              Min fråga är: Kommer det att bli en översyn av ordningslagen
              så att det blir en bättre balans i förhållande till verkligheten?
            </seg>
          </u>
          <note type="speaker" n="a209f620">
            Anf. 12 JOHAN PEHRSON (fp):
          </note>
          <u who="johan_pehrson_2d741c" xml:id="i-30e916a002097b20-3" n="07d7052d">
            <seg n="4bfff50b">
              Herr talman! Jag hoppas att justitieministern tar till sig det
              här, för det borde vara lite rakare rör och enklare att klarlägga
              förhållanden. Vem tjänar på luddig lagstiftning och på oklara
              regler? Det må vara hänt att regeringen uppfattar reglerna som
              klara, men det är ändå användarna som är de som ska kunna tillämpa
              och förstå dem. Då blir det väldigt knepigt. Här vore det välkommet
              om regeringen, som inte annars är rädd för att tillsätta en och
              annan utredning för att titta på en fråga här och där, gjorde
              det här också. Det finns faktiskt ett ganska klart behov.
            </seg>
            <seg n="9f73a49a">
              Jag tycker att det är viktigt att vi renodlar polisens uppgifter.
              Jag tycker att det är bra att de som anordnar stora arrangemang
              som kan leda till ganska omfattande behov av polisiär närvaro
              eller ordningsmakt får betala det själva. Det är viktigt att vi
              går vidare med att renodla polisens uppgifter så att polisen kan
              jobba med det de ska vara bäst på. Det är ett sätt att markera
              att det inte är en debatt om antalet poliser och finansiering
              av polisen och vilka verktyg polisen ska ha. De ska göra rätt
              saker. Här finns en del att önska. Polisverksamhetsutredningarna
              är ganska många i dag. De har väl börjat samla lite damm. Det
              är dags att gå från utredning och remissvar till handling, och
              det är regeringens ansvar.
            </seg>
            <seg n="cd3cb030">
              Om man ska gå den vägen att flera arrangörer ska få ta ansvar
              själva, kommer vi in på frågan om tillgången på ordningsvakter.
              Här har jag åter mött många människor från säkerhetsbranschen
              som är lite oroliga för att det har blivit totalhaveri vad gäller
              utbildning av ordningsvakter. Om vi har en situation där de som
              tidigare hade möjlighet att utbilda ordningsvakter inte kan få
              tag i några att utbilda är det en stor brist på ordningsvakter
              i dag. Ordningsvakterna ska alltid godkännas av polisen lokalt
              för att se till att man får lämpliga ordningsvakter. Det är ett
              stort ansvar och stora befogenheter man får som ordningsvakt.
              Ordningsvakterna är inte alls knutna till de företag som kanske
              tar ansvar för bevakningen av ett större evenemang och säkerheten
              däromkring.
            </seg>
            <seg n="b2ca7b7c">
              Jag önskar att justitieministern kunde fundera ett varv på hur
              vi ska garantera att vi får en bra möjlighet att utbilda ordningsvakter
              och att utbildningen kan fortsätta att bedrivas, som den länge
              har gjorts, enligt det som kallas BYA, tidigare TYA, för att få
              en fortsatt försörjning på ordningsvakter. De ordningsvakter vi
              har i dag är enligt polisen tillräckligt många. Men många av dem
              har inte jobbat på många år eller arbetat mycket sporadiskt. Vi
              behöver få tillgång till personer som kan ersätta polisen så att
              den riktiga polisen får göra de riktiga polisiära uppgifterna
              för att öka tryggheten i Sverige.
            </seg>
          </u>
          <note type="speaker" n="7616a218">
            Anf. 13 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-6" n="40e5dc15">
            <seg n="43430530">
              Herr talman! När det gäller renodling av polisens uppgifter är
              det riktigt att detta har utretts ordentligt. Vissa saker har
              visat sig inte vara effektiva eller lönsamma. Dem kommer vi inte
              att gå fram med, för det vore att försämra polisens verksamhet.
              Några av de saker som man har till uppgift vill polisen ha kvar
              därför att det är en del av brottsbekämpningen, och det ska vi
              respektera. Andra delar där vi kan renodla kommer det konkreta
              förslag om i höst.
            </seg>
            <seg n="36df48b7">
              När det gäller detaljregleringen, som polisen själv kan styra
              över eller i alla fall ha starka synpunkter på, pågår ett arbete.
              Det är riktigt att det är hög tid att mer detaljerat se över när
              man få en avgiftsintäkt. Däremot är ordningslagen och förändringar
              i den någonting som stiftas här i riksdagen.
            </seg>
            <seg n="e73a4e56">
              Därför vill jag fråga Carl-Axel Roslund hur många motioner han
              väckt om en ändring av ordningslagen. Jag vill även fråga Hillevi
              Engström hur många motioner om en ändring av ordningslagen man
              väckt från Moderata samlingspartiets sida. Vart har de i så fall
              tagit vägen?
            </seg>
            <seg n="aa7a4bc2">
              När det gäller kostnaderna för polisbevakning har detta skett
              vid ett tillfälle. Till merkostnaderna för Göteborgsmötet 2001
              gavs pengar från RPS. Detta känner Cecilia Magnusson väl till.
              Det var något som vi tog initiativ till från början.
            </seg>
            <seg n="1e3e9ccd">
              Vi har det systemet att det är RPS som fördelar pengarna till
              de olika länen. Om man har synpunkter på att vilja ändra på det
              har jag ingenting emot det. Då ska man ta den diskussionen. Men
              jag är av den uppfattningen att vi ska respektera det system vi
              har, vilket jag tycker att Cecilia Magnusson kanske också skulle
              göra. Så länge vi har det system vi har är det RPS som fördelar
              de pengarna. I annat fall får vi ändra på systemet.
            </seg>
            <seg n="07c8d61d">
              Det är klart att staten kan ta över hela fördelningen, och vi
              kan upphäva alla länsmyndigheter. Det hålls ett antal möten runtom
              i landet, och det är förstås inga problem att göra det, men så
              länge vi har systemet att det är RPS som fördelar dessa pengar
              kommer i alla fall jag att fortsätta att ha respekt för det systemet.
            </seg>
          </u>
          <note type="speaker" n="0453b822">
            Anf. 14 CARL-AXEL ROSLUND (m):
          </note>
          <u who="carl-axel_roslund_34fc48" xml:id="i-5785074080612c46-1" n="64aebb60">
            <seg n="b06bab3e">
              Herr talman! Justitieministern! Det är faktiskt regeringens uppgift
              att lägga fram förslag.
            </seg>
            <seg n="b2510431">
              Jag tycker egentligen inte att jag fick något svar på frågan
              om detta är ett klart och tydligt regelverk. Är inte gränsen mellan
              ideella föreningar och andra i dag alltmer flytande? Är det då
              inte fel att hänga upp en lag på ideella föreningar? Är det önskvärt
              att arrangemangen flyttar ut från detaljplanerat område längre
              och längre ut i buskarna, där det hela blir mer och mer svårövervakat
              och dyrare och dyrare? Det blir ju effekten av det nuvarande systemet.
              Är det verkligen önskvärt? Tycker justitieministern att skillnaden
              mellan offentlig tillställning och allmän sammankomst är kristallklar?
              Också allmänheten ska ju, som sagt, kunna förstå lagstiftningen
              inte endast juristerna.
            </seg>
            <seg n="e80525a9">
              Sedan tycker jag, herr talman, att frågan förtjänar att lyftas
              upp på en mycket högre nivå, vilket flera talare varit inne på.
              När vi behandlade ärendet om ökad trygghet och säkerhet i hamnar,
              vilket med nödvändighet innebär fler poliser, skrev regeringen
              i handlingarna att det är rimligt att den som skyddas också är
              den som betalar. Jag reagerade redan då från talarstolen.
            </seg>
            <seg n="1c0148ab">
              Jag passerar dagligen Judiska skolan på Östermalm. Där står alltid
              en polisbil med två poliser i. Inte är det väl rimligt att skolan
              ska betala för det skydd den får? Inte heller ska väl en kvinna
              som förföljs av sin exman betala för det skydd hon får? Regeringen
              har dock sagt att det är rimligt att den som skyddas också ska
              betala. Om medborgaren har rätt att få skydd i sin bostad och
              på gator och torg kan jag inte förstå varför han eller hon ska
              betala för skyddet när de ska inleda en resa. Men så är det nu.
            </seg>
            <seg n="80743e69">
              Den här frågan kommer säkert att diskuteras under lång tid framöver
              innan vi blir nöjda med den, men min grundinställning är den att
              det måste vara lika för alla. I dag är det ett gungfly, där polisen
              lite si och så själv kan bestämma vem som ska betala. Det är inte
              rimligt ur rättvisesynpunkt.
            </seg>
            <seg n="50a884a7">
              Sedan tycker jag innerst inne, herr talman, att det är samhällets
              huvuduppgift att skydda medborgarna i olika sammanhang. Det kan
              givetvis förekomma undantag från den regeln, men grundinställningen
              måste vara att det är en av samhällets absoluta huvuduppgifter
              att skydda sina medborgare.
            </seg>
          </u>
          <note type="speaker" n="1a8216d3">
            Anf. 15 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-b315116a1900e7ac-1" n="c68cf140">
            <seg n="2e92c25c">
              Herr talman! Justitieministern säger att så länge vi har ett
              visst system får vi ställa upp på det. Nej, jag tycker inte det,
              inte när det är fråga om ett dåligt system där regeringen kan
              beordra stora insatser utan att skicka med pengar till dessa.
            </seg>
            <seg n="334de352">
              Vi har nu erfarenheter från stora idrottsarrangemang, vi har
              regeringens arrangemang med EU-toppmötet, vi har Helsingforsskonferenserna
              och nu senast Åremötet. Det fungerar inte, och det ger inte goda
              arbetsförutsättningar för de polismyndigheter som ska göra ett
              bra jobb. De vill göra ett bra jobb inte bara under tiden som
              arrangemanget pågår utan deras uppgift är ju att skydda medborgarna
              under hela året.
            </seg>
            <seg n="860d1185">
              Det är det som nu är problematiskt för Jämtlandsmyndigheten.
              Tidigare hade Västra Götalandsmyndigheten samma problem. Då gällde
              det i och för sig 150 miljoner kronor av en budget på över 1 miljard
              nu är det mycket mer men regeringen tog inte initiativet. Jag
              och flera av mina kolleger hade interpellationsdebatter i kammaren
              om detta. Polisstyrelsen i Västra Götaland riktade upprepade gånger
              skrivelser till regeringen, och efter flera år erkände regeringen
              äntligen att de gjort fel och gav kompensation.
            </seg>
            <seg n="ef38359b">
              Kommer regeringen att ändra regelverket så att de myndigheter
              som arrangerar regeringens arrangemang får kompensation för de
              merkostnader det innebär?
            </seg>
          </u>
          <note type="speaker" n="ad632168">
            Anf. 16 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-6c537396a069c28a-1" n="44062be2">
            <seg n="44d68fb4">
              Herr talman! Vi har en lång dag framför oss, och då kanske det
              är bra om vi har lite spelregler. Vi skriver ganska många motioner
              inom Moderata samlingspartiet och även enskilt. Hittills har justitieministern
              inte tyckt att de varit tillräckligt bra, och därför har inte
              heller någon av dem tillstyrkts. Det ankommer på regeringen att
              lägga fram propositioner. Sedan fortsätter vi med vårt motionsskrivande,
              även om det inte får särskilt mycket effekt så länge vi inte har
              en annan regering.
            </seg>
            <seg n="a5427f81">
              Frågan om ordningslagen är bekymmersam eftersom den också är
              lite grann moralisk såtillvida att vissa arrangemang anses vara
              bättre än andra, till exempel cirkus. Cirkus har nu blivit en
              allmän sammankomst, för den är en konstform. Men syftet för den
              som åker runt med sina cirkusvagnar är väl att tjäna pengar genom
              att vi barnfamiljer betalar inträde till arrangemangen. Så mycket
              konstnärligt utövande vet jag inte om man kan säga att cirkus
              är.
            </seg>
            <seg n="a42e7602">
              Det är emellertid inte vår sak att bedöma det. I stället handlar
              det om att ifall en arrangör har syftet att tjäna pengar på sin
              aktivitet är det också rimligt att arrangören betalar bevakningskostnaderna
              för den del som han eller hon kan påverka. Däremot tycker jag
              inte att det är rimligt att tvingas betala om det kommer 100 eller
              1 000 eller 10 000 motorcyklister på en väg. Då blir det hela
              lite märkligt.
            </seg>
            <seg n="3ee44f1d">
              När det gäller ordningslagen har vi moderater försökt ändra den
              beträffande tillståndsgivningen. Vi hade en motion under det här
              riksmötet som handlade om danstillstånd. Där föreslog vi att det
              tillståndet skulle tas bort i ordningslagen. Men trots att det
              var en bra motion, med bra argument, bifölls den inte.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="3fdf5c12">
            3 § Svar på interpellation 2004/05:606 om barn som misshandlas
          </note>
          <note type="speaker" n="a0090000">
            Anf. 17 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-7" n="40e5dc15">
            <seg n="6d4307c5">
              Herr talman! Cecilia Magnusson har frågat mig vilka åtgärder
              jag avser att vidta för att utveckla och stärka de enskilda myndigheternas
              kompetens att utreda brott där barn har drabbats av såväl misshandel
              som familjevåld. Hon har även frågat mig vad jag avser att göra
              för att klargöra hur finansieringen av regeringens föreslagna
              barnahus ska ske. Slutligen har hon frågat mig vilka åtgärder
              jag kommer att vidta för att skärpa straffmätningen i samband
              med barnmisshandel så att en adekvat behandling kan ges till förövaren.
            </seg>
            <seg n="2603f8f9">
              I styrningen av rättsväsendets myndigheter har regeringen sedan
              flera år tillbaka lyft fram barnperspektivet i verksamheten. Det
              framgår av såväl budgetpropositioner och regleringsbrev som i
              särskilda uppdrag till myndigheterna. Detta avspeglar sig nu bland
              annat i polisens verksamhet där hanteringen av ärenden rörande
              våld mot barn och unga ständigt utvecklas. Det gäller såväl kompetens
              som arbetsmetoder. Myndigheter arbetar i dag i större utsträckning
              tillsammans för att kunna dela med sig av kunskap och erfarenhet
              i denna typ av komplicerade ärenden.
            </seg>
            <seg n="4e736438">
              Samtidigt vill jag betona att rättsväsendets förmåga att hantera
              frågor om våld mot barn och ungdomar fortfarande kan bli bättre.
              Polisens brottsuppklaring är ett område där det generellt återstår
              mycket att göra. Här vilar ett stort ansvar på landets polismyndigheter
              och Rikspolisstyrelsen att gemensamt finna vägar så att handläggningen
              av dessa ärenden kan uppnå högre och jämnare kvalitet i hela landet.
            </seg>
            <seg n="0e6f70fd">
              Regeringen är pådrivande i arbetet med att stärka skyddet för
              utsatta barn och unga och inom rättsväsendet pågår ett arbete
              för att ytterligare förstärka barnperspektivet. Jag är dock inte
              främmande för att framöver vidta ytterligare åtgärder inom mitt
              ansvarsområde om detta skulle visa sig nödvändigt.
            </seg>
            <seg n="32585ef9">
              Regeringen har under flera år satsat på rättsväsendet genom ökade
              anslag till myndigheterna. Under mandatperioden har rättsväsendets
              totala anslag ökat väsentligt. I ljuset av detta är det självklart
              att uppdraget till Åklagarmyndigheten, Rikspolisstyrelsen, Rättsmedicinalverket
              och Socialstyrelsen att medverka till etablering av barnahus ryms
              inom myndigheternas befintliga ramar. Uppdraget innebär inte nya
              arbetsuppgifter utan ett nytt sätt att arbeta tillsammans under
              ett gemensamt tak. I övrigt ska myndigheterna inte förändra sina
              roller eller uppgifter i rättskedjan. Jag vill framhålla att det
              även fortsättningsvis är socialtjänsten som har det yttersta ansvaret
              för att de som vistas i kommunen får den hjälp och det stöd de
              behöver.
            </seg>
            <seg n="cfafc3dd">
              Straff ska bestämmas utifrån hur allvarligt det aktuella brottet
              är. Tanken är att lika allvarliga brott ska leda till lika ingripande
              straff. Det är en viktig rättviseprincip i lagstiftningen som
              måste värnas. Inget hindrar dock att en gärningsman ges vård eller
              behandling inom ramen för påföljden. Enligt min mening bör inslaget
              av vård och behandling öka. Detta kan ske på flera olika sätt.
              För att åstadkomma detta är det inte nödvändigt att döma till
              strängare straff än vad brottets allvar motiverar.
            </seg>
            <seg n="2a43a8a7">
              Inom kriminalvården pågår ett arbete som fokuserar på att ge
              behandling till män som dömts för våldsbrott.
            </seg>
            <seg n="ef8d3a28">
              Självklart delar jag Cecilia Magnussons uppfattning att barn
              och ungdomar som drabbas av brott ska mötas av kompetenta poliser,
              åklagare och domare som är särskilt lämpade för att hantera rättsprocesser
              där barn är inblandade. Uppdraget om etablering av barnahus är
              bara ett exempel på åtgärder som regeringen redan har vidtagit
              i detta syfte.
            </seg>
          </u>
          <note type="speaker" n="dad6bbf4">
            Anf. 18 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-2c51e8ce324e12b5-0" n="c68cf140" next="i-284edd8c112e06c4-0">
            <seg n="ed6a5898">
              Herr talman! Bemötande och förståelse för den enskildes situation
              är viktig i alla sammanhang. Eftersom justitieministern har en
              diger dag framför sig med interpellationer vill jag lämna över
              ett äpple så att han orkar.
            </seg>
          </u>
          <note n="564bd369">
            (Justitieminister THOMAS BODSTRÖM (s): Tack.)
          </note>
          <u who="cecilia_magnusson_ec6e0d" xml:id="i-284edd8c112e06c4-0" n="c68cf140" prev="i-2c51e8ce324e12b5-0">
            <seg n="3bb754f8">
              Det är som justitieministern sade viktigt med hur man bemöts.
              Det är framför allt viktigt när det är barn som har blivit utsatta.
              De måste tas på större allvar. Andelen anmäld barnmisshandel ökar,
              och andelen av uppklarade fall är låg. Ungefär 10 % av de anmälda
              barnmisshandelsfallen går till åtal och dom, och 90 % blir aldrig
              utklarade.
            </seg>
            <seg n="3b66043b">
              Många forskare säger att barnens ställning i rättsväsendet är
              väldigt svag. Poliserna som har att utreda dessa brott har inte
              kompetensen för det beroende på att det är väldigt komplicerade
              utredningar. Regeringen har inte velat satsa på team och kompetensutveckling.
            </seg>
            <seg n="345961ed">
              Åklagarna som ska föra fallet vidare till åtal och till domstol
              vill gärna vidareutbilda sig. Men har de möjligheten? Domstolarna
              som har att döma och se till alla delar i dessa fall har inte
              kompetens. Domstolsverket har tagit fram utbildningsplaner. Men
              det har inte råd att genomföra utbildningarna och har inte haft
              det de senaste två åren. Kriminalvården har inte förutsättningar
              för sitt arbete.
            </seg>
            <seg n="9c67e8f4">
              Det är helheten vi ser här i dag. Anledningen till interpellationsdebatterna
              i dag är att regeringen inte har förmått att möta de krav som
              den ökade brottsligheten ställer.
            </seg>
            <seg n="db9fd032">
              Vi återgår till polisen. Nu har man tagit fram idén med barnahus.
              Det är jättebra. Men familjevåldsenheter är det första steget,
              där duktiga utredare jobbar i team. Var finns de? Är det inte
              bättre för att få bra utredningar och bättre bemötande att man
              koncentrerar sig på första ledet och att barnahus blir det som
              kompletterar?
            </seg>
            <seg n="721c7f7a">
              Likadant är det med åklagarna. De har gått till regeringen och
              begärt extra medel för att öka sin kompetens. Kommer de att få
              det, Thomas Bodström? Kommer domstolarna att få möjlighet att
              öka sin kompetens?
            </seg>
            <seg n="d15f967e">
              Vi har mycket kvar att göra när det gäller brottsoffren, Thomas
              Bodström. Barn som har blivit brottsoffer får till exempel inte
              på statens bekostnad ha med sig sina föräldrar. Unga gärningsmän
              får det men inte barn som blivit brottsoffer. När kommer det att
              realiseras?
            </seg>
            <seg n="bad8f322">
              Regeringen drar in och gör anslagssparande på hundratals miljoner
              kronor. Hur ska man kunna finansiera en utveckling inom befintlig
              ram?
            </seg>
          </u>
          <note type="speaker" n="94630485">
            Anf. 19 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-8" n="40e5dc15">
            <seg n="fbbd26ff">
              Herr talman! Cecilia Magnusson frågar mig var familjevåldsenheterna
              finns någonstans. Vi behöver bara ta pendeltåget till Huddinge
              så ser vi en sådan. Det finns också på många andra ställen. Det
              ligger en enhet 20 minuters väg härifrån med pendeltåg. Där kommer
              Cecilia Magnusson att mötas av oerhört professionella poliser
              och åklagare som jobbar med detta.
            </seg>
            <seg n="45e22ce6">
              Jag vill också tala om att det är felaktigt att det inte förekommer
              någon utbildning hos domstolarna. Det gör det visst. Det förekommer
              både handlingsplan för brottsofferarbete och återkommande utbildning
              om barn i rättsprocessen, till exempel om vad barn minns och berättar
              om våld och övergrepp.
            </seg>
            <seg n="3b242841">
              I Helsingforssområdet pågår ett projekt med specialisering i
              humanjuridik vid sju tingsrätter. De måltyper som omfattas av
              projektet är vårdnadsmål, brottmål angående våld i nära relationer
              och sexuella övergrepp. Syftet är att höja effektiviteten och
              kvaliteten och att människor ska känna sig väl bemötta. Så ser
              det ut i domstolarna. Också åklagarna har gjort stora satsningar
              på särskild kompetens och utbildning.
            </seg>
            <seg n="7827c4d1">
              Ska vi lyckas räcker det inte med att alla dessa myndigheter
              gör sitt arbete för sig. Det är just därför som vi har tagit initiativ
              till barnahus. Det innebär att det inte räcker med att vi har
              kompetenser inom de olika områdena. Det ska inte vara på det sättet
              att ett barn ska behöva åka till en visserligen kompetent polis,
              sedan till en kompetent åklagare, sedan till en kompetent läkare,
              sedan till en kompetent psykolog och sedan till en duktig socialarbetare.
              Socialarbetaren ska åka till det stället där barnet är. Polisen
              ska åka till samma ställe. Åklagaren ska åka dit och alla andra.
              Barnen ska finnas i en trygg miljö på ett ställe.
            </seg>
            <seg n="9da73a13">
              Det är de vuxna som ska åka dit. Först då kan vi få det barnet
              att känna den trygghet som det behöver för att kunna gå igenom
              rättsprocessen. Därigenom kan vi nå det gemensamma mål som vi
              strävar efter, nämligen att fler av de brotten också klaras upp.
            </seg>
          </u>
          <note type="speaker" n="4f8658b5">
            Anf. 20 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-b315116a1900e7ac-2" n="c68cf140">
            <seg n="34c07e18">
              Herr talman! Det gäller att börja i rätt ända. Det är jättebra
              att det finns en familjevåldsenhet i Huddinge, det är jättebra
              att det finns i Östergötland, och det är jättebra att det finns
              i Malmö. Men det finns inte i Göteborg, det finns inte i Värmland,
              det finns inte i Norrland och det finns inte på många olika ställen.
              Därför är det skillnad på hur barnen blir bemötta beroende på
              var brottet inträffar och vem det är som tar hand om dem.
            </seg>
            <seg n="f5d886de">
              Jag är fullständig anhängare till tanken på barnahus. Vi kan
              titta på det ställe där det finns en början till barnahus i dag.
              Hur kommer det sig att man har kommit så långt i Malmö, herr justitieminister?
              Jo, för att man började med en familjevåldsenhet inom Malmöpolisen
              för många år sedan. Det var drivkraften, motorn, för att sedan
              samla kommunens socialtjänst, åklagare, rättsmedicin till ett
              ställe.
            </seg>
            <seg n="6f3af9aa">
              Man såg att dessa utredningar var så komplicerade. Barnen behöver
              så mycket större stöd än vad de kunde ge. Därför skapade de detta.
              Familjevåldsenheterna är själva drivkraften där de finns i dag.
              Varför gå över ån efter vatten? Kanske man måste börja någonstans.
              Jag önskar verkligen att barnahus blir verklighet på alla platser
              i Sverige. Men det måste finnas en motor som driver det.
            </seg>
            <seg n="33c92590">
              Jag tror inte att det kommer att kunna gå att realisera utan
              extra insatser och utan extra pengar. Man har ändå så många uppgifter
              inom de olika myndigheterna att man måste få en extra knuff.
            </seg>
            <seg n="0f4c15f9">
              Jag tog upp det här med barnen som blir brottsoffer och som inte
              har möjlighet att ta med sig sina föräldrar. Kommer justitieministern
              snart med ett förslag i den riktningen? Unga gärningsmän får i
              dag på statens bekostnad ha med sig sina föräldrar. Men den rätten
              tillkommer inte unga brottsoffer, och det är en skevhet som vi
              måste åtgärda.
            </seg>
            <seg n="5ec71bbc">
              En del som justitieministern inte har tagit upp är straffen för
              de gärningsmän som begår dessa brott mot våra minsta. Vi har i
              dag en straffskala för grov misshandel för det är grov misshandel
              när man slår eller misshandlar barn upp till 18 år. Den straffskalan
              är på mellan ett och tio år. Tiden mellan fem och tio år används
              knappt i dag. Tycker justitieministern att det är bra?
            </seg>
            <seg n="3d8da6d4">
              Barnmisshandelskommittén skrev i sitt betänkande att det är viktigt
              att man får en tillräckligt lång strafftid för att gärningsmännen
              ska kunna gå att rehabilitera. Barnen ska faktiskt ha tillbaka
              sina föräldrar efter avtjänat straff.
            </seg>
          </u>
          <note type="speaker" n="01e6d38c">
            Anf. 21 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-9" n="40e5dc15">
            <seg n="2de3fc78">
              Herr talman! Det var roligt att Cecilia Magnusson plötsligt mindes
              flera olika ställen i Sverige. I sitt första inslag frågade hon
              ju om det fanns något över huvud taget. Och det gör det! Det finns
              många ställen. Däremot finns det inte överallt, och det är just
              därför som vi har gett i uppdrag till Rikspolisstyrelsen, till
              riksåklagaren, till Socialstyrelsen och Rättsmedicinalverket för
              att medverka till etablering runtom i landet. Det är alltså just
              det som är skälet.
            </seg>
            <seg n="14f77a4e">
              Det är självklart så att föräldrar kan följa med brottsoffer
              på olika sätt och vara stödpersoner till och med förordnade. Sedan
              finns det vissa fall där föräldrarna inte ska vara med, nämligen
              då de är misstänkta gärningsmän. Det är självklart att föräldrarna
              på olika sätt ska ges möjlighet att vara stödpersoner.
            </seg>
            <seg n="e7c10a07">
              Straffskärpning är någonting som riksdagen på regeringens förslag
              just har genomfört. Den är bara två år gammal. När det gäller
              grova våldsbrott höjs praxisen i våra domstolar. Just den saken
              behöver inte Cecilia Magnusson vara orolig för.
            </seg>
            <seg n="fae1915f">
              Däremot bör Cecilia Magnusson vara orolig för det förslag som
              finns. Det är det som är den stora skillnaden mellan oss socialdemokrater
              och Moderaterna, nämligen att vi inte får glömma bort att det
              är sociala orsaker som ligger bakom brotten. Det är ingen slump
              vilka som drabbas av brott, där brottsligheten finns inom familjer
              och där även barn och ungdomar hamnar i svårigheter. Detta har
              sociala orsaker, och det bör Cecilia Magnusson fundera vidare
              på. Det är där som den stora skillnaden finns mellan våra partier.
            </seg>
            <seg n="3238689c">
              Att vi tycker att det är bra med barnahus och att vi får stöd
              för den idén förvånar mig inte. Det är ju någonting som också
              finns i andra länder. Det är därför vi driver på det här. Det
              förvånar mig inte heller att Moderaterna stöder förslaget om en
              straffskärpning för brott mot barn. Att vi gör de stora satsningarna
              på rättsväsendet tycker samtliga partier är bra.
            </seg>
            <seg n="638ec4c2">
              Men den stora skillnaden är alltså att vi har uppfattningen och
              är övertygade om att det är sociala orsaker som ligger bakom brott.
              Vi vill motverka det genom att driva en politik som är socialt
              ansvarstagande och som inte slår sönder familjernas ekonomi.
            </seg>
          </u>
          <note type="speaker" n="f0575909">
            Anf. 22 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-b315116a1900e7ac-3" n="c68cf140">
            <seg n="6c381654">
              Herr talman! Nu börjar det lukta valrörelse här, när justitieministern
              slår med storsläggan!
            </seg>
            <seg n="e880c8ec">
              Det är sant; det är en stor skillnad. Vi kommer till den debatten
              i en annan interpellationsdebatt. Vi moderater ser föräldrarnas
              möjlighet att stärka barnen medan Socialdemokraterna tycker att
              samhället ska ge förutsättningar för föräldrarna till detta och
              att de inte har någon egen kapacitet. Men vi återkommer alltså
              till det.
            </seg>
            <seg n="025a7b3b">
              Däremot blir jag något oroad när jag hör justitieministern säga
              att föräldrar ska gå in och vara stödpersoner för barn i en brottsutredning.
              Det tycker jag låter väldigt allvarligt. Barn som brottsoffer
              ska ha lika stor rätt till målsägandebiträde och stödperson. Det
              kan väl inte vara så att unga gärningsmän ska ha sina föräldrar
              som detta? Vi menar att unga brottsoffer ska ha samma förutsättningar
              som unga gärningsmän när det gäller att deras föräldrar ska ha
              en möjlighet att vara med i rättssalen. Ska man lämpa över ansvaret
              på föräldrarna? Eller vill inte justitieministern förordna om
              målsägandebiträde och stödpersoner?
            </seg>
            <seg n="b130e575">
              Ja, det är jättebra att vi har gjort en straffskärpningsgrund.
              Men har den gett genomslag i verkligheten i domstolarna och i
              domsluten? Måste vi inte gå in och skruva till lagstiftningen
              ännu mer eller skicka signalen att det är viktigt att använda
              hela straffskärpningsgrunden?
            </seg>
            <seg n="48b6e1db">
              Med det vill jag tacka för dagens debatt och hoppas på fler svar.
            </seg>
          </u>
          <note type="speaker" n="fa17864f">
            Anf. 23 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-10" n="40e5dc15">
            <seg n="149e6612">
              Herr talman! Om det är någonting som har ökat när det gäller
              att få en bra hjälp så är det rätten till målsägandebiträde. Det
              är självklart att barn ska ha den rätten, och det får de också.
              Det stödet har mångdubblats, inte bara till barn utan också till
              andra.
            </seg>
            <seg n="d84a0870">
              Straff för grova brott har höjts avsevärt i Sverige genom praxis.
              På den punkten behöver inte Cecilia Magnusson vara orolig. Det
              ligger runt 15 %, vilket i och för sig har skapat problem eftersom
              det har inneburit en hård belastning på kriminalvården. Det är
              det som är resultatet. Utöver satsningar på polisen är det så
              att domstolarna dömer till strängare straff. Antalet brott i sig
              har inte ökat, men däremot har domstolarna alltså dömt enligt
              en högre skala, och vi har även satsat på polisen så att fler
              brott klaras upp.
            </seg>
            <seg n="d5ca7602">
              Det har i och för sig skapat en del problem för oss, men det
              tar vi gärna. Detta ska vi ta upp i en annan debatt.
            </seg>
            <seg n="4b4278c8">
              Jag får tacka för det äpple som jag har fått här. Jag kanske
              kommer att behöva det senare under dagen. Visserligen har jag
              tagit med lite egen proviant, men tack i alla fall!
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="256c3aee">
            4 § Svar på interpellation 2004/05:641 om åtgärder mot ungdomsbrottslingar
          </note>
          <note type="speaker" n="73329dc2">
            Anf. 24 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-11" n="40e5dc15">
            <seg n="b3e32b63">
              Herr talman! Cecilia Magnusson har frågat mig vilka åtgärder
              jag avser att vidta för att ge föräldrar stöd samt för att ge
              skolan och socialtjänsten verktyg för att förhindra unga att utveckla
              kriminella karriärer.
            </seg>
            <seg n="e651082f">
              Som jag så många gånger tidigare har understrukit är åtgärder
              mot ungdomsbrottslighet en av mina högst prioriterade frågor.
              Arbetet på detta område sker på bred front. Ett led i detta var
              att tillsätta Ungdomsbrottsutredningen. Utredningen överlämnade
              i december 2004 sitt betänkande Ingripanden mot unga lagöverträdare
              . Det innehåller olika förslag som bland annat kan stärka socialtjänsten
              i arbetet med unga lagöverträdare.
            </seg>
            <seg n="4dfc9b05">
              Utredningen föreslår att påföljden överlämnande till vård inom
              socialtjänsten stramas upp ytterligare. Den unge ska bland annat
              underteckna ett så kallat ungdomskontrakt. Vidare föreslås att
              ungdomstjänst ska bli en självständig påföljd för unga. Såväl
              böter som kortare frihetsberövanden ska kunna ersättas med ungdomstjänst.
            </seg>
            <seg n="7f18f8d0">
              Utredningen har även funnit att stödet till unga som riskerar
              att skapa sig en kriminell livsstil behöver utvecklas. Utredningen
              föreslår därför att det stöd som redan finns i dag inom socialtjänsten
              kontaktperson utvecklas så att en särskilt kvalificerad kontaktperson
              ska kunna utses. En sådan kontaktperson ska också kunna tillsättas
              för barn under 15 år som begått brott.
            </seg>
            <seg n="b8a002b9">
              Det är angeläget att förändringar sker när det gäller ingripanden
              mot unga lagöverträdare. Jag anser att många av Ungdomsbrottsutredningens
              förslag är intressanta. Under våren har betänkandet remitterats
              till ett stort antal instanser. Ett intensivt beredningsarbete
              har nu inletts.
            </seg>
            <seg n="06b78e84">
              Regeringen har också vidtagit åtgärder för att förbättra skolans
              insatser för att stävja ungdomskriminalitet. I promemorian Barnen
              i brottets skugga har regeringen lyft fram att skolan har en central
              roll i det brottsförebyggande arbetet. För att detta arbete ska
              få genomslag och bli effektivt behöver pedagoger och annan skolpersonal
              stöd. Brottsförebyggande rådet har därför, på regeringens uppdrag,
              tagit fram ett handledningsmaterial om rätt och fel, etik och
              moral med mera för lärare och elever i de lägre årskurserna i
              skolan.
            </seg>
            <seg n="46b3b4dc">
              Vidare har regeringen aviserat att medel ska avsättas för strategiska
              insatser för att stärka utbildningsvillkoren i de skolor i segregerade
              områden med störst behov av utvecklingsresurser. Regeringen har
              även aviserat medel till annan förebyggande verksamhet i syfte
              att minska risken för ungdomar att hamna i kriminalitet, missbruk
              eller socialt utanförskap. Som exempel kan nämnas stöd till kvalitetsutveckling
              av kommunernas öppna fritidsverksamhet i särskilt utsatta områden
              samt till utveckling av verksamheter som bedrivs av ideella aktörer.
              Utöver detta lämnas särskilda stöd till utveckling av drogfria
              ungdomslokaler, till alkohol- och narkotikahandlingsplanerna samt
              till missbrukarvården och satsningen Ett kontrakt för livet.
            </seg>
            <seg n="55278767">
              Det allra viktigaste för att stävja ungdomsbrottsligheten är
              att vi bekämpar social utslagning och sociala orättvisor. Är vi
              framgångsrika på det området skapar vi bland annat förutsättningar
              för föräldrarna som känner sina barn bäst att vara det stöd och
              den hjälp som barnen kan behöva. Det kan inte tillräckligt understrykas
              att detta är grunden för att hindra att våra barn och ungdomar
              hamnar i en kriminell karriär.
            </seg>
          </u>
          <note type="speaker" n="8c4cdb37">
            Anf. 25 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-b315116a1900e7ac-4" n="c68cf140">
            <seg n="8411ec89">
              Herr talman! Medan gräset gror dör kon. Jag tycker att det är
              ett bra citat i det här sammanhanget. På slutet i svaret sade
              justitieministern att är vi, staten, framgångsrika på det området
              skapar vi förutsättningar för föräldrarna som känner sina barn
              bäst.
            </seg>
            <seg n="2460692b">
              Vilken människosyn är det att föräldrar inte av egen kraft kan
              stötta sina barn och hålla dem borta från brott, utan att staten
              måste se till att de får förutsättningar för detta? Man verkar
              inte tro på människors egen förmåga, utan här måste samhället
              agera. Så är det i dag. Föräldrarna har fått abdikera till förmån
              för staten och samhället. Det är detta som är fel i dag med en
              accelererande ungdomsbrottslighet. Den socialdemokratiska regeringen
              förmår inte, trots fagra ord, att möta den utveckling som vi ser.
              Man har fel utgångspunkt.
            </seg>
            <seg n="2db86830">
              Om Socialdemokraterna och justitieministern hade föräldrarnas
              styrka och möjlighet att stötta sina barn och hålla dem bort från
              brott, skulle man till exempel ta tillbaka barnavårdslagens paragraf
              som ger socialtjänsten möjlighet att tidigare gå in med stödjande
              insatser och öka föräldraförmågan där den kan svikta i stället
              för att som nu fatta ett beslut enligt LVU.
            </seg>
            <seg n="e3b5db26">
              Hade man den här insikten skulle man genomföra det som finns
              i England, Nya Zeeland och många andra länder, nämligen det som
              vi kallar familjerådslag. När man ser indikationer på att här
              finns det en ung människa på glid sätter sig socialtjänsten, åklagarna,
              polisen, skolan och barnomsorgspersonal ned för att ta reda på
              vilken stöttning föräldrar och barn behöver och lägger upp en
              handlingsplan. Sedan följer man upp det hela och ser hur det går.
            </seg>
            <seg n="e53e551b">
              Den socialdemokratiska regeringen har över huvud taget inte velat
              diskutera något av dessa moderatförslag. I stället får vi höra
              att Moderaterna inte vill ha några förebyggande åtgärder.
            </seg>
            <seg n="93f065b9">
              Det finns mer som jag tycker att justitieministern kunde ha tagit
              upp i stället. Det borde finnas handlingsplaner i varje kommun
              för att stävja ungdomsbrottsligheten. Vem ska göra vad? När ska
              skolan göra sitt? När ska socialtjänsten göra sitt? När ska åklagarna
              göra sitt?
            </seg>
            <seg n="13ca8862">
              Jag undrar vad som menas med att vården inom socialtjänsten ska
              sträckas upp ytterligare. Vård inom socialtjänsten har kommit
              till vägs ände. Vi måste hitta andra möjligheter att föra unga
              människor rätt.
            </seg>
          </u>
          <note type="speaker" n="b7b2380e">
            Anf. 26 ULF SJÖSTEN (m):
          </note>
          <u who="ulf_sjosten_98d3ff" xml:id="i-02fb75d9d41ffff0-0" n="5bb1fcc8">
            <seg n="8085f83d">
              Herr talman! Initiativförmåga och förändringsbenägenhet måste
              finnas i alla verksamheter och hos oss politiker. Det som har
              slagit mig under de senaste åren är den brist på analys och initiativförmåga
              som den socialdemokratiska regeringen manifesterar på rättsområdet
              gång efter gång.
            </seg>
            <seg n="13fe7391">
              Det är alltid viktigt att samhällets reaktion på brott är snabb,
              tydlig och konsekvent. Det är förmodligen aldrig viktigare än
              när brotten begås av unga människor under 18 år. En tidig repressiv
              reaktion med efterföljande rehabiliteringsinsatser kan i väldigt
              många fall förhindra fortsatt brottslig verksamhet.
            </seg>
            <seg n="b8b37f61">
              Jag har själv haft ett antal debatter med justitieministern just
              i det här ämnet. Jag tror att det är två, men det kan vara tre.
              Justitieministern kanske kommer ihåg hur många det är. Svaren
              har tyvärr varit likartade.
            </seg>
            <seg n="6bf5a535">
              Det är också viktigt att man arbetar preventivt, och där har
              vi moderater lagt fram ett antal förslag som syftar just till
              det. Där är myndighetsöverskridande samverkan absolut nödvändig
              för ett framgångsrikt resultat. Det är viktigt att polis, sociala
              myndigheter, kommunens fritidssektor och skolan kan samverka kring
              ett gemensamt mål, att föra en ung människa mot en framtid utan
              kriminalitet och droger. Det är givetvis också viktigt att påverka
              ungdomars attityder till droger och kriminalitet.
            </seg>
            <seg n="ae602926">
              Utredningarna av ungdomsbrott är en process som inleds med en
              polisutredning och fortsätter med åklagararbete för att förbereda
              målet för en tingsrättsbehandling, och slutligen kommer arbetet
              i domstolen, i tingsrätten.
            </seg>
            <seg n="c109bedb">
              Herr talman! Det är helt nödvändigt att alla delar av denna process
              fungerar för att man ska nå det uppsatta målet att ungdomsbrotten
              ska utredas med särskild skyndsamhet.
            </seg>
            <seg n="82d68269">
              Justitieministern säger här att det här är ett av de områden
              som han prioriterar allra mest, och det har han sagt tidigare
              också vid ett antal tillfällen. Men trots detta, herr talman,
              är JO-kritiken massiv. De flesta distrikt har fått kritik för
              att de inte klarar skyndsamhetskriteriet när det gäller ungdomsbrott.
              Jag har ställt den här frågan tidigare: Vilka åtgärder avser justitieministern
              att vidta för att de rättsvårdande myndigheterna ska klara skyndsamhetskriteriet?
            </seg>
          </u>
          <note type="speaker" n="6f2e1171">
            Anf. 27 BEATRICE ASK (m):
          </note>
          <u who="beatrice_ask_084111" xml:id="i-96e9b271b625d985-0" n="dda56fcb">
            <seg n="1a22e894">
              Herr talman! Det är en otroligt viktig fråga som diskuteras i
              den här interpellationen. Jag har några reflexioner.
            </seg>
            <seg n="9d56f124">
              Just i dag är det skolavslutning runtom i hela landet, och inte
              minst här i Helsingfors. Många ungdomar är väldigt glada över
              att få sommarlov, men de tar sig också friheter som kanske inte
              är de mest lysande. Det sätter in den här interpellationen i ett
              sammanhang där föräldrar ofta står vid sidan av. Jag noterar att
              ministern i det här svaret inte nämner ordet föräldrar eller på
              vilket sätt man ska stödja föräldrarna.
            </seg>
            <seg n="15e2752a">
              Jag utgår ifrån att det kommer att finnas med sådana aspekter
              när det så småningom kommer en proposition. En fråga som jag har
              är: När räknar ministern med att lägga fram den här propositionen
              som vi väntar på? Det är ju en sak att det har utretts och remitterats,
              men man måste ju komma till skott så att vi kan fatta beslut i
              kammaren.
            </seg>
            <seg n="bf721b23">
              När det gäller föräldrarnas rätt vill jag säga att ett av Moderaternas
              viktigaste mål, inte minst inom skolpolitiken, är att ge föräldrar
              mer muskler och större rättigheter att lyfta frågor och ställa
              krav. Vilken rätt har föräldrar i dag egentligen att kräva att
              skolan rapporterar skolk? Ingen just. Det fungerar inte. Vilket
              krav kan föräldrar ställa på att man omedelbart ska höra av sig
              om någonting strular? Det fungerar på många skolor, men definitivt
              inte på alla. Vilka krav kan föräldrar ställa när det gäller att
              vara med i planeringen? Ofta slarvar socialtjänsten även med detta.
            </seg>
            <seg n="ff671878">
              Jag tycker att när man studerar hur ungdomar på glid hanteras
              ser man en väldigt bristfällig hantering. De undersökningar som
              länsstyrelserna i Skåne respektive Helsingfors har gjort visar
              att av de anmälningar som polisen gör där man tycker att det verkar
              som om en ungdom har problem är det bara ungefär en tredjedel
              tror jag jag kan ha fel på någon liten decimal där där man över
              huvud taget gör en utredning av den fråga som polisen tycker är
              angelägen. Av den tredjedel som man tittar på är det bara hälften
              som leder till en åtgärd. Jag vågar påstå att i kanske hälften
              av fallen blir föräldrarna aldrig involverade.
            </seg>
            <seg n="bbd78ea1">
              Vi såg ett par tv-program här under våren där ungdomar vittnar
              om hur man, inte minst om man har invandrarföräldrar, lyckas föra
              föräldrarna bakom ljuset. Invandrarföräldrar är särskilt utsatta
              som föräldrar därför att de inte kan det svenska skolsystemet,
              de kan inte regelverket och de kan inte språket. Ofta har skolan
              och även socialtjänsten samtal där föräldern möjligen är med men
              inte förstår vad som sägs. Det som sägs tolkas av den strulige
              ungdomen. På det viset fungerar inte systemet.
            </seg>
            <seg n="e5af94f6">
              Jag förväntar mig väldigt handfasta krav från ministern i den
              proposition som kommer, både när det gäller föräldrars rätt att
              ställa krav och när det gäller delaktighet i det arbete som måste
              utföras, men också kanske lite extra funderingar om vad vi kan
              göra i skolan och i andra sammanhang för att stärka invandrarföräldrar
              som har en väldigt svår situation. Det finns många enkla saker
              man kan göra.
            </seg>
            <seg n="4366f89e">
              Ett krav som man måste ställa är ju att skolorna ska se till
              att det, när man har den här typen av samtal, är möjligt för föräldern
              att förstå det samtal som förs och att man också har en återkoppling.
              Många kommer från familjer och från länder där traditionen att
              sätta sig upp emot eller ifrågasätta en rektor inte alls är den
              vi är vana vid här hemma. Det där ställer till det, för i kläm
              hamnar de här ungdomarna, och det är dem jag är lite bekymrad
              över i allmänhet, inte minst nu inför sommarlovet och skolavslutningarna,
              då vi vet att många kommer att hamna på fel ställe.
            </seg>
          </u>
          <note type="speaker" n="514c8f40">
            Anf. 28 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-12" n="40e5dc15">
            <seg n="abe5e680">
              Herr talman! Familjerådslag finns inom ramen för medling, och
              även socialtjänsten har den möjligheten. Det var bara ett konkret
              svar.
            </seg>
            <seg n="143f78e3">
              Det är på det sättet, vad gäller frågan om när propositionen
              kommer att läggas fram, att vi ännu inte har fått in de sista
              remissvaren ett 80-tal. Det här kommer nu att behandlas på Justitiedepartementet
              av tjänstemännen, och därefter kommer man att arbeta fram en lagrådsremiss
              till någon gång på senhösten eller vintern, och om allt går bra
              så kommer därefter propositionen.
            </seg>
            <seg n="547804e0">
              Jag ska inte gå in närmare på detta. Vi har alltså inte gått
              igenom det, men vi är överens om att reglerna bör bli mer anpassade
              till ungdomar och att de blir tydligare och skarpare.
            </seg>
            <seg n="4b063bde">
              De bästa brottsförebyggarna är två stycken. Det är mamma och
              pappa. Det handlar om att man också som förälder tar sitt ansvar.
              Jag hoppas att ni liksom jag i kväll föräldravandrar, när det
              är skolavslutning. Det finns alla möjligheter, även om man inte
              själv har barn i den åldern, att göra en insats. Det går inte
              att alltid bara säga att andra ska göra det. Så jag hoppas att
              ni också kan svara att ni ställer upp i kväll när det är skolavslutning
              för våra ungdomar, i stället för att bara stå och diskutera här
              i riksdagen. Det ska bli intressant att höra det svaret.
            </seg>
            <seg n="c4c3959e">
              Jag vill också understryka hur viktigt det är att man också satsar
              på mammorna och papporna och inte minst deras egen situation.
              Det är så att varje förälder gör sitt bästa för att på olika sätt
              ge sitt barn den trygghet och kärlek som det behöver, men vi vet
              att inte alla orkar med riktigt. Det kan vara därför att de själva
              kanske hamnar i missbruk, för att de själva hamnar i brottslighet
              eller för att de själva slås ut från arbetsplatsen och inte orkar
              ta tag i den situationen därför att de själva har så stora problem
              och inte orkar ge allt som de skulle kunna vilja ge till sitt
              eget barn.
            </seg>
            <seg n="b0caaeda">
              Det finns ingen ond vilja. Jag har aldrig träffat någon, i alla
              fall inte några friska föräldrar, som är av den typen att man
              inte vill sitt barn det allra bästa. Men jag har träffat många
              föräldrar som inte har orkat ge det här. Jag har sett dem i rättssalen,
              rödögda, gråtande för att de känner att de inte har orkat uppfylla
              sin roll som föräldrar. Jag har sett hur de har suttit och lyssnat
              på vilka brott deras söner har begått och hur de har gjort andra
              människor illa. Jag har sett hur dessa föräldrar nästan har fått
              skämmas för sina egna söner så att de knappt vågar ens krama om
              dem i pauserna vid rättegången. Jag har sett det under många år,
              och det finns en gemensam nämnare. Det är sociala orsaker bakom.
              Det är familjer som inte har orkat leva det liv som de själva
              har velat. Det pågår säkert nu rättegångar runtom i Helsingforss
              tingsrätt och andra.
            </seg>
            <seg n="08d29aef">
              Det är därför som det är så viktigt att man hela tiden tittar
              på orsakerna bakom brott. Det är därför som det är så viktigt
              att de som slås ut på olika sätt ska få en chans att komma tillbaka:
              att de människor som blir arbetslösa inte ska tryckas ned ytterligare,
              att man inte ska ta bort en stor del av deras ersättning, att
              de ska få en ordentlig möjlighet att komma tillbaka, därför att
              annars händer just det som vi inte vill ska hända, nämligen att
              de som får betala priset för det här är just barn och ungdomar
              som redan från början har en väldigt svår situation. Det är de
              som får betala det väldigt höga priset, nämligen att de får en
              ännu sämre möjlighet att växa upp i det samhälle som alla barn
              borde ha rätt att växa upp i.
            </seg>
            <seg n="fc943a40">
              Det är därför som det är så viktigt att ni gärna tar del av och
              går på de här rättegångarna, får den här erfarenheten och sedan
              går tillbaka till er partistyrelse och säger: Vi stryker det här
              förslaget om att försämra för alla familjer som har drabbats så
              illa att de har förlorat sina arbeten!
            </seg>
            <seg n="a6690f9a">
              Gör det, så har ni gjort en större insats för brottsbekämpningen
              än något av de förslag som ni har lagt fram tidigare vid något
              tillfälle! Det kan jag verkligen försäkra.
            </seg>
          </u>
          <note type="speaker" n="74099542">
            Anf. 29 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-b315116a1900e7ac-5" n="c68cf140">
            <seg n="b7d9626c">
              Herr talman! Ja, det är härligt att höra vilken geist det finns
              i justitieministerns talekonst!
            </seg>
            <seg n="fb504eeb">
              Men jag måste ändå fråga: Tio år har Socialdemokraterna haft
              alla möjligheter att stävja ungdomsbrottsligheten. Den bara ökar
              och ökar. Hur kan då justitieministern tala om hur hemskt det
              ska bli med moderat styre? Det ekar lite ihåligt, även om det
              var väldigt vackert sagt, justitieministern.
            </seg>
            <seg n="fe4e29c8">
              Förra veckan, i Göteborg, på Drottningtorget, var det en elvaårig
              flicka som greps för rån en elvaårig flicka som greps för rån.
              Ungdomsbrottsligheten går ned i åldrarna hela tiden. När man är
              elva år är det bara socialtjänsten som gäller. Vi har i Göteborg
              gjort en stor satsning, ett projekt som nu har permanentats. Jag
              tror att det är ett 70-tal poliser som arbetar för att förebygga
              att ungdomar kommer in i kriminalitet. Men det här gäller ju bara
              ungdomar som är 15 år och däröver. Tjejen som är 11 och hennes
              kompis som är 13 får gå till en socialtant som pratar snällt med
              dem. Det är inte acceptabelt.
            </seg>
            <seg n="4aa279fc">
              Ja, det finns många föräldrar med bristande föräldraförmåga.
              Jag har bristande föräldraförmåga många gånger, och jag tror säkert
              justitieministern också har det, men vi kan få stöd på annat sätt.
              Det är ju det jag säger: Vi borde i stället koncentrera oss på
              vilka styrkor dessa föräldrar har, vilka svagheter de har och
              vad vi kan hjälpa dem med. Det är inte så, justitieministern,
              att familjerådslag finns inom ramen för medling. Det är helt olika
              saker. Jag behöver inte mästra justitieministern om vad medling
              kontra familjerådslag är, men jag tycker att vi ändå ska hålla
              oss till de fakta som gäller i det här fallet.
            </seg>
            <seg n="42737e4e">
              Det är väldigt viktigt att vi får adekvata, kraftfulla åtgärder
              så att ungdomarna förstår att de är inne på fel bana. Jag har
              föreslagit att vi ska förändra socialtjänstlagen. Jag har föreslagit
              att det ska vara handlingsprogram i varje kommun. Mina partikolleger
              i Göteborg har till och med lagt fram det förslaget till fullmäktige,
              men vad sade den socialdemokratiska majoriteten? Nej, nej, sådant
              förebyggande arbete vill vi inte ha!
            </seg>
            <seg n="3548eac0">
              Nu har jag föreslagit ett antal saker. Jag önskar att justitieministern
              hade några fler svar på vilka verktyg vi ska ge till skolan och
              socialtjänsten för att kunna jobba bättre med de här oerhört viktiga
              frågorna för framtiden.
            </seg>
            <seg n="3825844f">
              Till sist vill jag bara nämna en sak, eftersom justitieministern
              en passant nämnde de ideella organisationerna. I Barnen i brottets
              skugga föreslår utredaren att man ska lämna Brå ett uppdrag att
              informera om narkotika tidigare än högstadiet i dag. Det är ju
              faktiskt så att en ideell organisation, FMN, har skickat ut till
              alla föräldrar till femteklassare information om narkotikas och
              drogers farlighet. Jobbet är redan gjort inom ideella organisationer.
              Ta hjälp av dem också!
            </seg>
          </u>
          <note type="speaker" n="070572f3">
            Anf. 30 ULF SJÖSTEN (m):
          </note>
          <u who="ulf_sjosten_98d3ff" xml:id="i-02fb75d9d41ffff0-1" n="5bb1fcc8">
            <seg n="d05b8191">
              Herr talman! Justitieministern försökte inte ens svara på min
              fråga. Inte med ett ord berörde han något svar på den frågan.
              I stället ägnade han sig åt det som socialdemokratiska ministrar
              oftast ägnar sig åt från den här talarstolen: klassisk socialdemokratisk
              retorik.
            </seg>
            <seg n="7bfcd1bd">
              Jag måste säga, herr talman, att jag är lite besviken. Jag trodde
              Thomas Bodström när han sade att det här är någonting som han
              ser mycket allvarligt på och som han prioriterar högt. Jag sätter
              ett frågetecken efter det efter det här svaret.
            </seg>
            <seg n="7a16dff1">
              Orsaken till att skyndsamhetskriteriet finns för ungdomsbrotten
              är att man har satt den starkt påverkbara unga människan i centrum.
            </seg>
            <seg n="faf7a811">
              Tidiga insatser av preventiv, repressiv eller rehabiliterande
              art räddar bokstavligen liv.
            </seg>
            <seg n="5b5c013e">
              Som jag tidigare sagt har Justitieombudsmannen vid flera tillfällen
              kritiserat handläggningstiderna i ungdomsmål, och då pekat på
              administrativa och organisatoriska brister. Det ligger säkert
              mycket sanning i den bedömningen, men jag är övertygad om att
              resursknappheten från mitten av 1990-talet, där Thomas Bodström
              och hans socialdemokratiska regering är ansvarig, och framåt är
              en starkt bidragande orsak. Därmed har en stor samlad kompetens
              spritts ut och luckrats upp.
            </seg>
            <seg n="dbd770d4">
              Närpolisreformen, som hade bra intentioner, har havererat. Det
              var en reform som byggde på polisens närhet till medborgarna,
              inte minst unga människor i lokalsamhället, Thomas Bodström.
            </seg>
            <seg n="41cf5316">
              I Helsingforss län har antalet ungdomar misstänkta för brott
              ökat under perioden 20002002 från 4 820 till 5 349. Det är en
              förfärande ökning, Thomas Bodström.
            </seg>
            <seg n="fdd8a875">
              Vilka åtgärder avser justitieministern att vidta för att de rättsvårdande
              myndigheterna ska leva upp till skyndsamhetskriteriet när det
              gäller brott av unga lagöverträdare? Kan jag få ett svar nu?
            </seg>
          </u>
          <note type="speaker" n="b7e2c233">
            Anf. 31 BEATRICE ASK (m):
          </note>
          <u who="beatrice_ask_084111" xml:id="i-96e9b271b625d985-1" n="dda56fcb">
            <seg n="c023f7a1">
              Herr talman! Föräldrar som gråter i rättssalen är förskräckligt
              och jobbigt att se. Ofta känner de att de inte har orkat och inte
              mäktat med.
            </seg>
            <seg n="a35313ed">
              Den fråga som man som politiker måste ställa är: Visste de här
              föräldrarna i tid vilka, om några, rättigheter de hade att ställa
              krav på myndigheter för att få stöd, hjälp och underlag så att
              de hade kunnat agera bättre?
            </seg>
            <seg n="5826e868">
              Den fråga jag ställer till justitieministern är: Kommer föräldrar
              i framtiden att få veta vilka möjligheter de har och vilken hjälp
              de kan räkna med att få när deras ungdomar eller barn har hamnat
              snett?
            </seg>
            <seg n="033c5683">
              En annan fråga som jag tycker är berättigad är att fundera över
              vilka krav man vågar ställa på föräldrar. Det kan ibland låta
              besvärligt att ställa krav på föräldrar som redan befinner sig
              i en svår situation. Samarbete, inflytande och delaktighet förutsätter
              ju att man har en arbetsfördelning. Jag menar att föräldrar har
              ett ansvar och ska ta ett ansvar och att det stärker föräldrarna.
            </seg>
            <seg n="2314c190">
              Jag undrar om justitieministern är beredd att ställa tydligare
              krav på kommuner att agera åtminstone när polisen anmäler att
              det finns problem. Det vore intressant att få svar på det. Rikspolisstyrelsen
              har dessutom i sitt remissvar till utredningen konstaterat att
              man brister när det gäller att analysera och fundera över åtgärder
              som man kan vidta när det gäller barn under 15 år.
            </seg>
            <seg n="58a73ed9">
              Vi moderater är inte för sänkt straffmyndighetsålder, vilket
              justitieministern brukar komma med. Men det är klart att det är
              ett problem när ungdomar i så låg ålder har problem.
            </seg>
            <seg n="5c1aaaa2">
              Med tanke på de yngre barnen vill jag slutligen säga: Kan man
              tänka sig att Justitiedepartementet och Utbildningsdepartementet
              kunde samarbeta om propositionen? Elevers tillrättaförande i skolan
              är ett problem. Om vi ska komma åt ungdomarna på glid måste vi
              vässa skolans ansvar och skyldigheter. Ni borde då samarbeta redan
              på propositionsstadiet, annars blir det ingen ordning.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="965e029f">
            5 § Svar på interpellation 2004/05:607 om barn som bevittnar
            misshandel
          </note>
          <note type="speaker" n="c2c8fbd3">
            Anf. 32 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-2479fe13974ee08d-0" n="40e5dc15" next="i-cb4d0fa74394cf6f-0">
            <seg n="3be3d6a0">
              Herr talman! Anita Sidén har frågat mig vad jag avser att göra
              för att förbättra polisens rapportering om barns närvaro på brottsplatsen
              för familjevåld, vilka åtgärder jag avser att vidta för att kriminalisera
              den som tvingar barn att bevittna familjevåld och vilka åtgärder
              jag avser att vidta för att en större del av straffskalan ska
              användas i samband med brott som drabbar barn och kvinnor.
            </seg>
            <seg n="6d5a319d">
              Självfallet är det en mycket traumatisk upplevelse för ett barn
              att bli vittne till hur en förälder blir utsatt för våld. Det
              är viktigt att dessa barn synliggörs och att det uppmärksammas
              att våldet utgör ett övergrepp även mot barnen. Alla aktörer som
              är inblandade i frågor som rör barn som far illa eller riskerar
              att fara illa måste samverka på bästa sätt. De senaste åren har
              staten genom olika lagändringar skärpt kraven på samverkan. Det
              finns bestämmelser om att socialtjänsten ska underrättas vid misstanke
              om att barn far illa och polisen har också en skyldighet att samarbeta
              med socialtjänsten. Det yttersta ansvaret för att ge stöd och
              skydd till barn som far illa ligger på socialtjänsten.
            </seg>
            <seg n="9b13aad3">
              Redan i dag finns det flera straffbestämmelser som kan vara tillämpliga
              i de situationer som Anita Sidén tar upp. Huddinge tingsrätt har
              också i en färsk dom använt det gällande straffrättsliga regelverket.
            </seg>
            <seg n="54d6179d">
              Regeringen har i likhet med Kommittén mot barnmisshandel funnit
              att det är olämpligt att i ökad utsträckning straffbelägga psykisk
              misshandel av barn. Skälet är främst att det kan ifrågasättas
              om straffrättsliga åtgärder är en lämplig metod för att förmå
              vuxna människor att behandla barn med respekt. Vidare har upptäcktsrisken
              bedömts som liten, varför det är tveksamt om en utökad kriminalisering
              skulle ha någon avskräckande effekt.
            </seg>
            <seg n="2b64ac83">
              Anita Sidén tar också upp frågan om användningen av straffskalorna
              för brott som drabbar barn och kvinnor. På regeringens initiativ
              har en särskild straffskärpningsgrund införts som innebär att
              det nu framgår tydligare av lagen än tidigare att det är särskilt
              försvårande när ett brott varit ägnat att skada tryggheten eller
              tilliten hos ett barn i dess förhållande till en närstående person.
              Bestämmelsen tar bland annat sikte på fall då barn tvingas bevittna
              att en förälder blir slagen av den andre föräldern.
            </seg>
            <seg n="80b84207">
              För att ge stöd och hjälp till barn som bevittnar våld krävs
              främst andra åtgärder än straffskärpningar. Ett förslag har nyligen
              remitterats som innebär att det i brottsskadelagen införs en särskild
              rätt till ersättning från staten för barn som bevittnar ett brott
              som är ägnat att skada tryggheten och tilliten hos barnet i dess
              förhållande till en närstående person. Det föreslås också att
              socialtjänstens ansvar för barn som riskerar att fara illa tydliggörs
              och att dessa barn ska betraktas som offer för brott.
            </seg>
            <seg n="53cd5a71">
              Det pågår alltså ett arbete för att förstärka stödet för barn
              som bevittnar våld.
            </seg>
          </u>
          <note n="67bf5b24">
            Anf. 33 ANITA SIDÉN (m):
          </note>
          <u who="thomas_bodstrom_3aff3a" xml:id="i-cb4d0fa74394cf6f-0" n="40e5dc15" prev="i-2479fe13974ee08d-0">
            <seg n="7835fc98">
              Herr talman! Tack för svaret på interpellationen. Rätten att
              få uppleva trygghet är ett grundläggande behov hos människor i
              alla åldrar. Vi är väl alla överens om att barn har rätt att få
              vara oskuldsfulla och växa upp i den bästa trygghet som vuxenvärlden
              kan ge.
            </seg>
            <seg n="b38feeeb">
              Då föräldrar misshandlar eller misshandlas i hemmen drabbas också
              deras barn barn som inte kan få en blund i ögonen medan misshandeln
              pågår. Det är barn som är rädda, ängsliga och inte förstår vad
              som händer. Även om de kryper in i garderoben, under sin säng,
              drar täcket över huvudet, blundar och håller för båda öronen når
              ljudet från slagen fram.
            </seg>
            <seg n="602d9212">
              Ofta tror de här barnen att de själva är orsak till bråken och
              att de är alldeles ensamma om sina hemska upplevelser. Gång på
              gång kan de ha tvingats bevittna hur en av föräldrarna utsatts
              för hot och misshandel. Det är upplevelser som orsakar djupa sår
              långt in i barnasjälen.
            </seg>
            <seg n="bbbe6d0d">
              Det är viktigt att de här barnen synliggörs och att det uppmärksammas
              att den här sortens våld också är ett övergrepp mot barnet, inte
              bara mot den vuxne.
            </seg>
            <seg n="42dab166">
              Att vara vittne till våld är också att vara utsatt för våld.
              Att bevittna våld mellan de personer som borde stå en närmast
              kan till och med vara svårare än att själv bli misshandlad.
            </seg>
            <seg n="f437055c">
              Hemmet, den plats som ska ge trygghet, blir det ställe som skapar
              ångest och rädsla för vad som kan komma att hända nästa gång.
              Brott mot barn är särskilt försvårande.
            </seg>
            <seg n="5c7ac6e2">
              Min uppfattning, herr talman, är att barnets utsatta situation
              i familjevåldssituationer måste uppmärksammas betydligt bättre
              än i dag. Det finns många goda skäl att ägna mer intresse och
              omsorg åt den som utsatts för brott, dels för att den skada och
              kränkning som skett inte är acceptabel, dels för att de drabbade
              barnen ska få erfara att rättsvårdande myndigheter faktiskt tar
              dem på allvar.
            </seg>
            <seg n="aede1338">
              Barn tror inte på vad vi säger, utan de tror på vad vi verkligen
              gör. Därför får arbetet för att förbättra stödet till barn som
              drabbas av våld aldrig stanna av.
            </seg>
            <seg n="b00dff2f">
              Herr talman! Jag vill fråga justitieministern: Välkomnar statsrådet
              Huddinge tingsrätts dom där barn som bevittnat faderns våld mot
              modern kom att bli offer för grov fridskränkning? Faderns misshandel
              betraktas nämligen som upprepade ofredanden mot barnen.
            </seg>
            <seg n="88a0a6df">
              Som mamma, som mormor och som moderat vill jag se till barnens
              bästa. Därför välkomnar jag domen. Gör justitieministern detsamma?
            </seg>
            <seg n="e530820e">
              Följdfrågan blir ganska naturlig: Anser justitieministern i så
              fall att barnen ska vara skadeståndsberättigade?
            </seg>
          </u>
          <note type="speaker" n="cb080ba5">
            Anf. 34 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-b315116a1900e7ac-6" n="c68cf140">
            <seg n="68fda564">
              Herr talman! Det är en viktig fråga som Anita Sidén tar upp.
              Den har diskuterats länge.
            </seg>
            <seg n="8a9dbaa1">
              Justitieministern säger i sitt svar att det bedrivs ett arbete
              för att förstärka stödet för barn som bevittnar våld. Det gör
              det, men det måste bli mycket effektivare. Justitieministern har
              inte gjort tillräckligt. Det måste göras mer för att barnets rättssäkerhet
              ska vara på en acceptabel nivå.
            </seg>
            <seg n="e17f16fd">
              Justitieministern hänvisar till Barnmisshandelskommitténs betänkande.
              Men det kom ju 2001, och en hel del vatten har runnit under broarna.
              Vi har fått en hel del forskning om hur barn reagerar på och upplever
              att utsättas för sådana här traumatiska händelser som visar hur
              allvarligt det är att barn bevittnar misshandel. Detta förstärker
              vikten av att lagstiftarna och rättsväsendet tar det här på djupaste
              allvar.
            </seg>
            <seg n="24ab62d6">
              Justitieministern nämner förslaget från departementspromemorian
              Barn i brottets skugga , som jag förstår att justitieministern
              är väldigt stolt över. Jag tycker att det är skrämmande att föräldrarna
              inte har någon betydelse i sammanhanget. Förslaget är att gärningsmannen
              som har utsatt barnen för denna kränkning, denna psykiska misshandel,
              ska gå helt skadefri då detta inte är illegalt, och i stället
              ska pappa staten gå in och ersätta barnen för den kränkning de
              har blivit utsatta för alltså sätta gärningsmannen åt sidan och
              inte låta honom eller henne ta sitt ansvar utan låta staten gå
              emellan.
            </seg>
            <seg n="134db013">
              Jag tycker att det är ett mycket allvarligt förslag. Det förvånar
              mig att justitieministern, som ändå är jurist och advokat, gubevars,
              kan tycka att ett sådant här förslag är bra från rättssäkerhetssynpunkt.
              Det skulle vara intressant att höra justitieministerns kommentar
              till denna del.
            </seg>
            <seg n="2598971b">
              Det är faktiskt möjligt att använda den lagstiftning vi har mycket
              bättre. I fallet i Huddinge tingsrätt såg vi en kreativ utredare,
              en duktig åklagare och en kompetent domstol som faktiskt dömde.
              Vad som slår mig är dock: Borde inte vi som lagstiftare och justitieministern
              som den som ska lägga fram förslagen titta på vad det finns för
              möjligheter att göra en bättre lagstiftning? Hur kan vi förbättra
              den lagstiftning vi har så att de här grova brotten faktiskt går
              inom den och det blir kriminaliserat att låta barn bevittna misshandel?
            </seg>
            <seg n="e8b837e6">
              Är justitieministern beredd att gå in och titta på lagstiftningen?
              Vilka andra lagrum skulle man kunna använda och förtydliga? Från
              Huddinge har man nämligen sagt att det kanske behövs förtydligad
              lagstiftning.
            </seg>
          </u>
          <note n="cafb6009">
            Min andra fråga gällde förslaget i departementspromemorian.
          </note>
          <note type="speaker" n="c5f4aa3e">
            Anf. 35 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-2479fe13974ee08d-1" n="40e5dc15" next="i-cb4d0fa74394cf6f-1">
            <seg n="151410bf">
              Herr talman! Något av det allra viktigaste i en rättsstat är
              som bekant domstolars självständighet. Det innebär inte att man
              inte har åsikter om dem. Det har jag. Jag kan säga att jag har
              åsikter om varje mål som döms, antingen positiva eller negativa.
              Men är det någonting som är viktigt är det att regering och riksdag
              inte lägger sig i hur domstolar dömer. Därför kan inte jag, Anita
              Sidén, stå och tala om vad jag tycker om hur en domstol dömer.
              Då har vi gjort ett av de grövsta brotten mot vår konstitution,
              nämligen att vi från regering och riksdag börjar lägga oss i hur
              domstolar dömer och ge godkännande eller icke godkännande.
            </seg>
            <seg n="d55ed651">
              Jag är något förvånad, även om det säkert är i välmening, över
              att en parlamentariker så öppet står och talar om hur ett stort
              parti i riksdagen anser att en domstol eventuellt skulle kunna
              döma i högre instans. Domstolars självständighet måste vi ha respekt
              för. Sedan har vi naturligtvis åsikter.
            </seg>
            <seg n="05a41cf0">
              Låt oss dock rent objektivt konstatera att en domstol faktiskt
              har dömt efter det som vi har diskuterat och funnit vara möjligt.
              Det är rent objektivt. Man har dömt på det sätt som Huddinge tingsrätt
              har dömt. Men låt oss ändå ha en respekt för rättsstaten på det
              sättet att regering och riksdag inte ska stå och tala om huruvida
              domar är bra eller inte och indirekt tala om huruvida de bör överklagas
              eller inte.
            </seg>
            <seg n="74178d26">
              Den utredning som kom 2001 ledde fram till flera olika förslag,
              bland annat en straffskärpningsgrund, ett ökat ansvar hos myndigheter
              och en ökad anmälningsbenägenhet. Vi var inte nöjda med det. Vi
              tyckte inte att de delar fanns som vi nu går fram med, nämligen
              två saker: Barn ska betraktas som brottsoffer också i laglig mening,
              inte bara i allmänt tal, och de ska också ha en rätt till ersättning.
            </seg>
            <seg n="0067d19e">
              Varför låter vi då inte krav ställas direkt mot gärningsmannen?
              Är det av hänsyn till gärningsmannen? Nej, det är det inte. Detta
              får gärningsmannen naturligtvis betala i alla olika situationer.
              Det kan också finnas möjlighet till skadestånd i de här fallen;
              det vill jag upplysa om rent objektivt. Men i det här fallet,
              om ett barn har bevittnat våld, är det för barnets bästa mycket
              bättre att inte behöva processa mot sin egen pappa eller mamma.
            </seg>
            <seg n="aace89fb">
              Det kan ju vara så att en pojke eller flicka på 14 år faktiskt
              inte vill eller vågar processa mot sin mamma eller pappa och därigenom
              förlorar sin ersättning. Det trycket och det kravet vill inte
              jag utsätta ett barn för i den mycket svåra situationen då en
              förälder har förgripit sig på det eller begått ett allvarligt
              brott mot det. Det barnet kan ju ha alla möjliga känslor, många
              gånger blandade känslor, för sin mamma eller pappa även om ett
              brott har begåtts. Vi ska förskona barnen från den situationen.
            </seg>
            <seg n="335b6b96">
              Sedan kan vi diskutera huruvida det finns möjligheter för staten
              att driva in detta från gärningsmannen. Det kanske inte är en
              alldeles lätt juridisk fråga. Men det allra viktigaste är att
              vi tänker igenom hur vi bäst kan se till att barnets situation
              blir så skonsam som möjligt. Då kan jag till hundra procent garantera
              att det blir betydligt bättre för en pojke eller flicka att kunna
              få ersättning direkt än att behöva bedriva en rättegång mot sin
              egen pappa eller mamma. Det är alltså definitivt inte hänsyn till
              en misstänkt gärningsman utan bara hänsyn till barnet som gör
              att vi har presenterat den här lösningen.
            </seg>
            <seg n="0dc93333">
              Nu ska vi se vad det här leder fram till. Utredningen kom i december,
              den har remitterats och vi hoppas kunna lägga fram förslag om
              det här. Jag har starka förhoppningar om att vi ska lyckas ge
              barnet en starkare ställning så att det betraktas som brottsoffer
              och också får rätt till en ersättning. Men det ska ske på de villkor
              som passar barnet allra bäst.
            </seg>
          </u>
          <note n="3ac0d118">
            Anf. 36 ANITA SIDÉN (m):
          </note>
          <u who="thomas_bodstrom_3aff3a" xml:id="i-cb4d0fa74394cf6f-1" n="40e5dc15" prev="i-2479fe13974ee08d-1">
            <seg n="a9ff42f0">
              Herr talman! Jag får i alla fall tacka för att justitieministern
              i svaret på min interpellation nämnde att Huddinge tingsrätt i
              en färsk dom har använt det gällande straffrättsliga regelverket.
            </seg>
            <seg n="0cce607e">
              En artikel i barnkonventionen handlar om åtgärder för att skydda
              barn mot alla former av fysiskt eller psykiskt våld, skada eller
              övergrepp, vanvård eller försumlig behandling eller utnyttjande
              innefattande övergrepp. I Sverige har vi mycket arbete framför
              oss för att leva upp till hela FN-konventionen om barnens rättigheter.
              Barnens bästa ska alltid sättas i främsta rummet, men verkligheten
              har i många fall ett annat ansikte än det konventionen står för.
            </seg>
            <seg n="0b4d97da">
              De förslag som statsrådet lämnar i sitt svar räcker inte till
              för att vi ska kunna se till drabbade barns bästa och ge dem allt
              stöd de förtjänar. Det krävs mer än så.
            </seg>
            <seg n="086412be">
              Upplevelsen att som barn vara vittne till misshandel i familjen
              tar strupgrepp också på barnet. Och en sak är fullständigt klar:
              Det utsatta barnet har inte bett om att få vara en part i dessa
              våldshändelser.
            </seg>
            <seg n="7f9b4967">
              Hur mycket ångest, förtvivlan och ensamhet finns inte hos barn
              som bevittnat misshandel? De har upplevt att en av deras närmaste
              har blivit slagen, kanske till och med till oigenkännlighet. De
              har lärt sig att ljuga för sig själva och för sin omgivning för
              att överleva. Övergreppen har dessutom ofta begåtts av någon annan
              som är viktig för barnet, något som gör situationen än mer förvirrad
              och kaotisk. Hela världsbilden kastas omkull. Rädslan för att
              mamman för det är ju oftast henne det handlar om ska misshandlas
              igen, och igen, kastar en mörk skugga över livet.
            </seg>
            <seg n="049846e8">
              Många våldsdrabbade barn tvingas förutom detta att fortsätta
              leva tillsammans med den gärningsman som så brutalt slagit sönder
              deras tillvaro. Kan det vara rätt? Brottet påverkar också kretsen
              runt familjen.
            </seg>
            <seg n="509f4c1b">
              Herr talman! Vi är väl överens om att brott mot barn är särskilt
              försvårande. Samtidigt är det allmänt känt att hela straffskalan
              inte alltid används. Det rimmar mycket dåligt med det allmänna
              rättsmedvetandet och vad vi anser om barnens rätt till skydd och
              trygghet. Straffskalorna ska användas på det sätt de är avsedda.
              Anser inte ministern att det är en möjlighet och att det bör göras
              oftare än vad det görs i dag?
            </seg>
          </u>
          <note type="speaker" n="deb32469">
            Anf. 37 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-b315116a1900e7ac-7" n="c68cf140">
            <seg n="949fc5d0">
              Herr talman! Jag var inte heller nöjd, justitieministern, med
              Barnmisshandelskommitténs betänkande. Jag har en lång reservation
              till det betänkandet. Mycket bra kom fram, men mer borde till.
            </seg>
            <seg n="465fc620">
              Det är missriktad välmening att staten ska ge ersättning till
              barn. När barnet också här har utsatts för att ha sett den ena
              föräldern slå den andra och tilliten till vuxna har skadats, är
              det viktigt för barnet att få ge sin version av hur det har känts
              och vad man har uppfattat.
            </seg>
            <seg n="3fd70bb8">
              Med det förslag som justitieministern pratar så väl om riskerar
              barnen att inte få komma till tals. De är inblandade. De är en
              del av det brott som har begåtts, men de ska hållas utanför. Vi
              ska förskona barnen, säger justitieministern. Det är klart att
              vi vill alla barn det allra bästa. Men det är alltid viktigt att
              de får komma till tals, blir bemötta av duktiga utredare som de
              kan öppna sig för och berätta om rädslan och ge sin version av
              vad som har hänt. De vet att staten säger att det är fel, och
              staten lyssnar. Det ska framgå att det är fel när mamma eller
              pappa har slagit. Staten ska se till att mamma eller pappa har
              bättrat sig när de kommer tillbaka. Det är viktigare att faktiskt
              blanda in barnen i det de redan är inblandade i och inte hålla
              dem utanför.
            </seg>
            <seg n="c0aca040">
              Det är tråkigt att debatten inte har kommit längre än den har
              gjort. Det är viktigt att frågorna diskuteras.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="aab22964">
            6 § Svar på interpellation 2004/05:640 om unga som offer för
            brott
          </note>
          <note type="speaker" n="bf3a8b25">
            Anf. 38 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-2479fe13974ee08d-2" n="40e5dc15" next="i-cb4d0fa74394cf6f-2">
            <seg n="c2d7b300">
              Herr talman! Anita Sidén har frågat mig vilka åtgärder jag ämnar
              vidta för att förbättra unga brottsoffers situation. Anita Sidén
              nämner särskilt risken för sekundär traumatisering och brottsoffrets
              situation när gärningsmannen friges eller befinner sig på permission.
            </seg>
            <seg n="060cdb59">
              Regeringens politik för att ge brottsoffer stöd och för att förebygga
              brott mot barn och ungdomar bedrivs inom såväl kriminalpolitiken
              som barnpolitiken och socialtjänstpolitiken. Arbetet med att ge
              stöd till barn och ungdomar som drabbas av brott bedrivs kontinuerligt
              och omfattar många delar. En viktig del är bra och modern lagstiftning,
              men för brottsoffret är myndigheternas kunskap och bemötande än
              viktigare.
            </seg>
            <seg n="56634598">
              Regeringen har sedan flera år tillbaka lyft fram barnofferperspektivet
              i styrningen av rättsväsendets myndigheter. Rättsväsendets myndigheter
              har tillsammans med Brottsoffermyndigheten arbetat fram handlingsplaner
              för sitt arbete med brottsoffer. Anställda vid myndigheterna genomgår
              särskilda utbildningar för att bättre kunna möta brottsoffer.
              Numera finns även vittnesstöd vid samtliga tingsrätter och hovrätter
              i landet. Ett ytterligare steg i regeringens arbete är de förslag
              som lades fram i december i departementspromemorian Barnen i brottets
              skugga . Här betonas vikten av både brottsofferstödjande och förebyggande
              insatser för barn och unga som drabbats av brott.
            </seg>
            <seg n="2ff60ae9">
              Som Anita Sidén påpekar finns ett behov av särskilda stödinsatser
              för unga som drabbas av brott eftersom det inte alltid är lämpligt
              att använda samma metoder för ungdomar som vuxna. Stödcentrum
              för unga brottsoffer finns numera på åtta platser i Sverige och
              är ett exempel på en verksamhet som är särskilt anpassad till
              barn och ungdomar. Socialstyrelsen har på regeringens uppdrag
              tagit fram en rapport som beskriver verksamheter, erfarenheter
              och forskning av stöd till unga brottsoffer. I arbetet med unga
              brottsoffer är det också viktigt att se till det ideella arbete
              som bedrivs. Det är därför glädjande att Brottsofferjourernas
              riksförbund har fått medel av Allmänna arvsfonden för att starta
              upp särskild verksamhet för unga brottsoffer.
            </seg>
            <seg n="12720b7a">
              Anita Sidén tar särskilt upp frågan om brottsoffrets situation
              när unga gärningsmän friges eller har permission. I den promemoria
              jag nyss nämnde föreslås en ändring i lagen om sluten ungdomsvård
              som innebär att målsäganden ska underrättas när den dömde friges
              eller vistas utanför ungdomshemmet. Målsäganden ska även bli informerad
              om bestämmelserna för utfärdande av besöksförbud.
            </seg>
            <seg n="bf059dd4">
              Mycket görs alltså. Samtidigt vill jag understryka att rättsväsendets
              förmåga att hantera brott mot barn och unga kan och bör bli bättre.
              Rättsväsendet har också fått ökade anslag. Det vilar även ett
              ansvar på polismyndigheterna, åklagarmyndigheterna, domstolsväsendet
              och socialtjänsten att handläggningen och kunskapen om unga som
              brottsoffer blir effektivare och bättre. Det är ett arbete som
              aldrig kan anses avslutat.
            </seg>
          </u>
          <note n="ca66e157">
            Anf. 39 ANITA SIDÉN (m):
          </note>
          <u who="thomas_bodstrom_3aff3a" xml:id="i-cb4d0fa74394cf6f-2" n="40e5dc15" prev="i-2479fe13974ee08d-2">
            <seg n="f54728a2">
              Herr talman! Jag får tacka för svaret på interpellationen.
            </seg>
            <seg n="87ecdcd0">
              Hot och våld är tyvärr en del av många ungas vardag, men de drabbade
              brottsoffren har aldrig frivilligt gått med på att utsättas för
              våld, hot eller kränkningar.
            </seg>
            <seg n="1a2cbf63">
              Att drabbas av brott när man är ung kan få konsekvenser för hela
              livet om man inte får hjälp med att bearbeta händelsen. Många
              känner en växande oro, inte minst unga och deras föräldrar. Olyckligtvis
              anmäler unga brottsoffer sällan vad de varit med om. Kan det vara
              för att samhällets stöd till unga brottsoffer är för dåligt? En
              ny rapport från Brottsförebyggande rådet visar, tyvärr, att frågan
              är berättigad och att det är precis så som verkligheten ser ut.
            </seg>
            <seg n="7d8a56e0">
              För att få en uppfattning om omfattningen av unga brottsoffer
              gjordes en undersökning i Södertälje. Den färska rapporten visar
              att 742 unga polisanmälde brott under förra året. Mer än hälften
              av brotten var så allvarliga som misshandel, rån eller sexuella
              övergrepp. Brå bedömde mörkertalet till att mellan 1 000 och 1
              700 unga inte går till polisen och anmäler. Anledningen till det
              kunde enligt undersökningsledaren vara förnekelse av brottet eller
              misstro mot polisen att man inte tror att anmälan leder någonvart.
              Andra är rädda för repressalier. Det här är allvarligt, herr talman.
            </seg>
            <seg n="d42a0753">
              Det krävs särskild kunskap för att ta hand om unga brottsoffer.
              På några få platser i landet, närmare bestämt åtta, som justitieministern
              sade, finns stödcentrum just för unga brottsoffer där de kan få
              den hjälp och det stöd de behöver. Ska det vara så? Ska det vara
              skillnad på var någonstans i landet man bor om man ska få en chans
              till hjälp efter att ha varit utsatt för brott? Min uppfattning
              är att alla brottsoffer har rätt till upprättelse. Alla som blir
              utsatta för brott borde ges stöd och hjälp.
            </seg>
            <seg n="5b457534">
              I dag gäller interpellationen just unga brottsoffer. De drabbade
              ungdomarna måste få bra information om vilken hjälp som finns
              att få. Om alla får det kan klasskamrater och andra vänner våga
              stödja och vittna. Det är en trist brist i dag. Ungdomarna ser
              oss vuxna passera förbi utan att ingripa. Många unga vågar inte
              vittna till förmån för sina kamrater. Men kan det vara så att
              inte ens vi vuxna vågar se vad som händer för att till och med
              vi är rädda för att vittna?
            </seg>
            <seg n="5791851c">
              Herr talman! Risken finns att brottsoffer som inte får hjälp
              reagerar så starkt att de själva kan bli framtidens gärningsmän.
              Detta framtidscenario måste vi förstås avvärja. Ett sätt är att
              se till att det faktiskt finns brottsofferjourer som också tar
              sig an unga brottsoffer överallt i landet. Brottsofferjourerna
              har en unik kunskap och erfarenhet, men det hindrar inte att staten
              alltid har det yttersta ansvaret.
            </seg>
            <seg n="6211e10d">
              Kommer ministern att avsätta medel också till vanliga brottsofferjourer
              som kan hjälpa unga brottsoffer, eller är det bara kvinnojourer
              som är värda att få medel i enlighet med regeringens inställning
              till könsmaktsordningen?
            </seg>
          </u>
          <note type="speaker" n="852811e4">
            Anf. 40 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-b315116a1900e7ac-8" n="c68cf140">
            <seg n="95cb5d18">
              Herr talman! Det är en oerhört viktig fråga Anita Sidén reser.
              Återigen visas den sittande regeringens tillkortakommanden att
              hjälpa dem som är i bäst behov av hjälp.
            </seg>
            <seg n="69d6eaf6">
              Det är omtumlande att utsättas för brott. Samhället måste bli
              bättre på att stävja brott.
            </seg>
            <seg n="79491081">
              Jag ska ta tillfället i akt att under den här debatten lyfta
              fram ett nytt problem som leder till många offer. Jag träffade
              för någon vecka sedan Johanna Loeb, Johanna Bertilsson och Alexandra
              Persson. Det är tre tjejer som precis i dag går ut skolans nionde
              klass. De hade fått höra en föreläsning om pedofilerna på Internet
              på sin skola. De insåg att de hade varit utsatta för brott, men
              de hade inte uppfattat att det var ett brott. De hade blivit brottsoffer.
            </seg>
            <seg n="347b341a">
              En av tjejerna som jag fick höra talas om var intresserad av
              hästar. Hon hade på nätet kommunicerat med olika människor som
              också var intresserade av hästar. En av dem var en äldre man,
              som sade sig vara intresserad av hästar och ville förmå henne
              att träffa honom en pedofil. Som tur var hade hon rådiga föräldrar
              som kunde ta tag i det.
            </seg>
            <seg n="864e5bd0">
              Det här är ett allvarligt problem. Det krävs både att ungdomar
              själva blir bättre, att föräldrar blir bättre på att hjälpa barnen
              samt att rättsväsendets möjligheter att stävja den här typen av
              brottslighet mot unga människor blir bättre.
            </seg>
            <seg n="4292c4ac">
              Vi har en ny sexualbrottslagstiftning, som vi hoppas väldigt
              mycket på. Det är möjligt att den kommer att hjälpa rättsväsendets
              myndigheter att komma till rätta med det här och stoppa dessa
              brottslingar.
            </seg>
            <seg n="73525482">
              Men, justitieministern! Det finns inga poliser som kan den här
              brottsligheten. Det finns inga som kan gå in och stoppa detta.
              Det finns ingen som kan avslöja brotten. Det finns ingen som kan
              utreda de här brotten. Det finns vidare ingen åklagare som kan
              väcka åtal, när det inte finns någon utredning och inte finns
              någon polis som tidigare har kunnat bevisa att brott har begåtts.
              Och då finns det inte heller någon domstol som kan döma och ge
              praxis om nuvarande lagstiftning tillåter det här eller om det
              är ett kriminaliserat område.
            </seg>
            <seg n="68ae821f">
              Hur tänker justitieministern agera på det här väldigt otäcka
              området?
            </seg>
            <seg n="ac48d92d">
              För att förstärka det här vill jag vara budbärare. De här tre
              tjejerna samlade in mer än 500 namnunderskrifter för att förmå
              lagstiftare och justitieministern att se till att hitta verktyg
              för att stoppa de här snuskgubbarna på nätet. Jag har nu nöjet
              och äran att få lämna över dem till justitieministern, och jag
              hoppas att han kommer att förvalta dem på allra bästa sätt.
            </seg>
          </u>
          <note type="speaker" n="ee34770f">
            Anf. 41 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-2479fe13974ee08d-3" n="40e5dc15" next="i-cb4d0fa74394cf6f-3">
            <seg n="7d3bc1f8">
              Herr talman! Är det någonting som man arbetar med inom polisen
              för att utveckla sitt arbete är det just de brott som Cecilia
              Magnusson talar om. Det pågår också ett intensivt samarbete, bland
              annat efter initiativ från min sida när det gäller att komma åt
              den här typen av brottslighet, nämligen mellan Rikskriminalpolisen,
              teleoperatörer och andra som arbetar med de här frågorna för att
              få bukt med just den här brottsligheten.
            </seg>
            <seg n="793f0d4b">
              Cecilia Magnusson kanske inte känner till det, men jag kan senare
              gärna ge lite närmare rapporter om hur det här arbetet bedrivs.
              Det är ett väldigt intressant och spännande arbete, som visar
              hur samverkan också kan ge konkreta resultat.
            </seg>
            <seg n="b71480e3">
              Nog görs det många saker från polisens sida. Det är lite orättvist
              mot polisen att inte säga det, även om interpellationen handlar
              om någonting annat. Ta gärna del av arbetet, för det är ett mycket
              imponerande arbete som polisen bedriver.
            </seg>
            <seg n="0c044b92">
              Den här typen av brottslighet bedrivs ibland i mer organiserad
              skala, där större organisationer arbetar med pedofili och annat.
              Där är det viktigt att polisen får möjlighet att infiltrera på
              ett bättre sätt. Det finns möjligheter i dag, men de försvåras
              när det är brottsliga organisationer, som kanske är mera vaksamma
              och misstänksamma. Därför är det så viktigt att polisen också
              får möjlighet att arbeta under skyddade identiteter. Det gäller
              just den här typen av brottslighet.
            </seg>
            <seg n="f25ad49e">
              Polisen kan i mycket större utsträckning än många tror till exempel
              gå in och svara de personer som söker unga personer på nätet.
              De kan gå in och låtsas vara barn och svara så att man ska kunna
              upptäcka vilka dessa personer är. Det är en väldigt viktig del.
            </seg>
            <seg n="9487ab50">
              Den här debatten handlar framför allt om det som Anita Sidén
              har skrivit i sin interpellation, även om jag håller med om att
              detta naturligtvis är en väldigt prioriterad fråga.
            </seg>
            <seg n="6968282c">
              Jag fick en konkret fråga: Ska det här också gå till organisationer
              som arbetar utanför det ordinarie arbetet för kvinnoorganisationer?
              Jag tror att den saken inte är helt avgjord det är inte jag som
              fördelar pengarna. Men jag vill understryka att de kvinnoorganisationer
              som finns, och som gör ett väldigt bra arbete runtom i landet,
              tar emot 12 000 kvinnor och många gånger också barn. Deras arbete
              är också väldigt viktigt att lyfta fram, om man nu ska satsa på
              kvinnor och barn.
            </seg>
            <seg n="8a657b38">
              Hur fördelningen exakt ska gå till kommer att avgöras något senare.
              Jag tror inte heller att det är jag som kommer att vara det ansvariga
              statsrådet. För min personliga del får det gärna fördelas så att
              det också kommer andra organisationer till godo. Det handlar kanske
              om bland annat brottsofferjourer men också mansjourer. Detta är
              inte något som är regeringens slutliga ståndpunkt, men för min
              del får det gärna komma till andra också. Till saken hör att dessa
              organisationer många gånger arbetar med samma människor. Oavsett
              hur den slutliga fördelningen är kommer det att komma kvinnor
              och barn till godo.
            </seg>
            <seg n="c07c14f4">
              Det som är viktigt, och som skiljer oss åt, är att vi har anslagit
              135 miljoner. I Moderaternas budget är det 0 kr. När det gäller
              den här frågan leder alltså regeringen med 135 miljoner mot 0.
              Även om jag har idrottat i hela mitt liv har jag aldrig någonsin
              varit med om en så stor seger om man nu får säga seger här. Vi
              får väl se om Moderaterna återkommer med förslag. Men nu ser det
              ut så här: 135 miljoner mot 0.
            </seg>
          </u>
          <note n="5201b618">
            Anf. 42 ANITA SIDÉN (m):
          </note>
          <u who="thomas_bodstrom_3aff3a" xml:id="i-cb4d0fa74394cf6f-3" n="40e5dc15" prev="i-2479fe13974ee08d-3">
            <seg n="2169da62">
              Herr talman! Vi ska inte ta en budgetdebatt nu, men jag tror
              att ministern förlorar i andra avseenden när det gäller budgeten
              för rättsfrågor.
            </seg>
            <seg n="cfc5a1f8">
              Det är bra att justitieministern är positiv till att organisationer
              som gör en bra verksamhet för unga brottsoffer kan få ta del av
              pengarna och att justitieministern tar fram sin egen uppfattning
              i frågan.
            </seg>
            <seg n="fab42756">
              Brottens offer drabbas hårt. Det gäller inte bara själva händelsen
              i sig. Det är mycket som ställs på huvudet för den som är drabbad.
              Stöd till brottsoffer borde vara fråga om en mänsklig rättighet.
            </seg>
            <seg n="5af8029d">
              Konsekvensen av att inte göra något, herr talman, blir förödande
              för brottsoffren. Det gäller alla offer, men det är särskilt påtagligt
              då brottsoffret är ungt.
            </seg>
            <seg n="212cbdbd">
              En del brott utreds inte utan läggs på hög. Statistiken kan också
              vara missvisande, eftersom den anger nedlagda utredningar på ett
              sätt som kan läsas som uppklarade brott. Bakom varje siffra i
              statistiken döljer sig en människa av kött och blod, en ung människa
              som blivit kränkt i frihet, frid eller egendom. Rädslan att inte
              kunna röra sig fritt ökar, och så finns den där gnagande oron
              för att bli utsatt igen.
            </seg>
            <seg n="cb5409fb">
              Det är tråkigt att behöva konstatera, men faktum kvarstår att
              hos många polismyndigheter ligger det brottsförebyggande arbetet
              i stort sett helt nere. Det som görs i brottsförebyggande syfte
              görs av andra än polisen.
            </seg>
            <seg n="8694478a">
              Brottsoffrens rättigheter måste ges samma prioritet som brottslingarnas
              rättigheter, och den process som behandlar brottslingen får inte
              medföra att brottsoffrens problem ökar.
            </seg>
            <seg n="8abde6f8">
              Herr talman! All lagstiftning som rör brottsoffer borde samlas
              i ett enda regelverk. På så sätt skulle vi få en bättre överblick.
              Det skulle också bli enklare att analysera vilka tillägg och ändringar
              som behöver göras.
            </seg>
            <seg n="458e7d2a">
              Vad avser ministern att göra för att unga människor ska våga
              anmäla brott och för att de ska känna trygghet i det? Kommer brottsofferjouren
              att ges möjlighet att hjälpa även de unga brottsoffren i större
              utsträckning i det fall justitieministern kan vara med och påverka?
            </seg>
          </u>
          <note type="speaker" n="6849d5c2">
            Anf. 43 CECILIA MAGNUSSON (m):
          </note>
          <u who="cecilia_magnusson_ec6e0d" xml:id="i-b315116a1900e7ac-9" n="c68cf140">
            <seg n="055ed3ee">
              Herr talman! Inte för att jag är någon sportfåne, men nog är
              1 600 miljoner mer än 135. Precis som Anita Sidén sade, satsar
              vi betydligt mer på brottsoffren och på hela rättsväsendet än
              vad Thomas Bodström enkelt vill låta påskina.
            </seg>
            <seg n="56f142ef">
              Jag är ledsen att jag splittrar upp debatten, men de här flickorna,
              och barn i deras och i yngre åldrar, är verkligen utsatta för
              att bli brottsoffer. Om de råkar lämna ut sitt telefonnummer,
              om de råkar träffa den här pedofilen eller om de i webbkameran
              låter sig avfotograferas och den här pedofilen och alla andra
              får tillgång till bilden är de att betrakta som brottsoffer, tycker
              jag, och borde inrymmas inom den nya sexualbrottslagstiftningen.
            </seg>
            <seg n="d34bd244">
              Det jag är angelägen om är att vi får det här prövat, för det
              är inte prövat ännu. Därför måste vi faktiskt satsa på att poliser
              kan gå in och göra just det som justitieministern sade, att låtsas
              vara barn. Det krävs mycket kompetensutveckling och utbildning
              för det. Det krävs också att man sprider detta, inte bara på Rikskriminalpolisen,
              så att man även i Borås kan möta det här på rätt sätt, så att
              man kan binda en gärningsman till det här och få det prövat i
              domstol. Innan dess vet vi ju inte. Där kan vi göra mycket, och
              det är där jag vill veta av justitieministern vad han tänker göra.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="1113851d">
            7 § Svar på interpellation 2004/05:617 om utredningsstöd vid
            bidragsfusk
          </note>
          <note type="speaker" n="20523938">
            Anf. 44 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-13" n="40e5dc15">
            <seg n="e8eaaea1">
              Herr talman! Anna Lilliehöök har frågat mig vilka åtgärder jag
              har vidtagit eller ämnar vidta för att polisen ska kunna ge ett
              förbättrat stöd i utredningar om bidragsfusk.
            </seg>
            <seg n="31d05eed">
              Missbruk av vårt trygghetssystem kräver en bred insats från hela
              samhället inte bara polisen. Därför har regeringen den 12 maj
              2005 fattat beslut om ett samlat paket mot fusk med förmåner och
              bidrag.
            </seg>
            <seg n="b23f9657">
              En utredare har tillkallats med uppdraget att se över behovet
              av en modernare och mer ändamålsenlig straffrätt i fråga om oegentligheter
              vid utbetalningar från trygghetssystemen. Utredaren ska bland
              annat överväga lämpligheten av att införa särskilda straffbestämmelser
              på området.
            </seg>
            <seg n="eba78d26">
              Vidare ska en arbetsgrupp inom Regeringskansliet inrättas med
              uppdrag att se över vissa frågor om återbetalning av felaktigt
              utbetalda ersättningar och bidrag. Arbetsgruppen ska bland annat
              överväga om bestämmelser om återbetalningsskyldighet bör samlas
              i en särskild lag.
            </seg>
            <seg n="c38e36a4">
              Statskontoret får i uppdrag att granska hur kontroller av utbetalningar
              sköts hos våra myndigheter och hos arbetslöshetskassorna. Statskontoret
              ska bland annat se över omfattningen av genomförda kontroller,
              samt titta på hur elektroniska kontroller används.
            </seg>
            <seg n="5a97bd93">
              Slutligen tillsätter regeringen en delegation för åtgärder mot
              felaktiga utbetalningar från trygghetssystemen. Delegationen ska
              arbeta fram till sommaren 2008 och består av företrädare för alla
              berörda myndigheter.
            </seg>
            <seg n="36f0a4c1">
              När det gäller polisen vill jag peka på att regeringen under
              perioden 20002005 har gjort kraftiga satsningar och höjt anslagen
              med 2,3 miljarder kronor samt aviserat tillskott för 20062007
              med 1,1 miljarder kronor. Dessutom ökar antalet poliser för femte
              året i rad. Sedan 2000 har antalet poliser ökat med ca 1 200.
            </seg>
            <seg n="90309ecf">
              Utöver detta pågår det ett fortlöpande arbete inom Regeringskansliet
              för att på ett övergripande plan utveckla och effektivisera svensk
              polis. Regeringen har bland annat initierat en rad utredningar
              i syfte att ta fram förslag om renodling av polisens arbete, förbättrade
              arbetsmetoder, mer ändamålsenlig lagstiftning på polisens område
              med mera. Däremot är fördelningen av resurser för till exempel
              utredning av olika brottstyper en fråga för Rikspolisstyrelsen
              och polismyndigheterna.
            </seg>
            <seg n="59fb7ab7">
              Jag vill avslutningsvis säga att regeringens stora satsningar
              på polisen i kombination med det utvecklingsarbete som pågår kommer
              att leda till att polisens brottsutredande arbete förbättras ytterligare.
            </seg>
          </u>
          <note n="5fdb81d6">
            Då Anna Lilliehöök som framställt interpellationen anmält att
            hon var förhindrad att närvara vid sammanträdet medgav förste
            vice talmannen att Ulf Sjösten i stället fick delta i överläggningen.
          </note>
          <note type="speaker" n="409d7156">
            Anf. 45 ULF SJÖSTEN (m):
          </note>
          <u who="ulf_sjosten_98d3ff" xml:id="i-02fb75d9d41ffff0-2" n="5bb1fcc8">
            <seg n="0fdb97f6">
              Herr talman! Det har visat sig att det är mycket svårt att följa
              upp misstankar om fusk i bidragssystemen. Möjligheter finns att
              ställa frågor mellan myndigheter som betalar ut bidrag, men det
              finns små möjligheter att följa upp ärenden om det inte gäller
              uppgifter som är registrerade hos andra myndigheter som betalar
              ut bidrag. För noggrannare utredningar av misstänkt fusk med sjukpenning
              och förtidspensionering är försäkringskassans tjänstemän begränsade
              till att göra hembesök, ringa på dörren och snällt fråga om till
              exempel en sjukskriven person samtidigt arbetar. Tjänstemän vid
              arbetslöshetskassor och länsarbetsnämnder har samma begränsade
              möjligheter till utredning och har dessutom haft mindre möjligheter
              än Försäkringskassan att ställa frågor till andra myndigheter.
            </seg>
            <seg n="84c1231b">
              Herr talman! För att de ska kunna göra utredningar krävs att
              bidragsbetalande myndigheter får hjälp av polisen. Också hos polisen
              krävs det att man har en hög kompetens när det gäller bedrägeriutredningar.
              Denna hjälp går emellertid inte att få om brottsmisstankarna redan
              kan beläggas. Konsekvenserna blir, herr talman, att de utredningar
              och polisanmälningar som görs i de allra flesta fall inte kan
              leda till rättsliga åtgärder utan att fallet får avskrivas.
            </seg>
            <seg n="206d2773">
              Herr talman! Jag ska inte ta upp frågan om polisens resurser
              här, som justitieministern tog upp. Jag kan bara konstatera att
              de här beramade satsningarna fortfarande inte syns ute i verkligheten,
              Thomas Bodström. Så är det faktiskt.
            </seg>
            <seg n="f4958e96">
              Herr talman! Jag vill upprepa min fråga till Thomas Bodström.
              Mot den här bakgrunden vill jag fråga vilka åtgärder han ämnar
              vidta för att polisen ska kunna ge ett förbättrat stöd i utredningar
              om bidragsfusk. Där finns det stora bekymmer i dag.
            </seg>
          </u>
          <note type="speaker" n="66336c96">
            Anf. 46 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-14" n="40e5dc15">
            <seg n="da1d9a94">
              Herr talman! Jag tycker inte heller att vi ska ägna oss åt det.
              Det gör vi vid så många andra tillfällen. Jag ska inte ta upp
              tid med det. Jag tycker bara att det var lite elakt mot de poliser
              som nu har kommit ut att de inte ska finnas eller synas eller
              märkas. Jag tror att de gör ett väldigt bra arbete, och med tanke
              på hur många fler de är tycker jag ändå att det känns lite orättvist
              mot dem. Men låt oss ta det i ett annat sammanhang.
            </seg>
            <seg n="44535b16">
              Låt oss också konstatera att det naturligtvis är ett bekymmer,
              det sade jag också inledningsvis och där är vi överens, när ett
              förmånssystem inte används på rätt sätt utan det faktiskt förekommer
              fusk. Det går ju också ut över alla andra, som verkligen är i
              behov av förmånerna. Det är självklart så att också polisen på
              egen hand ska se till att man utvecklar sin verksamhet. Men är
              det någonting som kommer fram i till exempel den här utredningen
              som på något sätt berör polisen är det också självklart att polisen
              involveras i arbetet. Hur man sedan själv organiserar sitt arbete
              är jag övertygad om att polisen är bäst lämpad att avgöra.
            </seg>
            <seg n="aa3ca379">
              Det som är frågan är också om vi själva ska se till att det kanske
              behövs en särskild lag för återbetalning. Detta berör alltså alla
              möjliga olika områden. Det är lagstiftningen, det är samverkan
              mellan myndigheterna och det är polisens eget sätt att bedriva
              de här utredningarna. Det är så man bäst kommer till rätta med
              de här problemen. Helt kommer man nog aldrig att komma till rätta
              med dem och kunna lösa varje enskilt fall. Däremot är det viktigt
              att man på olika sätt markerar. Både ur ekonomisk och ur principiell
              synvinkel är det också viktigt att den här typen av missbruk beivras.
            </seg>
          </u>
          <note type="speaker" n="a6a03edc">
            Anf. 47 ULF SJÖSTEN (m):
          </note>
          <u who="ulf_sjosten_98d3ff" xml:id="i-02fb75d9d41ffff0-3" n="5bb1fcc8">
            <seg n="67bbb5d1">
              Herr talman! Enligt undersökningar, bland annat i en rapport
              från Brå som nyligen publicerats, framgår att fusket med bidragssystemen
              är betydligt mer omfattande än man tidigare har trott. I direktiven
              till en av de utredningar som ministern nämner projicerar man
              en siffra på 160 000 fall om året.
            </seg>
            <seg n="aeac3a08">
              Försäkringskassan har sedan några år möjlighet att kontrollera
              uppgifter mot a-kassornas utbetalningar. Sedan några år har också
              kontrollen ökat. Särskilt har man gjort kontroller mot utbetald
              a-kassa. 2004 polisanmäldes 930 fall av misstänkt fusk.
            </seg>
            <seg n="9e674de5">
              Herr talman! Den här interpellationen tar upp två problem. För
              det första är det behovet av polisens stöd för utredning. Det
              är ju inte så att allt fusk går att kontrollera mot a-kassan.
              Det kan till exempel finnas de som arbetar samtidigt som de är
              sjukskrivna. Detta är svårt att bevisa när Försäkringskassans
              enda möjlighet är att göra hembesök, ringa på dörren och fråga
              om vederbörande arbetar samtidigt som han eller hon är sjukskriven.
            </seg>
            <seg n="34338fe8">
              Personalen på Försäkringskassan kan inte bedriva spaning av naturliga
              skäl, och det är väl kanske inte önskvärt att de ska göra det
              heller. De behöver alltså hjälp av polisen, vilket de mycket sällan
              eller aldrig får. Och polisen behöver som tidigare sagts kompetens
              när det gäller att utreda bedrägeribrott. Den kompetensen har,
              vågar jag påstå, försämrats de senaste tio åren.
            </seg>
            <seg n="621d8387">
              För det andra har vi den mycket låga andel av de anmälda fallen
              som leder till polisutredning. 77 % av de fall som Försäkringskassan
              anmälde förra året efter upptäckt av dubbla bidrag avskrevs utan
              åtgärd, herr talman 77 %! Andelen avskrivna fall för en a-kassa
              som hade anmält 200 fall förra året på likartad grund var ca 90
              %.
            </seg>
            <seg n="edb7b016">
              Jag är medveten om att regeringen har tillsatt utredningar. Man
              är ganska duktig på det. Men de kommer inte att kunna resultera
              i lagstiftning förrän om cirka två år. Det problem som bör åtgärdas
              just nu är att dessa utredningar måste prioriteras i polisens
              arbete, och polisen måste ha resurser för detta utredningsarbete.
            </seg>
            <seg n="3e58ad33">
              Återigen: Vilka åtgärder avser justitieministern att vidta för
              att polis och övriga delar av rättsväsendet ska kunna utreda bidragsfusk
              mer effektivt?
            </seg>
          </u>
          <note type="speaker" n="cf1db69b">
            Anf. 48 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-15" n="40e5dc15">
            <seg n="78c28425">
              Herr talman! Vårt ansvar är förstås att se till så att polisen
              får resurser även i fortsättningen för att kunna bedriva denna
              liksom annan verksamhet. Det kommer man också att få.
            </seg>
            <seg n="0fe81492">
              Däremot hur polisen organiserar sitt arbete är man själv bäst
              lämpad att göra. Men, som sagt, vi har också ett ansvar för att
              se till så att det straffrättsliga systemet blir bättre. Och det
              finns alltså ett behov av en mer modern och ändamålsenlig straffrättslig
              reglering i fråga om olika oegentligheter vid utbetalning från
              trygghetssystemen.
            </seg>
            <seg n="5490699b">
              Den utredare som nu är tillsatt ska överväga lämpligheten i att
              vid sidan av brottsbalkens bestämmelser om bedrägeri införa särskilda
              straffbestämmelser på området och särskilt utreda detta behov
              och lämpligheten av en utvidgning av det straffbara området genom
              att kriminalisera grovt oaktsamma beteenden. Det handlar också
              om ytterligare saker som jag nämnde inledningsvis.
            </seg>
            <seg n="e24726be">
              Det finns alltså flera olika saker som behöver utredas, vilket
              nu görs på uppdrag från regeringen. Det är ingenting som på något
              sätt innebär att polisen inte ska fortsätta att bedriva sitt arbete.
              Det är inte så att polisen ska vänta med sitt arbete på att de
              straffrättsliga frågorna ska kunna lösas och så småningom förhoppningsvis
              kunna resultera i någon form av lagändring.
            </seg>
          </u>
          <note type="speaker" n="9bcfaf97">
            Anf. 49 ULF SJÖSTEN (m):
          </note>
          <u who="ulf_sjosten_98d3ff" xml:id="i-02fb75d9d41ffff0-4" n="5bb1fcc8">
            <seg n="dee7af2d">
              Herr talman! Man kan ge polis och rättsväsende bättre möjligheter
              att effektivt utreda den här typen av brott utan att lägga sig
              i dessa myndigheters inre arbete. Thomas Bodström borde ändå kunna
              ange en politisk viljeinriktning här i dag.
            </seg>
            <seg n="762b333e">
              Jag konstaterar, jag vet inte för vilken gång i ordningen, att
              någon sådan viljeinriktning förmodligen inte kommer, om den inte
              kommer i justitieministerns sista inlägg. Men är Thomas Bodström
              som justitieminister villig att avge en sådan politisk viljeinriktning
              i fråga om just en effektivare utredningsverksamhet när det gäller
              denna typ av brott? Det är inte effektivt i dag, det visar alla
              siffror.
            </seg>
          </u>
          <note type="speaker" n="906c6dd3">
            Anf. 50 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-16" n="40e5dc15">
            <seg n="b875fcd8">
              Herr talman! Det är inte så att olika brott rangordnas. Det skulle
              vara en mycket märklig situation om vissa brott skulle lågprioriteras.
              Däremot tror i alla fall inte jag att polisen känner något tvivel
              när det gäller vår prioritering på detta område. Om Ulf Sjösten
              känner det kanske han ska tala med polisen. Jag tror nämligen
              inte att polisen uppfattar det på det sättet.
            </seg>
            <seg n="5e49b346">
              Det gäller att man tar sitt ansvar för olika delar. Jag har ett
              ansvar för att se till att det blir resurser även i fortsättningen.
              Vi har gett ett ansvar till utredaren att se till så att vi får
              bra lagförslag. Och polisen har sitt ansvar för att se till att
              man hela tiden förbättrar sin verksamhet. Och även om polisen
              blir bättre och bättre på olika områden, finns det ingen anledning
              att slå av på takten, utan man måste hela tiden fortsätta att
              utvecklas.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="78b8d3a0">
            8 § Svar på interpellationerna 2004/05:618, 635 och 638 om ytterligare
            polishögskolor i Sverige
          </note>
          <note type="speaker" n="8e9887e8">
            Anf. 51 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-17" n="40e5dc15">
            <seg n="eea9a68a">
              Herr talman! Tobias Billström har frågat mig vilka åtgärder jag
              avser att vidta för att ekonomiskt möjliggöra en fjärde polishögskola,
              för att förbättra den etniska sammansättningen hos Sveriges poliskår
              samt för att säkerställa att en kommande fjärde polishögskola
              placeras i Rosengård i Malmö.
            </seg>
            <seg n="0c761308">
              Anne-Marie Ekström har frågat mig vilka åtgärder jag avser att
              vidta för att fler poliser ska utbildas och vilka åtgärder jag
              avser vidta för att en av de nya polisutbildningsorterna blir
              Borås.
            </seg>
            <seg n="83e2ca77">
              Ulf Sjösten har frågat mig vilka åtgärder jag avser att vidta
              för att öka utbildningskapaciteten för poliser i Sverige samt
              i vilken del av Sverige jag avser att verka för att en fjärde
              polishögskola placeras.
            </seg>
            <seg n="a7824633">
              Ulf Sjösten frågar också om jag avser att verka för att tidigare
              förslag om polisutbildning lyfts fram i en eventuell process för
              ytterligare polisutbildning i Sverige samt vilka åtgärder jag
              avser att vidta för att klarlägga omständigheterna kring de förtida
              pensioneringar av poliser som enligt uppgift nu sker i Sverige.
            </seg>
            <seg n="23a49bbb">
              Jag har valt att besvara frågorna gemensamt.
            </seg>
            <seg n="662b22d5">
              Regeringen har, som jag många gånger upprepat, gjort kraftfulla
              satsningar på polisen. Under mandatperioden ska 4 000 poliser
              utbildas. Under åren 2001 till 2004 har polisens anslag ökat med
              2,2 miljarder kronor. I budgetpropositionen för 2005 har regeringen
              utöver de tidigare satsningarna aviserat en anslagshöjning på
              nästan 1,1 miljarder kronor, vilket innebär ett tillskott på nästan
              3 ½ miljard kronor.
            </seg>
            <seg n="eaeb8585">
              Utöver kraftfulla satsningar på polisen så pågår det fortlöpande
              arbete inom såväl Regeringskansliet som polisen för att utveckla
              och effektivisera svensk polis. En utvärdering och översyn av
              polisutbildningen är därför en naturlig del av detta arbete.
            </seg>
            <seg n="63c0a3c5">
              Jag kommer därför att låta utreda den framtida polisutbildningen
              där en del i utredningen kommer att behandla lokaliseringsfrågan.
              Jag vill därför på det här stadiet inte föregå processen genom
              att ange antal utbildningar eller var de ska lokaliseras.
            </seg>
          </u>
          <note type="speaker" n="4b3585a7">
            Anf. 52 TOBIAS BILLSTRÖM (m):
          </note>
          <u who="tobias_billstrom_633686" xml:id="i-120c47d18650fb1a-0" n="7837afff">
            <seg n="e5a5ff99">
              Herr talman! Den 19 maj blev jag mycket glad när jag läste ett
              uttalande av justitieministern i Dagens Nyheter. I det uttalandet
              sade ministern att han ansåg att det behövs polishögskolor på
              fler orter för att underlätta rekryteringen från hela landet till
              polisyrket. Dessutom konstaterade han ganska naturligt att behovet
              av fler poliser innebär ett behov av fler polishögskolor.
            </seg>
            <seg n="48ddd393">
              Min glädje kom sig av att detta innebar att ministern instämde
              i den bedömning som jag och Moderaterna har gjort i tidigare debatter,
              bland annat i den som vi hade den 17 februari 2003 här i kammaren
              om etableringen av en polishögskola i Rosengård. Det har nämligen
              tidigare konstaterats att Sverige behöver både fler poliser och
              bättre förutsättningar för att anställa dem.
            </seg>
            <seg n="72fd1d36">
              Jag kan emellertid börja med att samtidigt som jag tackar för
              svaret konstatera att jag inte är nöjd med det. Jag får nämligen
              inget svar på hur den etniska sammansättningen av Sveriges poliskår
              ska kunna förbättras, alltså en av de grundläggande anledningarna
              till att jag skrev interpellationen. I interpellationssvaret finns
              det inte något svar på det.
            </seg>
            <seg n="dd4c7d79">
              Faktum är att mer än hälften av Thomas Bodströms svar är en uppräkning
              av vad vi tre interpellanter har skrivit i våra interpellationer.
              Och själva svaret på frågorna är koncentrerat till 14 rader. Detta
              är inte acceptabelt, och jag förväntar mig därför ett mer utförligt
              svar här i dag.
            </seg>
            <seg n="21014958">
              Rosengård är den enda stadsdel, och jag tror faktiskt den enda
              delen av Sverige, där polisen regelmässigt utsätts för stenkastning
              när den gör ingripanden. Jag tror inte att det finns någon företrädare
              för något parti i den här kammaren som tycker att det är okej.
              Men det räcker inte med att bara fördöma den utveckling som lett
              fram till en situation där en polisman i dag inte kan vara säker
              på att den privata bilen inte är full av brandsläckarskum och
              vandaliserad när han kommer för att hämta den, att man inte utsätts
              för brandattentat när man sitter på polisstationen eller att ens
              egen familj eller liv hotas på ganska regelbunden basis.
            </seg>
            <seg n="525eadd6">
              Det räcker inte att här i kammaren tala om de bakomliggande strukturerna.
              Regeringen måste handla i dessa frågor. Den bästa åtgärden som
              jag kan se är att lokalisera de nya högskolor som justitieministern
              talar om till orter och platser där deras placering gör störst
              nytta. Av erfarenhet vet vi nämligen att närheten till högskolan
              är viktig för att skapa ett intresse och ett engagemang hos de
              sökande. Detta gäller främst studenter från icke studievana miljöer.
            </seg>
            <seg n="4bf9c229">
              Rosengård i Malmö är ett utmärkt exempel på ett område som skulle
              kunna gynna rekryteringen av invandrarungdomar till utbildningen
              i enlighet med principen om att närhet skapar intresse. Det är
              nämligen så att så länge som det inte upplevs som att polisyrket
              är ett fullkomligt naturligt val för någon som har en annan bakgrund
              än svensk kommer vi inte att få se några förändringar i poliskåren.
            </seg>
            <seg n="4f05693a">
              Jag tycker att det är tråkigt att Thomas Bodströms svar inte
              ens innehåller en hänvisning till Gunno Gunnmos utredning om åtgärder
              för att underlätta rekrytering av personer med utomeuropeisk bakgrund
              eller med annan etnisk och kulturell bakgrund än svensk. Min fråga
              är: Varför?
            </seg>
            <seg n="38520fb2">
              I vår debatt för två år sedan var detta en bärande balk i ministerns
              resonemang. Men nu tycks det som om Gunno Gunnmos utredning med
              de goda förslagen är lagd på hyllan.
            </seg>
            <seg n="8823fa55">
              Jag vill också avslutningsvis peka på att justitieministerns
              svar på min interpellation 2003 om en polishögskola i korthet
              gick ut på att hänvisa till måluppfyllelsen. Jag skulle vilja
              veta om detta ställningstagande också gäller i dagens diskussion
              eftersom ministern då sade:
            </seg>
            <seg n="4f0aace9">
              När det gäller Tobias Billströms fråga om en polishögskola i
              Rosengård hänvisar jag till det svar som jag gav Ulf Sjösten här
              i riksdagen för några veckor sedan när han ville att en fjärde
              polishögskola skulle placeras i hans hemlän Västra Götaland. Den
              utbildningstakt som vi har i dag är tillräcklig för att klara
              regeringens mål om att utbilda 4 000 poliser under mandatperioden.
            </seg>
            <seg n="05a14ec4">
              Det var det svar som jag fick på frågan om polishögskolan i Rosengård.
              Frågan är: Gäller det fortfarande i dag givet ministerns ändrade
              ställningstagande?
            </seg>
          </u>
          <note type="speaker" n="dee03bad">
            Anf. 53 ULF SJÖSTEN (m):
          </note>
          <u who="ulf_sjosten_98d3ff" xml:id="i-02fb75d9d41ffff0-5" n="5bb1fcc8">
            <seg n="9f635b77">
              Herr talman! Som tidigare sagts här har justitieministern nyligen
              slagit fast att det kommer att behövas ytterligare polishögskolor
              i Sverige för att klara de mål som regeringen har satt upp när
              det gäller antalet poliser. Men vi moderater har faktiskt högre
              satta mål än regeringen.
            </seg>
            <seg n="cc3239f7">
              I fråga om de uttalanden som jag läst och hört om i massmedierna
              har justitieministern talat om etablering i olika landsdelar.
              I de uttalandena har han nämnt Västra Götaland och Mellansverige.
              Men om detta står det ingenting i svaret. Jag delar dock justitieministerns
              uppfattning att det behövs fler polishögskolor i Sverige, så det
              är glädjande.
            </seg>
            <seg n="735a9832">
              Ingen har kunnat undgå den senaste tidens rubriker om obegripliga
              och brutala våldsbrott som drabbar alltfler människor i vårt land.
              Dessa grova våldsbrott utgör extrema exempel på vad som kan hända
              när samhällsskyddet tillåts försvinna. Följden blir att människors
              trygghet i vardagen blir allt sämre.
            </seg>
            <seg n="2f70c72d">
              Problemen med ett rättsväsende på reträtt det är fortfarande
              så, Thomas Bodström, trots alla försäkringar bland annat från
              dig själv om motsatsen är dock bredare än de många braskande tidningsrubrikerna.
            </seg>
            <seg n="5951b01e">
              Vanliga människor känner ofta att rättsväsendet inte förmår att
              skydda dem eller att hjälpa dem när brott begås. Det kan gälla
              allvarliga brott mot liv och hälsa men också brott i vardagen
              brott som drabbar så många av oss, till exempel bostadsinbrott
              och bil- och cykelstölder, och som alla i sig innebär en kränkning
              av den drabbades integritet.
            </seg>
            <seg n="ceb2b3da">
              Många, inte minst justitieministern, talar i dag om vikten av
              att öka antalet poliser i Sverige. Vid utgången av år 2002 fanns
              det på papperet 16 149 poliser i Sverige. Drygt 50 % av dessa
              poliser är över 45 år, och många äldre poliser måste arbeta dygnets
              alla timmar på grund av personalbrist. Man har skifttjänst när
              man har passerat 50, i vissa fall 60.
            </seg>
            <seg n="c3053d31">
              Detta har inneburit att sjukfrånvaro och ohälsa blivit ett allt
              större problem inom poliskåren. Det är framför allt långtidssjukskrivningarna
              som svarar för ökningen av sjukfrånvaron. År 2002 uppgick den,
              Thomas Bodström, till i genomsnitt tre och en halv vecka per arbetstagare.
              Detta motsvarar 1 500 årsarbetare i en kår omfattande drygt 16
              000 personer. Detta tillsammans med förtida pensioneringar och
              tvånget för polispersonal att utföra andra arbetsuppgifter än
              de rent polisiära gör att antalet poliser i aktiv tjänst är långt
              mindre än det officiellt angivna antalet.
            </seg>
            <seg n="f2aa01be">
              Jag håller med Tobias Billström om att det svar som här levererats
              från justitieministern och Justitiedepartementet är ovanligt tunt.
              Vi moderater är luttrade när vi ställer interpellationer, men
              det här var ovanligt tunt.
            </seg>
            <seg n="b38255e7">
              Herr talman! Jag vill upprepa min fjärde fråga i interpellationen,
              och jag gör det i hopp om att få ett svar: Vilka åtgärder avser
              justitieministern att vidta för att klarlägga omständigheterna
              kring de förtida pensioneringar av poliser som enligt uppgift
              nu sker i Sverige?
            </seg>
          </u>
          <note type="speaker" n="0b1a62d1">
            Anf. 54 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-6e2e6627ad6a5f28-0" n="aa315089">
            <seg n="e757add7">
              Herr talman! Jag tackar justitieministern för svaret men håller
              med övriga interpellanter om att det var ganska tunt.
            </seg>
            <seg n="302ad276">
              Herr talman! Sveriges medborgare ska kunna känna trygghet i vardagen.
              Det ska inte vara så att äldre inte vågar gå ut mitt på ljusa
              dagen. Kvinnor ska kunna gå ut och roa sig en kväll utan att riskera
              att bli helt eller halvt ihjälslagna eller att bli våldtagna.
              Affärsinnehavare ska kunna lita på att inte bli rånade, och om
              de blir det ska brottet bli uppklarat. Jag ska kunna hämta min
              cykel på det ställe där jag ställt den. Jag ska kunna komma hem
              till mitt hus eller min lägenhet efter semestern utan att hitta
              bostaden uppochnedvänd på grund av att tjuvar passat på att vara
              framme.
            </seg>
            <seg n="790a624a">
              Herr talman! Brott som förövas måste klaras upp. Det ska inte
              vara så att bara 15 % av vardagsbrotten klaras upp. Människor
              får fysiska och psykiska men för livet. Företagare kan få hela
              sin affärsverksamhet krossad. För alla affärsidkare innebär risken
              för rån att företagen får höjda försäkringspremier.
            </seg>
            <seg n="955e5ec8">
              Herr talman! Vi får inte heller glömma bort den unga människa
              som begår sitt första brott som kanske bara är en cykelstöld.
              Han kan få hela sitt liv spolierat om brottet inte klaras upp.
              Att brott inte klaras upp sänder en tydlig signal till den som
              begår brottet: Det gick ju bra den här gången, så det är fritt
              fram att göra om det.
            </seg>
            <seg n="17a5a56a">
              Det är kanske inte bara en cykel man då stjäl, utan det är ett
              betydligt allvarligare brott som begås. Hade man åkt fast första
              gången och fått hjälp och stöd med att komma bort från sin brottsliga
              verksamhet hade det kanske inte blivit en andra gång. Ju längre
              in på brottets bana man kommer, desto svårare är det att hoppa
              av. Så måste en justitieminister tänka, eller hur?
            </seg>
            <seg n="7fd3ff3d">
              Herr talman! Det som i dag händer i stället för att se till att
              det finns fler poliser i samhället är att allt färre ägnar sig
              åt brottsbekämpande verksamhet. Polisen ägnar sig alltmer åt administrativa
              uppgifter i stället för att vara i de områden som är mest kriminellt
              belastade. Genom att finnas där kan man ingripa tidigt och också
              förebygga brott.
            </seg>
            <seg n="0f2bb908">
              På mindre orter läggs alltfler polisstationer ned eller också
              minskas öppettiderna, så också i Ulf Sjöstens och min hembygd,
              Sjuhäradsbygden. Människorna får långt till polisen.
            </seg>
            <seg n="be3b316d">
              Herr talman! Det kan inte få fortsätta att vara så här om människor
              ska känna trygghet. När man utsätts för ett brott måste polisen
              finnas nära. Även om inte fler poliser är hela lösningen behövs
              det fler poliser. Ministerns lösning, att det utbildas 4 000 poliser,
              innebär inte att det blir 4 000 fler poliser, utan det är nettot
              som räknas. Nettoökningen år 2003 var 319 poliser.
            </seg>
            <seg n="a1d2e772">
              Folkpartiet vill att fler poliser ska utbildas. Vi vill att det
              år 2012 ska finnas 22 000 poliser, Vi anser också, herr talman,
              att det behövs en fjärde polishögskola. Nu har ministern äntligen
              medgivit att han vill se polisutbildning på fler orter i landet,
              bland annat med argumentet att det behövs en polisutbildning i
              Västsverige, med anknytning till högskolan.
            </seg>
            <seg n="148b3872">
              Herr talman! Borås var uppe till diskussion som ort redan när
              placeringen av den tredje polishögskolan var aktuell. Borås är
              en lämplig ort för placering av en av de nya aviserade polisutbildningarna.
              Borås ligger i Västsverige. Dessutom passar en polishögskola bra
              in i Boråshögskolans ambitioner att bli professionsuniversitet.
              Jag återkommer i mitt nästa inlägg med en motivering om varför
              jag tycker att Borås är en lämplig plats för en ny polishögskola.
              Kan ministern tänka sig detta, och kan ministern tänka sig att
              fler poliser utbildas?
            </seg>
          </u>
          <note type="speaker" n="dee7b12e">
            Anf. 55 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-18" n="40e5dc15">
            <seg n="2f8452e1">
              Herr talman! Av de många som jag debatterar mot finns det nog
              ingen, Ulf Sjösten, som säger så många felaktigheter som du. Jag
              är ledsen att behöva säga det, men det du säger är direkta felaktigheter.
            </seg>
            <seg n="8b1fa765">
              Jag kan ta sjukfrånvaron. Det är faktiskt så att den minskar
              inom polisen. Jag ska ge dig exakta siffror. År 2002 var det 6
              % sjukfrånvaro. År 2003 var det 5,7 % sjukfrånvaro. År 2004 var
              sjukfrånvaron 4,7 % alltså en minskning med nästan 2025 %. Det
              är resultatet av ett intensivt arbete inom polisen. Då kan man
              inte stå här i riksdagen och bara säga totala felaktigheter. Man
              kan inte stå här och säga att rättsväsendet är på reträtt när
              det är fråga om den största satsningen någonsin.
            </seg>
            <seg n="73e4ca9d">
              Det måste finnas ett ansvar gentemot sanningen, Ulf Sjösten!
              Man kan inte säga vad som helst i Sveriges riksdag. Om det är
              så att vi nu netto har fått 1 200 fler poliser kan man inte stå
              här och tala om reträtt. Det är direkt felaktigt om man nu förstår
              den rätta innebörden hos ordet reträtt.
            </seg>
            <seg n="c7a7bc3a">
              Jag säger inte att allting är bra inom polisen, för så är det
              verkligen inte. Mycket kan bli bättre. Men det är viktigt att
              vi för att kunna ha en seriös debatt vårdar sanningen på ett bättre
              sätt.
            </seg>
            <seg n="2bc13fb9">
              Det finns objektiva fakta, exakta uppgifter om hur många fler
              poliser vi har sedan satsningen påbörjades och också om det har
              blivit fler poliser fem år i rad. Anne-Marie Ekström, detta inkluderar
              också en ökning av antalet civilanställda, så späd inte på någon
              myt om någonting annat om inte också du vill hamna i facket med
              personer som inte kan bemötas på ett seriöst sätt. Det är viktigt
              med fakta på rätt sätt.
            </seg>
            <seg n="42d42c97">
              Däremot är det, som sagt, mycket som behöver bli bättre det är
              jag den förste att säga och polisen måste klara upp fler brott.
              Det innebär också att utbildningen måste bli bättre framöver.
            </seg>
            <seg n="73d6c95a">
              Man måste utveckla det som finns. Vi har gått från en till tre
              utbildningar de senaste åren. Jag tycker inte att det räcker.
              Det behövs flera utbildningar, och det behövs på flera ställen
              i Sverige. Jag tycker att det finns väldigt goda skäl, som Tobias
              Billström säger, till att till exempel ha en i Malmö. Jag tycker
              att det finns väldigt goda skäl till att ha den i Rosengård därmed
              inte sagt att jag skulle ha mandat att avgöra den saken. Det finns
              säkert många andra platser som kan vara lämpliga. Till exempel
              finns det goda skäl att placera en i västra Sverige, för det finns
              ingen polisutbildning där, eller i mellersta Sverige eller kanske
              på flera orter. Det är också viktigt att se att det inte bara
              handlar om den geografiska spridningen. Det handlar också om att
              bedriva en utbildning som bättre är anpassad till övriga studier
              och som kommer närmare de akademiska studierna. Det är flera olika
              saker som behöver utredas ordentligt.
            </seg>
            <seg n="0eaff3ed">
              Jag har bara för några veckor sedan presenterat den här idén.
              Vi är inte på något sätt färdiga med den. Vi har först ett internt
              arbete på Justitiedepartementet, som inom någon eller ett par
              månader kommer att bli klart och kan presenteras och utredas vidare.
              Men frågan är väldigt viktig, för det handlar om hur framtidens
              polis ska kunna utbildas och utvecklas. Men låt oss redan nu se
              tillbaka på de gångna åren. Vi har kunnat se en närmare anknytning
              genom de utbildningar som har öppnats först i Umeå och sedan i
              Växjö. Det har ändå skett bara under de senaste åren. Vi har alltså
              gått från en till tre utbildningar.
            </seg>
            <seg n="3f445f49">
              Vi ska fortsätta med den här satsningen. Men det gäller att också
              se på andra saker, till exempel att i större utsträckning ta in
              personer med annan etnisk bakgrund än svensk.
            </seg>
            <seg n="509817fe">
              Det är riktigt att vi hade en debatt om detta 2003. Jag har vidtagit
              de åtgärder som jag då lovade, och vi har intensifierat arbetet
              genom Gunno Gunnmos utredning. Det är ett utmärkt arbete som självklart
              finns med när vi nu ska fortsätta att bedriva arbetet med utbildningen.
              Det kom fram väldigt kloka slutsatser. Vissa saker använder man
              redan inom polisen, men de är också väldigt bra och användbara
              för oss när vi nu ska arbeta vidare med hur vi ska utveckla polisutbildningen
              i framtiden.
            </seg>
            <seg n="4269883f">
              Vi har gjort de saker som vi då talade om. Vi kommer också att
              fortsätta bedriva arbetet på det sätt som Tobias Billström säger
              och som jag tycker är klokt. Det är viktigt att vi får en annan
              sammansättning av svensk polis. Det räcker inte bara att de blir
              fler.
            </seg>
          </u>
          <note type="speaker" n="5560e6b7">
            Anf. 56 TOBIAS BILLSTRÖM (m):
          </note>
          <u who="tobias_billstrom_633686" xml:id="i-120c47d18650fb1a-1" n="7837afff">
            <seg n="349b8fa3">
              Herr talman! Tack så mycket för det. Jag blev lite orolig, som
              jag sade inledningsvis, när jag fick svaret. Det var tur att vi
              fick lite förtydliganden av ministern.
            </seg>
            <seg n="0b3f7734">
              Visst behövs det fler poliser, och visst behövs det bättre förutsättningar
              för att anställa dessa poliser. Men det finns ett skäl till att
              jag här i kammaren driver tanken på en polishögskola i Rosengård
              i Malmö, en fråga där för övrigt samtliga politiska partier i
              Malmö som har ställt sig bakom programmet Välfärd för alla är
              eniga, alltså även Thomas Bodströms partikolleger. Det beror naturligtvis
              på att de problem som präglar Rosengård är unika i förhållande
              till övriga riket. Inget annat ställe kom ihåg det, Thomas Bodström
              i Sverige har en befolkning som känner ett så stort utanförskap
              som folk i Rosengård, inte minst gentemot polisen. Det handlar
              om ett utanförskap som beror på arbetslösheten. Det handlar om
              ett utanförskap som beror på en stor andel socialbidragstagare.
              Det är frågor som inte är direkt relaterade till polisen men där
              man tydligt kan se att utanförskapet genererar problem. Ska man
              kunna återvinna respekten för rättsväsendet måste man aktivt försöka
              ändra förutsättningarna för rekryteringen. Legitimiteten och trovärdigheten
              springer fram ur igenkännandet.
            </seg>
            <seg n="1c02e2f0">
              Nu handlar detta förvisso om mer än bara placering av polishögskolor.
              Detta är vi moderater mycket medvetna om, och det är därför som
              vi så ofta här i kammaren lägger fram andra konkreta förslag.
              Det handlar om uppsökande åtgärder, om informationsinsatser och
              kanske till och med om språkpremier i lönekuvertet för den som
              fortbildar sig i yrket eller för den som väljer att komma till
              polisen och redan har sådana specifika kunskaper som kan vara
              bra inom detta område. Men att närheten och tillgängligheten till
              utbildningen påverkas av placeringen är det ingen tvekan om. Kan
              man få fler personer med utländsk bakgrund att kämpa för rättsstaten
              i stället för mot den är väldigt mycket vunnet. Legitimiteten
              och trovärdigheten är som jag sade nyckelord i det här sammanhanget.
            </seg>
            <seg n="678835c1">
              Min fråga kvarstår därför oförändrad till justitieministern.
              Han är i någon mening den högste ansvarige för de rättsvårdande
              insatserna i Sverige och har faktiskt ett ansvar för att svara
              på de här frågorna. Jag menar att ministern, som i anförandet
              jämställde Borås och Rosengård, inte riktigt väger in de resonemang
              som jag lägger fram. Jag begär inte att ministern här från talarstolen
              ska säga att han i morgon bitti tar ett initiativ för att etablera
              en polishögskola i Rosengård. Men om det är sant att inriktningen
              på det politiska arbetet går ut på att öka och bredda rekryteringen
              i den riktning som vi tycks vi vara överens om, då kommer onekligen
              möjligheten att etablera en polishögskola i Rosengård att bli
              intressant. Det är därför rimligt att få mer klara och konkreta
              besked från ministern, om inte i dag så i varje fall inom en mycket
              snar framtid.
            </seg>
          </u>
          <note type="speaker" n="c941427f">
            Anf. 57 ULF SJÖSTEN (m):
          </note>
          <u who="ulf_sjosten_98d3ff" xml:id="i-02fb75d9d41ffff0-6" n="5bb1fcc8">
            <seg n="0ce9522c">
              Herr talman! Om man saknar svar är det en politisk strategi att
              gå till attack, och det gjorde Thomas Bodström mot mig. Jag tycker
              också att vi ska behandla varandra med respekt här i kammaren,
              Thomas Bodström. Jag hoppas att jag har gjort det. Jag tyckte
              dock inte att justitieministern behandlade mig med respekt. Det
              tycker jag var lite tråkigt.
            </seg>
            <seg n="5f799b0b">
              Men, herr talman, jag återvänder till ämnet. Socialdemokraterna
              har sagt sig ha ambitionen att utbilda 4 000 nya poliser under
              mandatperioden. Moderaterna har talat om 20 000 poliser i Sverige
              inom några år. Ett problem som jag tagit upp under ett antal debatter
              med justitieministern är att de poliser som nyutbildas inte på
              något sätt ger en nettoökning av antalet poliser. Jag har upplevt,
              och många med mig, att justitieministern försöker ge en bild av
              att den utbildningssatsning som ändå görs jämfört med moraset
              under mitten av 1990-talet skulle ge någon form av nettoökning
              av antalet poliser.
            </seg>
            <seg n="14d372ba">
              Faktum är, Thomas Bodström, att det i dag finns polisdistrikt
              i Sverige som har det väldigt tufft att driva sin verksamhet på
              dagens nivå med de resurser som de har. Det har också påverkat
              möjligheten att anställa de nyutbildade poliser som kommer ut
              från våra tre polishögskolor. Enligt uppgift finns det polisdistrikt
              som aktivt måste förtidspensionera fullt dugliga och funktionerande
              poliser för att skapa utrymme att anställa polisaspiranter. Jag
              skrev i interpellationen att om detta stämmer är det ett flagrant
              slöseri med kompetens och yrkeskunnande inom poliskåren. Jag kan
              ge besked nu, Thomas Bodström: Det stämmer. De här förtidspensioneringarna
              pågår runtom i Sverige. Är justitieministern medveten om det?
            </seg>
            <seg n="487056f0">
              Åren 1999 och 2000 minskade antalet poliser med 228 respektive
              112 för att sedan ha ökat. Det var ganska låga tal 2001 och 2002,
              högre 2003 och 2004. Men min poäng är att nettoökningen av antalet
              är mycket osäker, Thomas Bodström. Jag är bekymrad över att justitieministern
              tydligen inte vill inse det. Vi har förtidspensioneringar och
              pensioneringar från 61 års ålder med halvtidspension, och detta
              påverkar den samlade resursen inom polisverksamheten. Då räcker
              det inte med att attackera mig personligen från talarstolen. Leverera
              svar i stället! Är justitieministern medveten om att de här pensioneringarna
              pågår? Har justitieministern någon mening om vad det innebär för
              polisverksamheten? Har justitieministern någon avsikt att vidta
              någon åtgärd för att ändra på det här förhållandet? Kan jag få
              svar på de frågorna?
            </seg>
          </u>
          <note type="speaker" n="296f3906">
            Anf. 58 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-6e2e6627ad6a5f28-1" n="aa315089">
            <seg n="7bebf96f">
              Herr talman! Jag kan ha viss förståelse för att ministern inte
              kan lova att en polishögskola kommer att placeras i Borås eller
              i Rosengård eller var det nu kommer att vara. Jag tror att det
              under hösten kommer att finnas ett antal personer här som talar
              om att de vill ha en polisskola på just sin ort.
            </seg>
            <seg n="88e6bd73">
              Av ministerns tidigare uttalanden framgick att polisutbildningen
              behöver få en starkare anknytning till högskola. Det håller Folkpartiet
              med om. Folkpartiet anser att polisutbildningen skulle gynnas
              av att ligga under högskoleförordningen. Det skulle innebära att
              polisutbildningen skulle leda till högskoleexamen. Inträdeskraven
              skulle förmodligen bli högre. Målet för högskoleutbildning är
              kritiskt tänkande och analyserande, och det är viktigt även för
              poliser. Ökad akademisering av delar av polisutbildningen innebär
              också större möjligheter till svensk polisforskning av till exempel
              fungerande metoder. Enligt uppgift finns det inte alltid så gott
              om sådan kunskap här i Sverige.
            </seg>
            <seg n="871552d2">
              Vi anser alltså att det behövs en ytterligare polishögskola,
              eftersom ministern också sagt att det kan behövas fler. Jag vill
              här argumentera för varför jag anser att Borås är lämplig ort
              att förlägga en polishögskola till. Som jag sade finns det redan
              ett färdigt koncept. Det togs fram i samband med att den tredje
              polishögskolan inrättades.
            </seg>
            <seg n="1b3f6c7e">
              Borås ligger i Västsverige med nära anknytning till Göteborg.
              Högskolan i Borås har i dagarna ansökt om att få bli ett professionsuniversitet.
              Det är en ny form av universitet och bygger på partnerskap, det
              vill säga samverkan mellan akademi och yrkesliv. I stället för
              att bygga på ämnen, som är den klassiska universitetsmodellen,
              bygger det på ett antal professionsområden. I Borås finns redan
              etablerade områden som skulle kunna bli ett professionsområde,
              till exempel bibliotek och information samt textil och design.
              Polisområdet skulle kunna bli ytterligare ett område där man tog
              till vara arbetslivets kunskap och den vetenskapliga kunskapen.
            </seg>
            <seg n="06c48475">
              Herr talman! Jag vill lite grann beröra det som också Tobias
              Billström tog upp, nämligen att polisens sammansättning bör spegla
              befolkningssammansättningen i Sverige och att det är bra med en
              spridning av polishögskolorna. Dessutom är det viktigt med lokal
              rekrytering till polisen. Polisen behöver fler kvinnor, men även
              poliser med annan kulturell bakgrund, vilket också ministern höll
              med om. Faktum är att Borås är en kommun med många invånare som
              kommer från andra kulturer, och där finns flera utsatta områden
              varifrån man skulle kunna rekrytera ungdomar.
            </seg>
            <seg n="becdec87">
              Herr talman! Det finns alltså en rad argument för att placera
              en ny polishögskola i Borås. Och även om justitieministern i dag
              inte kan lova att Borås får en polishögskola hoppas jag att han
              tar till sig de argument som både jag och Ulf Sjösten framför.
              Vi återkommer säkert, och för att ge ministern lite information
              om vad ett professionsuniversitet är vill jag överlämna en liten
              skrift om det. Ministerns kollega Leif Pagrotsky har fått en utförlig
              ansökan om professionsuniversitet, och det kan vara värdefullt
              att ha det i åtanke när man ska titta på en ny polishögskola.
            </seg>
          </u>
          <note type="speaker" n="4ed7b0b9">
            Anf. 59 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-19" n="40e5dc15">
            <seg n="f6039958">
              Herr talman! Jo, Ulf Sjösten, jag blir upprörd när felaktigheter
              sägs. Det är inte meningen att vara otrevlig, men man kan inte
              stå och säga att någonting ökar när det i själva verket minskar.
              Man kan inte heller gång efter annan påstå att antalet poliser
              blir färre och tala om reträtt och så vidare när det faktiskt
              är precis tvärtom. Då måste man också vara beredd att möta ganska
              kraftig kritik. Jag vill noga understryka att det är uttalandet
              i sig som jag vänder mig mot, och det kommer jag att göra även
              i fortsättningen om det är fråga om direkta felaktigheter.
            </seg>
            <seg n="37110c65">
              Återigen: Jag säger inte att allt är bra inom polisen. Det finns
              mycket som kan bli bättre. Det är säkert så att också vi hade
              kunnat göra saker och ting bättre, men fakta måste ändå presenteras
              på rätt sätt.
            </seg>
            <seg n="7ea790ec">
              Hur har då utvecklingen sett ut under den tid som varit? Det
              ingår inte i den här interpellationen att tala om den ekonomiska
              situationen för olika regeringar och så vidare, och därför lämnar
              vi det därhän. Däremot vill jag säga att det i början av 90-talet
              fanns drygt 16 700 poliser. Då räknar jag inte med dem som var
              under utbildning till polis, utan det fanns 16 700 examinerade
              poliser ute på gator och torg.
            </seg>
            <seg n="2ce4ea0c">
              Efter bland annat en överenskommelse mellan Socialdemokraterna
              och Moderaterna i samråd på grund av den ekonomiska krisen ansåg
              man sig tvungen att dra ned, liksom på i stort sett alla andra
              områden i samhället. Det är alldeles riktigt. Det är också alldeles
              riktigt att antalet poliser minskade, och någon gång 19992000
              var antalet som lägst. Jag tror att det som allra lägst var 16
              089, alltså en minskning med ungefär 600. Det är vidare riktigt
              att ökningarna 2001 och 2002 var blygsamma; det var då antalet
              poliser började öka.
            </seg>
            <seg n="6e3a70a4">
              Sedan har antalet poliser ökat ordentligt, och i januari i år
              var vi redan uppe i 17 200. Då har vi ännu inte fått den exakta
              nettoberäkningen av de poliser som utexaminerades i förra veckan,
              vilket gör att antalet rimligtvis bör ligga någonstans över 17
              500. Vi börjar närma oss 18 000, och där bör vi ligga om ungefär
              ett år. Det är alltså den största ökningen av antalet poliser
              som någonsin skett, och då kan man inte tala om reträtt. Det behövs,
              som sagt, mycket mer än bara fler poliser, men när det gäller
              just den delen har vi mer än väl uppfyllt vårt löfte.
            </seg>
            <seg n="2341e0c3">
              Beträffande frågan om pensioneringar vill jag säga att ja, poliser
              har gått i pension. Svenska poliser, liksom andra poliser, har
              fått förtidspension. Det är ett hårt yrke. Det är ett hårt yrke
              för många av dem som inriktat sig på att till exempel jaga ungdomar
              på kvällar och nätter. Detta är inget speciellt för svensk polis.
              Det har under de senaste veckorna förekommit en diskussion om
              pensioneringar där bland annat RPS uttryckt sig så att det kunnat
              tolkas på olika sätt jag är fullt medveten om det.
            </seg>
            <seg n="474dacfe">
              Om man från Moderaterna eller från annat håll ändå är osäker
              på vad som gäller, om det är fråga om ekonomiska skäl eller verksamhetsskäl,
              ber jag er kontakta rikspolischefen Stefan Strömberg. Han kommer
              att klargöra för er att det finns behov av att pensionera av verksamhetsskäl.
              Man får alltså en bättre verksamhet. Jag har ingen som helst anledning
              att överpröva Stefan Strömbergs beslut i det avseendet. Om han,
              liksom i stort sett varje rikspolischef i övriga Europa, anser
              att inte alla poliser kan arbeta fram till den högsta pensionsåldern
              har jag inga synpunkter på det. Han är bättre lämpad att avgöra
              den saken än jag.
            </seg>
            <seg n="8b45e24f">
              Alltså: Om ni inte tror på det jag säger ber jag er skriva ett
              brev till Stefan Strömberg och fråga om detta sker av verksamhetsskäl
              och varför man i Sverige, liksom i andra länder, behöver förtidspensionera
              poliser.
            </seg>
            <seg n="11000d82">
              Jag kan försäkra er att även om dessa pensioneringar genomförs
              kommer vi också framöver att fortsätta att satsa på polisen.
            </seg>
          </u>
          <note type="speaker" n="aaee1edd">
            Anf. 60 TOBIAS BILLSTRÖM (m):
          </note>
          <u who="tobias_billstrom_633686" xml:id="i-120c47d18650fb1a-2" n="7837afff">
            <seg n="54041ef3">
              Herr talman! Det var ett långt svar på Ulf Sjöstens frågor. Däremot
              sades ingenting om mina och Anne-Marie Ekströms frågor. Jag räknar
              med att ministern i sin sista replik tar tillfället i akt och
              utvecklar dem. Jag ser att ministern nickar. Det är bra.
            </seg>
            <seg n="a6156d41">
              Jag tycker att den här interpellationen var värd att ställa ännu
              en gång, trots att jag gjorde det 2003. Det är inte bara för att
              justitieministern uppenbarligen kommit till insikt om att utbildningsbehovet
              faktiskt var större än vad han då ansåg vara fallet, utan också
              av en annan anledning, nämligen att försvarslinjen från ministerns
              sida mot den här diskussionen då såg något annorlunda ut.
            </seg>
            <seg n="938e1379">
              Den gången ansågs utbildningstakten vara tillräcklig, men nu
              har man tydligen ändrat inställning och säger att dessa frågor
              fortfarande bereds. Men så lät det ju 2003 också! Någon gång måste
              väl regeringen sätta sig ned och ta någon form av inriktningsmål
              gentemot Rikspolisstyrelsens verksamhet i det här avseendet, inriktningsmål
              som i förlängningen rimligen bör leda till att man etablerar polishögskolor
              på de orter där man har störst möjlighet att få genomslag för
              idén om en ökad mångfald och bättre sammansättning av poliskåren.
            </seg>
            <seg n="031c3a07">
              Jag och Anne-Marie Ekström har olika uppfattningar om var saker
              och ting ska etableras. Jag tror dock att en borgerlig regering
              förmodligen hade haft pengar till både en och två polishögskolor.
              Men det riktigt intressanta i den här diskussionen är att ministern
              säger sig instämma i allt det som jag och Anne-Marie Ekström säger
              om mångfald och ökad sammansättning av poliskåren för att sedan
              säga absolut ingenting om inriktningsmålen för Rikspolisstyrelsen.
              Där finns en diskrepans som ministern bör reda ut.
            </seg>
            <seg n="14d8b643">
              För egen del tycker jag att det råder föga tvivel om att ifall
              vi vill förbättra förutsättningarna för integration, mångfald
              och jämställdhet måste regeringen vara mycket kraftfullare i sina
              direktiv på detta område än den hittills varit.
            </seg>
          </u>
          <note type="speaker" n="c9d78f2c">
            Anf. 61 ULF SJÖSTEN (m):
          </note>
          <u who="ulf_sjosten_98d3ff" xml:id="i-02fb75d9d41ffff0-7" n="5bb1fcc8">
            <seg n="78669365">
              Herr talman! Jag är tacksam för det långa och uttömmande svaret
              från justitieministern. Även om vi inte är överens är det skönt
              att få svar på sina frågor.
            </seg>
            <seg n="a3fa71a8">
              Som tidigare sagts tyder mycket på att det kommer att behövas
              ytterligare en polishögskola i Sverige, förutom de befintliga
              i Solna, Umeå och Växjö, för att kunna fortsätta att bygga upp
              den svenska poliskåren. En fjärde polishögskola bör placeras inom
              Västra Götalands polisdistrikt. Där finns 1 ½ miljon invånare
              men inte någon polisiär utbildning över huvud taget. Däremot har
              man ett brett rekryteringsunderlag och god tillgång på polisiär
              lärarkapacitet givetvis genom den stora staden Göteborg och poliskåren
              där.
            </seg>
            <seg n="719e1848">
              När diskussionen om en fjärde polishögskola var aktuell för några
              år sedan presenterade Högskolan i Borås en mycket stark kandidatur.
              Jag var mycket involverad i den diskussionen eftersom jag då var
              kommunstyrelsens ordförande i Borås och faktiskt tog initiativ
              till att ansökan kom i gång den gången. Jag är givetvis part i
              målet, men jag försöker ändå ställa mig utanför lite grann och
              titta in. Också när jag gör det tycker jag att det var en mycket
              stark kandidatur. Man tryckte på integrationen av polisutbildningen
              i den ordinarie högskolevärlden. Man tryckte på just det som Tobias
              Billström tagit upp, nämligen att vi ska få en bra representation
              av människor som kommer från andra länder; de kanske är födda
              i Sverige men har ett ursprung i andra länder. Vi har i Västsverige
              goda möjligheter att tillgodose detta.
            </seg>
            <seg n="1814819e">
              Det utbildningskonceptet presenterades i en ansökan som gjordes.
              Jag skulle vilja lämna den som ren information till Thomas Bodström.
              Jag hoppas att han tar emot den eftersom justitieministern tidigare
              har givit mig handlingar här i kammaren som jag tacksamt tagit
              emot. När det gäller satsningarna på polisverksamheten vill jag
              gärna göra det som en ren information.
            </seg>
            <seg n="2fa5cd64">
              Herr talman! Eftersom det är sista inlägget för mig den här långa
              debattdagen vill jag tacka för debatten och önska justitieministern
              en god fortsättning på en tuff debattdag.
            </seg>
          </u>
          <note type="speaker" n="0534e73e">
            Anf. 62 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-6e2e6627ad6a5f28-2" n="aa315089">
            <seg n="157d681d">
              Herr talman! Jag har inte så mycket mer att tillägga. Ulf har
              talat för högskolan i Borås. Vi är alltså två mot en i kammaren
              här i dag. Jag tror att det kommer att vara många fler som kommer
              att slåss om det under hösten. Sista ordet är nog inte sagt, utan
              vi får återkomma.
            </seg>
            <seg n="31c26129">
              För mig är det väldigt viktigt att människor ska kunna känna
              sig trygga i vardagen. De ska kunna ha närmare till polis, och
              då behövs det fler poliser. Det ska finnas en lokal rekrytering
              och en lokal förankring.
            </seg>
            <seg n="b19bd71b">
              Jag vidhåller det jag sade förut om mångfalden. I Borås har ungefär
              25 % av invånarna utländsk anknytning. Borås är en mycket mångkulturell
              stad och har varit det under lång tid.
            </seg>
            <seg n="b9cd7a81">
              Dessutom vill jag påpeka detta med närheten till professionsuniversitet
              och kopplingen mellan arbetsliv och akademi. Det finns i Västsverige
              och i västra Götaland.
            </seg>
            <seg n="f0a62e90">
              Jag vill också önska ministern en trevlig sommar. Vi har inte
              haft så många debatter. Men det blir säkert fler under hösten.
            </seg>
          </u>
          <note type="speaker" n="29ffbf22">
            Anf. 63 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-20" n="40e5dc15">
            <seg n="f80daeb3">
              Herr talman! Jag ska först svara på Tobias Billström fråga om
              mångfald. Det är utomordentligt viktigt. Det hänger ihop med bland
              annat vad Gunno Gunnmo kommit fram till. Poliserna är så beroende
              av allmänhetens förtroende för att kunna lösa brott och kunna
              klara sin verksamhet. Då måste poliskåren också återspegla samhället.
            </seg>
            <seg n="98c98b84">
              På papperet ser det ganska bra ut. Man talar från polisen i officiella
              siffror att man har 15 % med en annan etnisk bakgrund. Men om
              man tittar närmare på det är det en väldigt generös bedömning.
              Vi är inte nöjda med det. Det är också någonting som kommer fram
              i Gunno Gunnmos uppdrag och förstärker det här arbetet.
            </seg>
            <seg n="e774b15e">
              Det som också kommer fram är att det är väldigt svårt. Man kan
              naturligtvis kvotera in om man vill. Jag är inte så positiv till
              det nu i varje fall. Det som hör till saken är att det är väldigt
              populärt och eftertraktat att bli polis. Det går tio sökande på
              en plats. Det gör att ett sådant här arbete kan trots alla ambitioner
              som finns inom polisen ibland vara väldigt svårt.
            </seg>
            <seg n="fcb71f98">
              Man ska vara ödmjuk inför uppgiften. Men låt oss vara alldeles
              överens om att det är väldigt viktigt att vi får en svensk poliskår
              som bättre återspeglar hur samhället ser ut. När det gäller att
              få in fler kvinnor har man lyckats väldigt bra. De är nu bortåt
              40 % till skillnad mot hur det såg ut för några år sedan.
            </seg>
            <seg n="53428c0e">
              När det gäller var utbildningsorter ska ligga i framtiden är
              det geografiska läget naturligtvis väldigt viktigt. Det gäller
              också kopplingen till andra akademiska institutioner och den lokala
              förankringen, som till exempel Rosengård. Det handlar också om
              hur man kan fortsätta att utveckla distansutbildningen som vi
              nu arbetat med några år.
            </seg>
            <seg n="28e9772c">
              Det är flera olika frågor. Det skulle kännas främmande att nu
              stå och tala om olika åsikter. Vi har fått in flera olika förslag.
              De förslag som här har lämnats är ytterst seriösa och väl genomtänkta.
            </seg>
            <seg n="e986e016">
              Jag får tacka för debatten och önska en god sommar. Ulf och jag
              ses på fotbollsplanen den 15 juni. Det brukar finnas spelare från
              båda lagen som inte förstår att detta är en match som man spelar
              för att det är roligt. Ulf och jag får väl se till att vi håller
              de personerna på rätt sida om lagen, tänkte jag säga, i respektive
              lag och se till att vi får roligt på planen, som ändå är meningen.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="58972c50">
            9 § Svar på interpellation 2004/05:620 om polis och tull i Västmanlands
            län
          </note>
          <note type="speaker" n="4dc06044">
            Anf. 64 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-21" n="40e5dc15">
            <seg n="13b16106">
              Herr talman! Torsten Lindström har frågat vilka åtgärder jag
              avser att vidta för att öka antalet poliser i Västmanlands län,
              vilka åtgärder jag avser att vidta för att säkerställa öppethållandet
              av polisstationer, om jag avser agera för att häktet i Västerås
              blir kvar samt vilka åtgärder jag avser att vidta för att stävja
              brottslighet tillkommen till följd av nedläggningen av tullen
              i Västerås.
            </seg>
            <seg n="b17c906d">
              Som jag så många gånger tidigare sagt har regeringen under senare
              år gjort kraftfulla satsningar på polisen. Under mandatperioden
              ska 4 000 nya poliser utbildas, och enligt Rikspolisstyrelsen
              uppgår antalet poliser till drygt 17 300 i dag.
            </seg>
            <seg n="7490f636">
              Under åren 2001 till 2004 har polisens anslag ökat med ca 2,2
              miljarder kronor. I budgetpropositionen för 2005 har regeringen
              utöver de tidigare satsningarna aviserat en anslagshöjning med
              nästan 1,2 miljarder kronor till och med år 2007. Detta innebär
              en total ökad satsning om nästan 3,4 miljarder.
            </seg>
            <seg n="08554251">
              Det är Rikspolisstyrelsen som fördelar medlen mellan polismyndigheterna
              och länspolismästarna som ansvarar för prioriteringen av verksamheten
              i polismyndigheterna utifrån lokala behov och problembilder. Detta
              innebär att frågor som lokal servicenivå rörande öppethållande
              av polisstationer och ändrade förhållanden för polisen i samband
              med förändring av antalet lokala tullkontor är sådant polismyndigheterna
              och Rikspolisstyrelsen ska samverka med berörda myndigheter om
              och planera för.
            </seg>
            <seg n="1ca16cb7">
              I frågan rörande häktet i Västerås är det kriminalvården som
              beslutar om var verksamheten ska vara lokaliserad. Beslut som
              fattas om kriminalvårdens lokalisering påverkar i hög grad övriga
              myndigheter i rättskedjan, och det ställer självklart höga krav
              på samarbete. Av kriminalvårdens instruktion framgår att häktesorganisationen
              ska vara utformad så att den främjar ett effektivt samarbete med
              övriga myndigheter inom rättsväsendet. En lokalisering av häktena
              som underlättar detta samarbete ska eftersträvas. Innan beslut
              om större förändringar i häktesorganisationen fattas ska samråd
              ske med Domstolsverket, Riksåklagaren och Rikspolisstyrelsen samt
              med de tingsrätter, åklagarmyndigheter, länsstyrelser och polismyndigheter
              som berörs av verksamheten.
            </seg>
          </u>
          <note type="speaker" n="3b47e141">
            Anf. 65 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-16eaf4efafde29be-0" n="2b45a98b">
            <seg n="e83badb9">
              Herr talman! Inledningsvis vill jag tacka justitieministern för
              svaret på min interpellation. En grundläggande rättighet för alla
              är att få känna sig trygga i samhället. I ett samhälle byggt på
              goda normer och värderingar krävs också färre polisiära ingripanden
              och andra åtgärder av rättssamhället.
            </seg>
            <seg n="4fb2329b">
              Men samhället är inte tryggt i dag. Därför behövs ett flertal
              insatser för att stärka tryggheten och känslan av trygghet så
              att människor kan lita på rättssamhället, att polisen kommer när
              den behövs och att den är lätt att nå och nära.
            </seg>
            <seg n="d8963b34">
              Lika naturligt borde det vara att rättssamhället fungerar på
              ett optimalt, smidigt och effektivt sätt liksom att allt görs
              för att skydda vårt samhälle från gränsöverskridande brottslighet.
              En lokal polisorganisation med kunskap och kompetens om närområdet
              med stöd från centrala myndigheter är en grund för ett tryggt
              och gott rättssamhälle.
            </seg>
            <seg n="d6bd0cd9">
              Det förebyggande arbetet har i dag tyvärr blivit en lyxvara hos
              många myndigheter som allt färre anser sig ha råd med. Det är
              på längre sikt direkt kontraproduktivt både mänskligt och samhällsekonomiskt.
            </seg>
            <seg n="5643f238">
              Mitt hemlän, Västmanlands län, har under senare år utsatts för
              en rad nedskärningar som påverkat rättstryggheten. Fler poliser
              behöver rekryteras på grund av pensionsavgångar, sjukskrivningar
              och för att besätta befintliga tjänster.
            </seg>
            <seg n="dc35b077">
              Justitieministern slår sig i dag för bröstet över det han kallar
              för regeringens kraftfulla satsning på antalet poliser. Välkommen
              efter, får jag säga till Thomas Bodström! Han kanske inte borde
              vara så nöjd.
            </seg>
            <seg n="bae6e8a4">
              I statistiken över antalet poliser i Västmanlands län visar det
              sig att antalet poliser i Västmanland i dag är lika stort som
              under den borgerliga regeringen. Det har tagit Socialdemokraterna
              elva år att komma ifatt den borgerliga regeringen i antal poliser
              i Västmanland. Välkommen, det var på tiden!
            </seg>
            <seg n="840823af">
              Herr talman! Som kristdemokrat är jag ändå inte nöjd med det.
              Kristdemokraterna har under många år valt att i sina budgetalternativ
              avsätta särskilda resurser för att utbilda och anställa poliser.
              I vår senaste budgetmotion föreslog vi 78 nya polistjänster i
              Västmanland de kommande fyra åren.
            </seg>
            <seg n="a5c6abce">
              Nyligen lades också ett antal passexpeditioner i Arboga och i
              Hallstahammar ned. Expeditionen i Fagersta fick försämrad service.
              Det leder till färre arbetsuppgifter för de civilanställda på
              polisstationerna, vilket i sin tur kan äventyra deras framtida
              öppethållande. Det är inte bra för känslan av trygghet. Rättssamhället
              vittrar sönder.
            </seg>
            <seg n="e870f2eb">
              Herr talman! Justitieministerns svar är fjärran från den initiativförmåga
              och kraft som jag vill efterlysa hos regeringen. Tyvärr är det
              svårt att vara förvånad. Det är inte konstigt att tilltron till
              det tröga samhället minskar. I svaret är det genomgående så att
              ministern skjuter ifrån sig ansvaret, hänvisar nedåt och tar avstånd.
              Jag har full förståelse för att ministern inte kan, eller kanske
              inte ens bör, vara insatt i alla detaljer eftersom det inte är
              den ordning som gäller.
            </seg>
            <seg n="8179ded4">
              Men ministern kan aldrig komma ifrån det politiska ansvaret för
              hur det ser ut i dag. Det faller obönhörligen på den socialdemokratiska
              regeringen. Och det är det som gör Thomas Bodströms fortsatta
              inlägg i debatten så intressanta. Kommer han att fortsätta ducka,
              eller blir det några konkreta besked för att värna västmanlänningars
              och andras trygghet? Finns det något embryo till hopp om ett tryggare
              samhälle också i Västmanland?
            </seg>
          </u>
          <note type="speaker" n="0b109ba0">
            Anf. 66 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-22" n="40e5dc15">
            <seg n="0fa47d64">
              Herr talman! Jag ska inte tala om hur Rikspolisstyrelsen har
              fördelat pengar, särskilt inte tillbaka i tiden, till de olika
              länen. Jag får i stället tala om helheten i sig.
            </seg>
            <seg n="8f6c61e1">
              Man kan ifrågasätta det intressanta i att gå tillbaka till den
              borgerliga tiden. Men visst låt oss gärna göra det. Då kommer
              vi att konstatera att antalet poliser var någonstans runt 16 700,
              lite drygt. Nu är vi redan uppe i 17 300. Det är alltså betydligt
              fler poliser redan nu, och då har vi ännu inte sett det verkliga
              resultatet av den satsning som vi har gjort. Vi kan konstatera
              att vi under nästa år antagligen är uppe i över 18 000. Det blir
              lätt en sifferexercis, men det är ändå viktigt att bemöta den
              här formen av påståenden när man får dem.
            </seg>
            <seg n="76fd2ad3">
              Det handlar som sagt om mycket mer än att det ska bli fler poliser.
              Det handlar om att ge polisen bra verktyg för att kunna bedriva
              en bra verksamhet. Det handlar om att också ge andra delar av
              rättsväsendet bra resurser. Det handlar om samverkan inom rättsväsendet.
              Där sker det viktiga saker nu inom polisen.
            </seg>
            <seg n="6217c895">
              Det sker också flera olika saker inom Justitiedepartementet som
              ska ge polisen bättre möjligheter att bekämpa grova brott. Det
              handlar om allt från att vi har utvidgat möjligheterna till telefonavlyssning
              till att vi också arbetar med att få ytterligare möjligheter till
              tvångsmedel. Det handlar också om en utvidgad möjlighet till DNA.
            </seg>
            <seg n="23fca651">
              Den fråga som Torsten Lindström ställer om polis och tull är
              viktig också på ett annat sätt. Det handlar om att samverkan mellan
              myndigheter, även utanför rättsväsende och andra delar, måste
              bli bättre. Polis och tull kan göra mycket mer tillsammans än
              man gör i dag. Detta är inte en alldeles okomplicerad fråga. Tullen
              är trots allt och dessutom i huvudsak tror jag en fiskal fråga.
              Men en stor del av tullens verksamhet rör brottsbekämpning. Då
              måste vi kunna se till att vi får bättre verktyg mellan polis
              och tull. Det kan man göra sinsemellan, men vi arbetar också med
              hur polis och tull bättre ska kunna samarbeta än man gör i dag.
              På vissa håll bedrivs det faktiskt ett dubbelarbete mellan polisen
              och tullen, och det ska vi naturligtvis i möjligaste mån försöka
              undvika.
            </seg>
          </u>
          <note type="speaker" n="93683a6b">
            Anf. 67 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-16eaf4efafde29be-1" n="2b45a98b">
            <seg n="a6a86ffd">
              Herr talman! Justitieministern duckade något när det gäller antalet
              poliser. Men faktum kvarstår; i de budgetalternativ som framläggs
              i riksdagen vill Kristdemokraterna ha fler poliser än vad vänsterkartellen
              klarar av, och inte bara till Västmanland utan till alla län och
              till alla myndigheter. Den skillnaden kvarstår.
            </seg>
            <seg n="30d963aa">
              Det är intressant att höra justitieministern i dag skjuta ifrån
              sig ansvaret till Rikspolisstyrelsen, vilket jag i något slags
              bemärkelse ändå kan ha en viss förståelse för. Samtidigt försöker
              han ta politiska poäng, till exempel i mina hemmatidningar, genom
              att skriva under eller skriva debattartiklar där han talar om
              de offensiva satsningar som sker på polisen till exempel i Västmanland.
              Det stämmer inte med verkligheten. Antalet poliser i dag är knappt
              lika många som för elva år sedan i Västmanland. Det är en sanning
              som justitieministern inte kan komma ifrån.
            </seg>
            <seg n="af3c5db2">
              Det finns också fler delar av rättssamhället som är hotat. Det
              gäller till exempel häktet. Vi har en svår situation på häkten
              runtom i vårt land. Det är en trång situation med hög trängsel.
              Det är en pressad och stressad situation. JO får många anmälningar.
            </seg>
            <seg n="95319383">
              Det hör också till bilden att även på denna punkt är Västerås
              hotat. Häktet i Västerås har i flera omgångar hotats av nedläggning.
              Det har talats om att poliser ska börja agera taxichaufförer för
              att skjutsa de häktade fram och tillbaka mellan olika kriminalvårdsanstalter
              trots att vi vet att den typen av destruktiva åtgärder har slagit
              negativt på andra platser i landet när häktet har lagts ned.
            </seg>
            <seg n="9ff015c0">
              Ministern hänvisar till en instruktion om samverkan mellan kriminalvården
              och andra myndigheter. Då borde ju saken vara klar, eftersom bland
              andra polismyndigheten och övriga rättsvårdande myndigheter i
              Västmanland har sågat de idéer som har funnits.
            </seg>
            <seg n="5d60b942">
              Men inte heller på denna punkt kan justitieministern riktigt
              fly undan sitt ansvar. Den situation som råder på häktena är ju
              också ett resultat av den socialdemokratiska regeringens politik.
            </seg>
            <seg n="205f7966">
              På måndag, herr talman, besöker jag häktet i Västerås. Det vore
              bra om ministern inte duckade alltför mycket i dag, utan faktiskt
              gav mig något slags besked att ta med mig dit.
            </seg>
            <seg n="3ac4f09a">
              Slutligen, herr talman, finns det ytterligare ett område där
              regeringen har vållat stora problem. Det är tullens arbete. Visst
              är det så att tullen och polisen kanske ska samverka bättre; på
              den punkten är ministern och jag överens. Men på vilket sätt gagnas
              det av att tullstationer läggs ned? Nu ligger ju inte tullen riktigt
              hos justitieministern, men problemet är att när tullstationer
              läggs ned så spiller det över på resten av rättssamhället. Då
              är det intressant att höra justitieministerns hållning. Tycker
              justitieministern att det är helt okej att lägga ned tullstationer
              så att det blir lättare att smuggla in knark eller att bedriva
              annan brottslighet? Det leder faktiskt dels till en otryggare
              situation för länsinvånarna, för medborgarna i vårt land, dels
              till ett merarbete för de andra rättsvårdande myndigheterna. Justitieministern
              är ju en del av ett kollektiv och en del av en regering, och han
              har sitt ansvar även i den här bemärkelsen.
            </seg>
            <seg n="04974c04">
              Sedan tullen i Västerås lades ned till följd av Socialdemokraternas
              politik har två av Sveriges största insjöhamnar ställts i princip
              utan bevakning. En internationell flygplats står utan bevakning.
              Vi vet att när det kommer tullare farandes från andra håll så
              leder det till beslag av knark och annat. Därför kan inte justitieministern
              bara bortse från detta. Han borde också kunna inge något slags
              hopp om att regeringen ska tänka om även på denna punkt. Det räcker
              inte att bara sparka nedåt.
            </seg>
          </u>
          <note type="speaker" n="6b2e80c4">
            Anf. 68 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-23" n="40e5dc15">
            <seg n="5174d864">
              Herr talman! Det är riktigt att polis och tull kan samarbeta
              bättre. Det är också riktigt att det faktum att tullen ligger
              under Finansdepartementet inte innebär att jag ska undandra mig
              ansvaret. Regeringen är ett kollektiv.
            </seg>
            <seg n="d767b3df">
              Däremot kan jag inte specifikt uttala mig om var de olika tullstationerna
              ska ligga. Det handlar alltså inte om att detta ligger på ett
              annat departement, utan det handlar om att tullen också måste
              få bedriva sin verksamhet på bästa sätt.
            </seg>
            <seg n="be2637af">
              Jag har naturligtvis bättre information om de myndigheter som
              ligger under Justitiedepartementet, men egentligen är svaret likadant
              här.
            </seg>
            <seg n="958ca871">
              När Torsten Lindström besöker häktet i Västerås så tycker jag
              att han ska berätta exakt hur det ligger till, nämligen att kriminalvården
              själv bestämmer var de olika häktena ska ligga. Torsten Lindström
              kan naturligtvis välja att säga att justitieministern inte vill
              tala om ifall häktet ska ligga här eller inte. Men med ett minimum
              av samvete bör Torsten Lindström också lägga till: Det är nämligen
              inte hans uppgift.
            </seg>
            <seg n="f31879ea">
              Det återstår att se vad Torsten Lindström kommer att säga. Jag
              tror inte att han skulle vilja ha en ordning där jag eller någon
              annan justitieminister sitter med en Sverigekarta och ett antal
              nålar och ska pricka in var olika häkten, än mindre tullstationer,
              ska ha sin verksamhet. Det vore en mycket märklig ordning.
            </seg>
            <seg n="dd292445">
              Jag tycker att det är en mycket bättre ordning att kriminalvården
              ska bedöma var de olika häktena, och för den sakens skull också
              anstalterna, ska ligga. Där har vi gjort stora satsningar, och
              det bedrivs nu ett mycket intensivt arbete med att bygga ut både
              anstaltsplatser och häkten runtom i Sverige.
            </seg>
            <seg n="5dd972fb">
              Man jag anser att vi ska hålla oss till den ordning som vi ändå
              har bestämt, nämligen att detta är myndigheternas ansvar. Jag
              tänker inte ge mig in och avbryta eller på något sätt försvåra
              myndighetens arbete. Låt dem göra det arbetet, men se till det
              blir ytterligare platser. Så görs också nu.
            </seg>
            <seg n="b666d7d1">
              Sedan är jag fullt medveten om att det är en svår situation i
              kriminalvården. Jag är också medveten om att det i vart fall delvis
              är vi som har orsakat den genom de satsningar som har gjorts på
              polisen. Det säger man också i domstolar och i kriminalvården.
              Det blir naturligtvis resultatet. Men en stor del beror också
              på att domstolarna har höjt sin praxis. Det ska också sägas i
              ärlighetens namn. Det har gjort att det har blivit ett ökat tryck.
            </seg>
            <seg n="8e28dd1e">
              Torsten Lindström bör ställa den konkreta frågan om häktet ska
              vara kvar i Västerås eller inte till dem som är bäst på att besvara
              den, nämligen kriminalvården. Det är de som ska avgöra den och
              inte jag här i en talarstol i riksdagen. Det vore en mycket märklig
              ordning.
            </seg>
          </u>
          <note type="speaker" n="c5055832">
            Anf. 69 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-16eaf4efafde29be-2" n="2b45a98b">
            <seg n="c6e1b007">
              Herr talman! Redan inledningsvis uttryckte jag förståelse för
              statsrådets roll och arbetsuppgift. Likväl blir det en smula märkligt
              när de olika signalerna från den beryktade verkligheten trillar
              in och justitieministern väljer att i sitt svar bara prata om
              satsningar och offensiva saker som, när vi granskar dem närmare,
              inte visar sig vara särskilt offensiva eller progressiva. Det
              finns en skillnad mellan socialdemokratin och vänsterkartellen
              och oss kristdemokrater också på rättspolitikens område. Det hoppas
              jag att justitieministern tänker på nästa gång han skriver en
              debattartikel och berättar om allt förträffligt han utger sig
              för att göra.
            </seg>
            <seg n="6da6c426">
              Herr talman! Jag konstaterar att när det gäller antalet poliser
              är Thomas Bodström nöjd. När det gäller att säkerställa öppenhet
              på polisstation, som jag också frågade om, verkar han också vara
              nöjd med att det rustas ned och att det finns en oro ute i bygderna.
              När det gäller häktesplatserna verkar han också nöjd. Han skjuter
              ifrån sig ansvaret delegerar. När det gäller att stävja brottsligheten,
              som har blivit ett resultat av att Socialdemokraterna lade ned
              tullen passar han helt och hållet och pratar om samverkan. Det
              är ju trots allt så att tullen lades ned som ett resultat av de
              ekonomiska ramar som Socialdemokraterna drivit igenom i denna
              kammare. Det är inte så lätt att samverka, herr talman, om det
              inte finns personer, människor av kött och blod, och resurser
              som kan samverka och finns på plats.
            </seg>
            <seg n="c41be19b">
              Herr talman! Det duger inte att lägga ned polisstationer och
              slå sig för bröstet över satsningar som inte är några satsningar.
              Det duger inte med överfulla häkten. Det duger inte att med att
              Västerås blir en puderstad där knarket kan flöda fritt bara för
              att regeringen driver den politiken samtidigt som ministern står
              och pratar om allt som han gör, men inte gör.
            </seg>
            <seg n="85aa069f">
              Herr talman! Vi kristdemokrater står fast vid att det behövs
              fler poliser i Västmanland. Det behövs tull, häkte och en trygghet,
              och ansvaret för att det inte är så i dag ligger hos Thomas Bodström.
            </seg>
          </u>
          <note type="speaker" n="5ba360f7">
            Anf. 70 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-24" n="40e5dc15">
            <seg n="90e75126">
              Herr talman! Nu har jag fått siffror från Västmanland som gäller
              de år som jag har arbetat som justitieministern. Det är faktiskt
              så att sedan 2000 har antalet poliser ökat med 10,5 %. Antalet
              civilanställda har, och jag häpnar faktiskt själv över uppgifterna,
              ökat med 39,5 %. Det innebär att totalt har antalet polisanställda,
              både civila och poliser, ökat med 17,1 %. Jag vill inte stå här
              och skryta, men det inbjuder till det när du ställer de här frågorna.
              Jag måste ge de här konkreta svaren. Detta är faktiskt vad som
              har skett under min tid som justitieminister. Det här innebär
              att det exakta antalet år 2000 var 421 poliser. Nu är det 465.
              Jag är faktiskt nöjd med den utvecklingen.
            </seg>
            <seg n="35fcfcd7">
              Sedan kommer den här utvecklingen att fortsätta. Torsten Lindström
              kan vara alldeles säker på att, på samma sätt som jag när vi tillträdde
              sade att det kommer att bli fler poliser kommer det också att
              bli fler framöver. Ta gärna med den här ökningen på sammanlagt
              17,1 % och jämför den med andra delar av samhället. Då kan man
              konstatera att det är väldigt svårt att mäta sig med den satsning
              som har skett på polisen. Det innebär inte att allting är bra,
              men det blir en något märklig retorik om man ska jämföra de sanningsenliga
              uppgifter för de senaste åren med påståendet att det skulle vara
              en nedskärning inom polisen. Det är faktiskt precis tvärtom.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="18824229">
            10 § Svar på interpellation 2004/05:650 om brottslighet riktad
            mot företag
          </note>
          <note type="speaker" n="40e0d7cb">
            Anf. 71 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-25" n="40e5dc15">
            <seg n="7f3db6c4">
              Herr talman! Tobias Krantz har frågat mig vilka åtgärder jag
              avser att vidta i syfte att bekämpa brottslighet riktad mot företag.
            </seg>
            <seg n="543e6599">
              Regeringen ser med största allvar på brottsligheten riktad mot
              företag. Dels påverkar denna brottslighet möjligheterna att över
              huvud taget bedriva vissa verksamheter, dels drabbas enskilda
              brottsoffer mycket hårt.
            </seg>
            <seg n="22dac661">
              Regeringen har under hela mandatperioden satsat resurser till
              rättsväsendet och tagit ett flertal initiativ som har betydelse
              för möjligheten att förebygga och bekämpa brott mot bland annat
              butiker. Resursförstärkningarna ska i huvudsak användas till att
              öka antalet poliser men också till att förstärka domstolarna och
              kriminalvården. Dessa förstärkningar innebär den största satsningen
              på polisen någonsin. När det gäller polisen vill jag peka på att
              regeringen under perioden 20002005 har gjort kraftiga satsningar
              och höjt anslagen med 2,3 miljarder kronor samt aviserat tillskott
              för 20062007 med knappt 1,1 miljarder kronor. Dessutom ökar antalet
              poliser för femte året i rad. Sedan 2000 har antalet poliser ökat
              med ca 1 200.
            </seg>
            <seg n="7a1e2b89">
              De senaste åren har flera viktiga lagändringar genomförts för
              att skapa bättre förutsättningar för att förebygga och bekämpa
              brottsligheten. Exempelvis är det inte längre möjligt att göra
              godtrosförvärv av stöldgods och annan olovligt tillgripen egendom.
            </seg>
            <seg n="ecf302c6">
              Inom departementet bereds för närvarande flera förslag till lagändringar
              som rör brott mot företag såväl när det gäller det brottsförebyggande
              arbetet som mer ändamålsenlig lagstiftning inom polisens område.
              Som exempel kan nämnas ändringar i vapenlagen och vapenförordningen
              i syfte främst att förhindra att vapen hamnar på den illegala
              marknaden och utökade möjligheter för till exempel butiksägare
              att använda övervakningskameror. Vidare kan nämnas utvidgade möjligheter
              att ta DNA-prov och registrera provresultatet i DNA-registret,
              ökat skydd för hotade vittnen samt krav på auktorisation vid värdetransporter.
              Regeringen överväger även om det bör införas en kontraheringsplikt
              vid företagsförsäkringar.
            </seg>
            <seg n="3efb6d57">
              Rikspolisstyrelsen har fått i uppdrag att genomföra ett metodutvecklingsarbete
              med inriktning på att förebygga mängdbrott. I uppdraget, som getts
              i regleringsbrevet för 2005, ingår bland annat att styrelsen ska
              utveckla och sprida brottspreventiva metoder i syfte att förebygga
              brott, i första hand inbrott och stölder samt skadegörelse och
              klotter. Samverkansformer och samverkanspartner utgör ett viktigt
              inslag i detta arbete.
            </seg>
            <seg n="4095dc2b">
              I det brottsförebyggande arbetet är näringslivet en mycket viktig
              partner. Det finns ett stort intresse hos näringslivet att arbeta
              brottsförebyggande. Regeringen avsätter årligen 7 miljoner kronor
              till stöd för lokalt brottsförebyggande arbete som Brå fördelar
              till lokala verksamheter. Flera aktörer, inklusive branschorganisationer,
              använder dessa medel till gemensamma insatser för att förebygga
              att butiker vid upprepade tillfällen utsätts för brott.
            </seg>
            <seg n="c0cbc015">
              För att kunna bedriva ett effektivt brottsförebyggande arbete
              krävs kunskap. Brå har presenterat flera rapporter som rör detta
              område. Bland annat en om butiksrån, en om bank-, post- och värdetransportrån
              och en som tar upp frågan om upprepad utsatthet för brott och
              hur sådan kunskap kan användas i det brottsförebyggande arbetet.
            </seg>
            <seg n="fd56086b">
              Under ledning av Brå arbetar även den så kallade Butiksgruppen,
              med företrädare för handeln och Handelsanställdas förbund, med
              att analysera brottsligheten och diskutera olika åtgärder.
            </seg>
            <seg n="39e4ded8">
              Det finns ingen enkel och enhetlig lösning för att bekämpa den
              brottslighet som riktas mot företag. Denna brottslighet måste,
              liksom annan allvarlig brottslighet, i stället angripas med en
              rad olika åtgärder. Regeringen kommer även fortsättningsvis att
              prioritera detta arbete högt, och jag utesluter inte att nya initiativ
              kommer att behöva tas på området.
            </seg>
          </u>
          <note type="speaker" n="a611a122">
            Anf. 72 TOBIAS KRANTZ (fp):
          </note>
          <u who="tobias_krantz_23a8b2" xml:id="i-483229570f069ec2-0" n="3a9c7aa3">
            <seg n="d7e6f553">
              Herr talman! Jag ber att få tacka justitieministern för svaret.
              Sedan i september förra året har Per Catonis färgbutik i Reftele
              utanför Gislaved utsatts för fyra inbrott. I december månad tog
              sig tjuven eller tjuvarna in via affärens baksida genom att krossa
              ett fönster. Bytet blev varor till ett värde av 80 000 kr. Jag
              besökte nyligen Per Catoni i hans butik i Reftele. Han talade
              om att det blir allt jobbigare att röja upp, att beräkna förlusten,
              att beställa nya varor och att ta kontakt med försäkringsbolaget.
              Per Catoni funderar på om det är lönt att kämpa vidare. Det blir
              allt svårare efter varje inbrott. Men han ställer sig också frågan:
              Ska man verkligen behöva ge upp inför den tilltagande brottsligheten?
            </seg>
            <seg n="2cb834b9">
              Per Catoni är inte ensam. Jönköpings län har under senare tid
              drabbats av en våg av inbrott riktade inte minst mot företag och
              mindre butiker på mindre orter. Brottsförebyggande rådets statistik
              för 19942004 visar att antalet anmälda brott i kategorin stöld
              i butik, varuhus och kommersiell utställningslokal har ökat med
              34 %. I gårdagens Värnamo Nyheter får vi ytterligare besked om
              hur brottsligheten har ökat mot just företagsamheten. Antalet
              inbrott i kontor har ökat 154 % i Gislaveds kommun, med 330 %
              i Gnosjö kommun, med 730 % i Värnamo kommun och i Vaggeryds kommun
              med 700 % under åren 20002004.
            </seg>
            <seg n="e2c4b7ba">
              Den tilltagande brottsligheten är naturligtvis allvarlig därför
              att den skadar människors trygghet till liv och lem, men den är
              också ett hinder för tillväxt, jobb och företagande i landet därför
              att den här brottsligheten leder till stigande försäkringskostnader
              och ökade utgifter för larm och bevakning. De marginaler som företagarna
              har krymper, och kalkylerna går inte längre ihop. Företag riskerar
              att läggas ned. Många som har haft en företagsidé vågar inte starta
              företag därför att man inte vet om man kan göra en ekonomisk vinst
              på grund av att det är en så stor brottslighet. Detta är ett hot
              mot företagare i en region som är känd just för att ha en stark
              företagsamhet och ett starkt entreprenörskap.
            </seg>
            <seg n="c8961834">
              Jag menar att regeringen är alltför passiv. I retoriken och i
              debatten i samhället ses företagarna alltför ofta som potentiella
              brottslingar och som skattesmitare. Man ser inte företagare som
              brottsoffer. Brott mot företag nämns inte ens i regeringens senaste
              regleringsbrev till polisen.
            </seg>
            <seg n="0b70a33c">
              Och tyvärr ger inte, herr talman, justitieministerns svar här
              i dag heller något större hopp. Justitieministern talar om att
              det nu sker enorma satsningar på det svenska rättsväsendet på
              poliser, åklagare och domstolar. Min fråga är: Vilka är dessa
              satsningar? De allra flesta människor som jag möter ute i verkligheten
              upplever mest nedskärningar. Det tar allt längre tid innan polisen
              kommer och rycker ut. Ett antal polisstationer läggs ned. Sedan
              1994 har över 100 polisstationer lagts ned i landet. Åklagarnas
              arbetsbörda blir allt tyngre, och tingsrätten just i Gnosjöområdet,
              Värnamo tingsrätt, har nyligen lagts ned genom justitieministerns
              försorg.
            </seg>
            <seg n="28134cec">
              Frågan är alltså: Var är alla dessa satsningar på rättsväsendet?
              Var finns alla dessa poliser som ska stå upp för rättssäkerheten
              och se till att människor inte bara har trygghet till liv och
              lem utan också kan garantera att vi har ett företagande i det
              här landet, som vi alla inser att vi behöver. Kan justitieministern
              ge ett klart och tydligt besked till bland annat Per Catoni här
              i dag om att det nu kommer ordentliga satsningar som märks ute
              i vardagen?
            </seg>
          </u>
          <note type="speaker" n="aaa43e4e">
            Anf. 73 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-26" n="40e5dc15">
            <seg n="a1d995d5">
              Herr talman! Det är nästan tur att vi inte har någon publik,
              för det blir ju lite ensidigt när vi talar om samma saker. Jag
              hoppas ni har överseende med det.
            </seg>
            <seg n="d9b6117b">
              Det är inte desto mindre väldigt viktiga saker som Tobias Krantz
              tar upp här. Jag vill först kommentera en sak. Jag vet inte om
              jag uppfattade det rätt att någon polisstation har lagts ned genom
              min försorg. Om jag uppfattade det rätt, så är det i alla fall
              totalt felaktigt. Det är nämligen inte någon justitieministers
              ansvar eller uppgift att lägga ned en enda polisstation, utan
              det avgör man i länen. Låt mig också säga att det är nog så viktigt
              att det finns polisstationer för att medborgarna ska kunna få
              service, men inte har det någon betydelse när det gäller till
              exempel rånbrott. Då är det mycket viktigare att poliser är ute
              på gator och torg och att man arbetar på ett effektivt sätt. Det
              är inte stationerna i sig som är avgörande i den betydelsen, men
              säkert i många andra, bland annat att anmäla brott och att ansöka
              om pass. Då har de betydelse. Det är alltså nog så viktigt, i
              och för sig, men som sagt: Det är en uppgift för länen själva
              att avgöra hur man ska bedriva sin verksamhet och hur mycket man
              ska satsa på stationer som är öppna några få timmar i veckan.
            </seg>
            <seg n="f061017e">
              Låt mig också, Tobias Krantz, säga att under de år vi har gjort
              de här satsningarna det hoppas jag att du för vidare till herr
              Catoni har det blivit flera poliser, nu för femte året i rad.
              Du kan också upplysa om att vi också har gjort satsningar på civilanställda.
              Det innebär att under de senaste åren har, varje morgon då du
              har vaknat, nettoantalet faktiskt ökat med en. Det kan du också
              berätta för herr Catoni, att de här satsningarna har gällt även
              honom. Men det räcker inte nej, du ska faktiskt inte nämna det
              till honom, därför att det hjälper ju inte honom i hans situation.
              Men det kan vara bra för den politiska debatten att känna till
              det.
            </seg>
            <seg n="877bb609">
              Det är inte så att den person som har drabbats av ett brott är
              intresserad av brottsstatistik, utan det är en katastrof i sig.
              Jag håller helt med Tobias Krantz om att det är oerhört allvarligt
              när brott riktas mot företag, därför att det är inte bara en del
              av näringslivet och svensk ekonomi, utan det är särskilt allvarligt
              att drabbas av brott när man befinner sig på sin arbetsplats.
              Det vill jag verkligen understryka.
            </seg>
            <seg n="806b1d56">
              Det räcker heller inte med de satsningar som jag nu har talar
              om här och i tidigare interpellationer. Det behövs mycket mer
              än så. Det räcker heller inte med att vi har förbättrat möjligheterna
              till kameraövervakning och att vi har ändrat lagen om godtrosförvärv.
              Det har säkert gjort nytta det har säkert försvårat men det räcker
              inte. Det räcker inte så länge det finns en enda som drabbas av
              brott.
            </seg>
            <seg n="05171ccc">
              Vi måste fortsätta utveckla det arbete som pågår. När det gäller
              rån är det viktigt att bland annat utveckla arbetet för att förhindra
              och stoppa vapen på olika sätt. Det handlar om att se till så
              att färre vapen kommer in till Sverige. Det arbetar vi med. Det
              handlar om att öka kontrollen över vapen och över vapenhandlarna.
              Det arbetar vi också med och med förslag. I det arbetet finns
              det också en ökad kontroll av så kallad skrotning av vapen. Den
              ska flyttas över till polisen så att man ska få en bättre kontroll
              över vapnen.
            </seg>
            <seg n="f87a439f">
              Det handlar också om att vi på olika sätt ska ge polisen möjligheter,
              som jag sade, till att bättre kunna klara upp brott. Då är det
              väldigt viktigt att vi får ett utvecklat register när det gäller
              DNA. Av de personer som begår rån det kan jag återkomma till senare
              är visserligen ganska många unga, men även de har faktiskt också
              många gånger begått ett brott tidigare. Därför är det så viktigt,
              just med tanke på den här typen av brott, där man många gånger
              lämnar kanske ett hårstrå eller något annat som räcker för att
              man ska kunna få en DNA-träff, att vi också har ett väl utvecklat
              register. Det är därför som regeringen kommer att lägga fram ett
              förslag här inom kort ett par veckor som innebär att vi kommer
              att få ett väsentligt utvidgat DNA-register, som inte bara ser
              till så att vi klarar upp den här typen av brott utan också förhindrar
              dem i framtiden.
            </seg>
          </u>
          <note type="speaker" n="1263fe79">
            Anf. 74 TOBIAS KRANTZ (fp):
          </note>
          <u who="tobias_krantz_23a8b2" xml:id="i-483229570f069ec2-1" n="3a9c7aa3">
            <seg n="00269714">
              Herr talman! Självfallet är det inte så att justitieministern
              rent fysiskt åker runt till landets polisstationer och tar ned
              skylten. Det tror jag inte har föresvävat någon. Däremot är det
              så att justitieministern är del av en regering som har suttit
              sedan 1994 och vars politik den ekonomiska politiken och politiken
              för rättsväsendet har lett till att över 100 polisstationer runtom
              i landet nu har lagts ned. Nu har den här nedläggningsvågen nått
              mitt hemlän. Där läggs det nu ned ett antal polisstationer, och
              det ska ske framåt hösten.
            </seg>
            <seg n="6805f2a4">
              Det är klart att om de här nedläggningarna av polisstationerna
              som justitieministern talade om hade skett samtidigt som människor
              upplevde att det blev lättare att komma i kontakt med polisen,
              att polisen kunde rycka ut snabbare och att polisen fick en starkare
              operativ kapacitet så hade man kunnat fördra just nedläggningarna
              av polisstationer. Problemet är att de här två företeelserna inträffar
              samtidigt: Alltfler polisstationer läggs ned samtidigt som människor
              upplever att de har svårt att komma i kontakt med poliser och
              att få poliser är på plats när brott väl har inträffat. På båda
              dessa punkter har alltså den socialdemokratiska regeringens politik
              misslyckats.
            </seg>
            <seg n="9cc55138">
              Justitieministern återvände till de stora satsningar som sker.
              Vi kan ju dribbla statistik fram och tillbaka, jag och justitieministern.
              Jag tar min utgångspunkt i vad människor upplever ute i verkligheten.
              Där är upplevelsen att det är svårare att komma i kontakt med
              polisen. Det är svårare att få brott utredda. Det är allt svårare
              att få människor som har begått brott också gripna för brott.
              Det är allt svårare att komma i kontakt med polisen.
            </seg>
            <seg n="2598c435">
              Det intressanta när vi talar om brottslighet riktad mot företag
              tycker jag är att detta ju inte har varit en prioriterad uppgift
              för den socialdemokratiska regeringen. I den politiska debatten
              har det ledande temat när det handlat om företagare kopplade till
              brott varit att företagare förmodas begå brott. Företagare framställs
              som potentiella skattefifflare, människor som möjligtvis bara
              tillfälligtvis råkar befinna sig på fri fot.
            </seg>
            <seg n="d089fea9">
              Jag tycker att vi måste ha ett helt annat perspektiv på företagare
              och också uppmärksamma företagare som utsätts för brott. Följande
              är betecknande, menar jag, och det har inte justitieministern
              valt att svara på: Varför nämns över huvud taget inte brottslighet
              riktad mot företag i det regleringsbrev som regeringen har utfärdat
              gentemot polisen? Det är självfallet så att justitieministern
              inte kan gå in och peka med hela handen och säga exakt vad polisen
              i olika situationer ska göra. Justitieministern och regeringen
              kan ändå tala om för polisen i sitt regleringsbrev att brott mot
              företag är någonting som är viktigt att uppmärksamma för polisen
              och också att prioritera i den verksamhet som polisen bedriver.
            </seg>
            <seg n="5490d658">
              När vi tittar på de konkreta åtgärder som justitieministern ändå
              pekar på finns det några mindre ljusglimtar som nämns i interpellationssvaret.
              Jag tycker att det är bra att justitieministern har tagit till
              sig av den kritik som har funnits. Samtidigt återstår ju oerhört
              mycket att göra. Folkpartiet och flera andra partier i riksdagen
              har lagt fram åtskilliga förslag som handlar om hur man ska stärka
              möjligheterna att bekämpa brott mot företag och se till att vi
              förhindrar upprepad brottslighet.
            </seg>
            <seg n="89a829d3">
              Ett exempel som vi har lagt fram handlar om att införa en så
              kallad huliganlag för handeln. Alldeles nyligen klubbade riksdagen
              en huliganlag som handlade om att kunna utestänga människor från
              exempelvis fotbollsarenor om människor har begått brott på fotbollsarenor.
              Vi menar att det borde vara lämpligt att införa en sådan princip
              också när det gäller de brott som begås exempelvis i affärer eller
              hemma hos Per Catoni.
            </seg>
            <seg n="40091bf0">
              Har justitieministern några konkreta åtgärder att komma med när
              det gäller att trappa upp arbetet i kampen mot brottslighet mot
              företag? Kan justitieministern ta den här chansen att ge Per Catoni
              och många andra som väntar på besked ett klart och tydligt besked
              att detta nu ska prioriteras?
            </seg>
          </u>
          <note type="speaker" n="c805e2a7">
            Anf. 75 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-27" n="40e5dc15">
            <seg n="1b70ab16">
              Herr talman! Tobias Krantz, jag har ju nämnt alla de saker som
              vi arbetar med. Jag har berättat om DNA-registret, om utvidgade
              möjligheter för polisen och om flera olika saker som har gjorts,
              som i fråga om godtrosförvärv och kameraövervakning. Jag har berättat
              om just de sakerna. Men det räcker ju inte så länge det är människor
              som drabbas av den här typen av brott.
            </seg>
            <seg n="e5c6de56">
              Anledningen till att vi inte nämner företag i sig innebär inte
              att vi har någon annan inställning till det. Vi är helt överens
              om det. Jag är dessutom en före detta egen företagare. Jag vet
              att man inte har tid för något annat än att driva sitt företag
              när man gör det. Därför är det också extra viktigt att vi satsar
              på det här.
            </seg>
            <seg n="149dab3f">
              Men brotten som drabbar företagare är inte enhetliga. De ser
              helt olika ut. Snatterier kan vara nog så besvärligt men har väldigt
              lite att göra med bedrägerier mot företag. Jag tror att det vore
              oklokt om polisen nu skulle önska att man skulle satsa på att
              klara upp snatteri, bedrägeri, rån och stölder på någon slags
              enhetlig rotel. Jag ska inte lägga mig i det, men jag skulle inte
              ge någon styrning till det. Jag tror att det skulle bli väldigt
              ineffektivt. Låt oss i stället, från lagstiftning och polis, koncentrera
              oss på de olika typerna av brottslighet, så blir det mycket bättre.
            </seg>
            <seg n="8bb02529">
              Jag vill bara säga att hur man fördelar lokalerna ska man avgöra
              själv i de olika länen. Vi kan se en utveckling där det har blivit
              färre lokaler. Det är flera stationer som har haft öppettider
              tisdagar några timmar och torsdagar några timmar. Det är en serviceinrättning
              för allmänheten när man till exempel ska anmäla ett brott eller
              söka ett pass, men det har i stort sett ingenting med brottsbekämpning
              att göra, tvärtom. Poliser ska i så stor utsträckning som möjligt
              arbeta ute på gator och torg och de tider de bäst behövs. Man
              ska hålla isär de här frågorna. Jag nämner det, för vi talar ju
              bland annat om brott som rån. Då har stationerna inte någon betydelse.
              Men det är i sig en intressant debatt.
            </seg>
            <seg n="c0a82f5f">
              Det finns tydliga fakta på det här området, hur mycket som har
              gjorts och hur mycket som ytterligare kunde ha gjorts. Många människor
              upplever det så, men det är väl inte alltför djärvt att våga gissa
              på att det kan ha att göra med hur vissa debattörer beskriver
              situationen i debattartiklar och annat. Om många debattörer väljer
              att lite slarvigt beskriva om jag ska uttrycka mig milt en annan
              verklighet och gärna mana på myter om att det görs nedskärningar,
              till exempel använder en polisstation som har öppet några timmar
              i veckan och säger att nu är det en reträtt för att man inte klarar
              av brottsbekämpningen, då kan många människor som är oroliga ute
              i Sverige naturligtvis ta det som intäkt. Det kanske mer handlar
              om att ta ett större ansvar för att bedriva den form av debatt
              som vi så väl behöver för att kunna klara upp flera brott och
              kunna få en ännu bättre brottsbekämpande myndighet hos polisen.
              Det finns mycket kvar att göra. Bland annat vill jag nämna just
              uppklaringen. Det är alldeles för få brott som klaras upp. Men
              det kan vara ett stort värde i att man ser till så att man har
              samma verklighetsuppfattning, för då kan man på olika sätt se
              till att det är de rätta åtgärderna som vidtas så man inte ständigt
              behöver använda tid för att korrigera felaktiga uppgifter. Det
              tror jag vore ganska värdefullt, inte minst för den allmänna debatten.
            </seg>
          </u>
          <note type="speaker" n="7c1b8efa">
            Anf. 76 TOBIAS KRANTZ (fp):
          </note>
          <u who="tobias_krantz_23a8b2" xml:id="i-483229570f069ec2-2" n="3a9c7aa3">
            <seg n="f2dc71fa">
              Herr talman! Justitieministern är bra på att skjuta ansvaret
              ifrån sig. I den fråga som vi nu har kommit in på och som handlar
              om antalet polisstationer är det så att länen och de olika länsmyndigheterna
              satsar sina resurser beroende på vilka resurser de får från riksdag
              och regering. Det är det som avgör deras handlingsutrymme. Om
              man har små begränsade resurser innebär det naturligtvis att man
              i praktiken tvingas att administrera socialdemokratisk rättspolitik,
              en rättspolitik som man kanske inte vill administrera.
            </seg>
            <seg n="da6be8e9">
              Jag tycker att den här debatten har varit värdefull och viktig.
              Den har visat att justitieministern inte tar de här problemen
              på det allvar som jag tycker att de förtjänar. Den statistik som
              finns över antalet brott mot företag som har ökat kraftigt visar
              att det nu är dags att ta ett krafttag mot den här brottsligheten.
              Det ska inte vara så i ett land att människor som har idéer om
              att driva företag och att starta butiker ska behöva ge upp det
              på grund av kostnaden för larm och bevakning och för att försäkringskostnaderna
              hela tiden stiger. Det ska inte vara så att företagande, välfärd
              och jobb får stryka på foten för att rättssamhället inte klarar
              sin uppgift. Då har vi hamnat i en mycket besvärlig situation.
              I dag känner många människor, inte minst ute på mindre orter,
              en stor maktlöshet över att rättsstaten inte verkar bry sig.
            </seg>
            <seg n="975efcd5">
              Justitieministern säger att det inte görs några nedskärningar,
              men det är inte den bild som människor har ute i verkligheten.
              Ett exempel är att Värnamo tingsrätt har lagts ned. Det är ett
              tydligt exempel på en nedskärning i rättsväsendet. Ibland låter
              det som om justitieministern vill byta folk och byta ut människor
              som kommer med obehagligheter. Jag tycker att det är bättre att
              vi tar chansen nästa år att byta justitieminister.
            </seg>
          </u>
          <note type="speaker" n="70389efc">
            Anf. 77 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-28" n="40e5dc15">
            <seg n="b640f572">
              Herr talman! Jag ska svara något om domstolar. Vilka är det som
              vill att vi sammanlägger domstolar? Det är domarna själva. Det
              är inte av ekonomiska skäl. Det är av verksamhetsskäl. Så sker
              i hela Norden, och så vill även partikamrater till Tobias Krantz.
            </seg>
            <seg n="94000712">
              Om man använder sådana saker i retoriken om att det inte görs
              satsningar på rättsväsendet tycker jag att man är ganska slarvig.
              Man bör kanske fundera på hur man använder sig av olika utvecklingar
              av verksamheter på rätt sätt. Man kan naturligtvis göra det för
              retorikens skull, men man kan då inte gärna betrakta det som att
              man på ett seriöst sätt diskuterar de saker som det verkligen
              är frågan om, nämligen sammanläggning av domstolar för att få
              en bättre rättssäkerhet för människorna. Det är väldigt svårt
              för de allra minsta domstolarna att klara sig. De första att säga
              det är domarna själva. De borde veta bättre än Tobias Krantz.
            </seg>
            <seg n="7decee4f">
              Jag är helt överens med domarna om att vi i Sverige liksom i
              andra länder ska utveckla domstolsväsendet. Jag är helt överens
              med polisen om att den ska utveckla sitt arbete på bästa sätt.
              Man bör kunna ha en ödmjuk inställning till att de som arbetar
              med de här frågorna kanske är bäst lämpade att avgöra till exempel
              hur många människor som ska jobba på en domstol.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="932472c0">
            11 § Svar på interpellation 2004/05:651 om polisens etiska råd
          </note>
          <note type="speaker" n="52b53b6e">
            Anf. 78 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-29" n="40e5dc15">
            <seg n="5b0059b1">
              Herr talman! Hillevi Engström har frågat mig vilka åtgärder jag
              avser att vidta för att säkerställa att etiska rådet vid Rikspolisstyrelsen
              uppfyller sin funktion.
            </seg>
            <seg n="da57ca45">
              Jag har så sent som den 24 november 2004 svarat på en fråga från
              Hillevi Engström om vilka mandat och riktlinjer jag avser att
              ge etiska rådet vid Rikspolisstyrelsen. Jag hänvisar återigen
              till budgetpropositionen för 2005 där det står skrivet att rådet
              ska belysa principiella frågor där integritetsaspekten är viktig
              eller som rör utrustning och arbetsmetoder som har anknytning
              till i första hand våldsanvändning, men även andra områden som
              kräver etiska överväganden.
            </seg>
            <seg n="8052868e">
              I förordningen (1989:773) med instruktion för Rikspolisstyrelsen
              anges att Rikspolisstyrelsen får använda rådet för etiska överväganden.
              Det ankommer således på Rikspolisstyrelsen att avgöra vilka frågor
              som rådet ska behandla.
            </seg>
            <seg n="694794bd">
              I februari i år gav rikspolischefen det etiska rådet i uppdrag
              att överväga frågor om polisens utrustning och användning av särskilda
              hjälpmedel vid våldsanvändningen. Polisens tjänsteammunition kan
              inte ses isolerad från våldsanvändningen i övrigt och blir då
              en naturlig del av översynen. Rådets etiska överväganden redovisas
              i sommar till rikspolischefen.
            </seg>
          </u>
          <note type="speaker" n="5fb913ac">
            Anf. 79 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-6c537396a069c28a-2" n="44062be2">
            <seg n="c62a9b3b">
              Herr talman! För drygt ett år sedan var det en interpellationsdebatt
              här i kammaren som Jörgen Johansson initierade. Den handlade om
              polisen och val av metoder. Det handlade om allt från prickskyttar,
              distraktionsgranater, uniformering, elpistoler och mycket annat.
            </seg>
            <seg n="bb5b5f27">
              Jag delar justitieministerns uppfattning att det bör vara en
              fråga för polisen om valet av ammunition är rätt eller fel. Det
              har fått konsekvenser när man gör stora ändringar som har med
              våldsanvändning att göra och polisens våldsmonopol i samhället.
            </seg>
            <seg n="34ee0b36">
              Det finns inget forum för oss folkvalda och det allmänna att
              påverka och komma med synpunkter på vad som är klokt och vad som
              ökar polisens förtroende respektive vad som kan undergräva polisens
              förtroende. Det gäller till exempel en sådan fråga som uniformering.
              Den normala standarden är att polisen ska ha en uniformering som
              inger respekt och trovärdighet och inte skrämmer eller upprör
              folk i onödan.
            </seg>
            <seg n="e0d815e2">
              Där har det skett en glidning som ingen har tagit tag i och som
              man kan diskutera.
            </seg>
            <seg n="1ce08cc0">
              Jag har mycket riktigt ställt frågor kring etiska rådet. Det
              beror på att vi som är sitter i justitieutskottet och är folkvalda
              inte har fått någon som helst information om hur man ser på olika
              frågor och vad som konkret har hänt sedan i oktober 2004.
            </seg>
            <seg n="fb4cb574">
              Det är angelägna frågor för oss folkvalda. Vi får många frågor
              och synpunkter. Inte minst när polisen är tvungen att skjuta i
              tjänsten får vi frågor som rör ammunition och annat som vi inte
              kan besvara. Det känns otillfredsställande att det ligger på ett
              ställe där inga folkvalda har insyn. Jag tycker att det är en
              brist.
            </seg>
            <seg n="e4101fab">
              Jag vill fråga justitieministern varför det inte finns några
              folkvalda i det etiska rådet. Jag vill också gärna veta vilka
              frågor som behandlas utöver frågan om ammunition. Har det skett
              någon återrapportering till uppdragsgivaren, Regeringskansliet
              och justitieministern, när det gäller de här angelägna frågorna?
            </seg>
          </u>
          <note type="speaker" n="500fdbeb">
            Anf. 80 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-30" n="40e5dc15">
            <seg n="c9c89d43">
              Herr talman! Det här rådet ska enligt instruktionen bestå av
              högst sju ledamöter. Det är personer som på olika sätt representerar
              viktiga delar i det etiska rådet. Vi har Rikspolisstyrelsen som
              företräds av flera personer från den parlamentariska gruppen och
              är representerade genom sina politiska partier. Det är en viktig
              del.
            </seg>
            <seg n="52eb72f8">
              Jag tycker att det är bra att man har det här etiska rådet. Men
              det är faktiskt polisen som slutligen avgör de olika frågorna.
              För att få en annan sammansättning än att det bara är myndigheterna
              eller regering och riksdag som avgör frågor tyckte jag att det
              var viktigt att bredda detta. Det finns en poäng med att ingen
              från Justitiedepartementet eller polisen är med i det etiska rådet.
              Det ska vara andra personer som kanske kommer med andra infallsvinklar.
              Det är det som är tanken.
            </seg>
            <seg n="a8e8bea0">
              Första gången rådet träffades var alltså den 19 november 2004.
              Som jag sade har arbetet sedan gått vidare. Stefan Strömberg har
              givit i uppdrag att utreda frågan om polisens utrustning och användning
              av särskilda hjälpmedel, som jag sade. Man kommer att ge den här
              redovisningen under sommaren. Självklart kommer den att komma
              till mig och till regeringen. Jag ser i dag inget som helst hinder
              mot att vi sprider den informationen vidare. Det är svårt att
              säga innan man har fått informationen, men det har inte varit
              tanken. Tvärtom ska detta vara underlag för en viktig debatt.
              Vi får återkomma till det.
            </seg>
            <seg n="85fa8309">
              Rådet sammanträder ungefär en gång i månaden. Jag kan passa på
              att berätta att rikspolischefen Stefan Strömberg har för avsikt
              att inrätta en arbetsgrupp för etiska frågor. Den kommer troligen
              att bestå av ett antal länspolismästare och ledas av överdirektören.
            </seg>
            <seg n="cf36db11">
              De här frågorna är utomordentligt viktiga för polisen. I stort
              sett varje gång som polisen är tvungen att ta till grovt våld
              för att bemöta en väldigt svår situation blir det diskussion om
              huruvida det var rätt ammunition eller rätt vapen. Det blir inte
              bara diskussion om den enskilda situationen, utan det blir ofta
              en principiell diskussion.
            </seg>
            <seg n="87844e5a">
              Det är inte bra. Vi behöver få ett bättre underlag för diskussionerna.
              Det är det som är bakgrunden till det etiska rådet. Det är fortfarande
              i sin inledning. Jag har inte fått de första rapporterna.
            </seg>
            <seg n="23a9a47d">
              Jag kan förstå att Hillevi Engström av flera anledningar är väldigt
              angelägen att få informationen. Det är positivt. Om det är något
              jag vill att detta ska leda fram till så är det en ökad diskussion
              från olika delar av samhället och att det inte bara är så att
              polisen svarar: Det här är vår fråga. Låt oss sköta den utan diskussion.
            </seg>
            <seg n="8557cdec">
              Det här är tvärtom så viktiga saker att vi måste kunna diskutera
              dem utöver de enskilda tillfällen då det ofta bedrivs diskussioner
              och debatter i ett, av naturliga skäl, väldigt högt stämningsläge.
            </seg>
          </u>
          <note type="speaker" n="4ec75f37">
            Anf. 81 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-6c537396a069c28a-3" n="44062be2">
            <seg n="2ea2d924">
              Herr talman! Jag tycker att det känns betryggande att vi i varje
              fall i en fråga säkert i fler har samma uppfattning, nämligen
              att det här är viktiga och angelägna frågor. Det känns också bra
              att man ser på etikfrågorna med större allvar än tidigare. Det
              är bekymmersamt.
            </seg>
            <seg n="07819b52">
              Jag hoppas att justitieministern ändå kan överväga att få in
              en parlamentarisk insyn i de här frågorna som är av avgörande
              betydelse för polisens förtroende i samhället. Det gäller inte
              minst sådana som kan verka triviala men där människor upplever
              att de känner sig rädda för polisen. Inte minst när det gäller
              våra nya svenskar som kan förknippa polisen med odemokratiska
              krafter är det viktigt hur man uppträder och bemöter människor
              och att man har tid och att det är ett tillräckligt antal poliser
              som kan förhandla och diskutera och inte är så snabba att använda
              de hjälpmedel som finns i verktygslådan. Ibland har man inte tagit
              sig den tiden, vilket kan leda till onödig våldsanvändning. Det
              kan vara användning av pepparsprej till exempel, som ju har varit
              på tapeten.
            </seg>
            <seg n="4a42b629">
              Jag har inte för avsikt att förlänga debatten. Jag ser fram emot
              justitieministerns återrapportering, gärna till oss ledamöter
              och suppleanter i justitieutskottet.
            </seg>
            <seg n="3de95d6e">
              Därmed är jag nöjd med svaret den här gången.
            </seg>
            <seg n="18fc12ba">
              Den här debattdagen har varit ovanligt lång. För att uppmuntra
              justitieministern har jag med mig ett par chokladbitar.
            </seg>
          </u>
          <note type="speaker" n="4a38a1a2">
            Anf. 82 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-31" n="40e5dc15">
            <seg n="02c0f9d4">
              Herr talman! Tack för vänligheten och för chokladbitarna som
              jag gärna tar emot.
            </seg>
            <seg n="730130f0">
              Jag tycker inte att man nu ska avgöra hur etiska rådet för alltid
              ska se ut. Det är i sin inledning. Jag tycker att det har sin
              poäng. Det är därför jag har arbetat på det här sättet och det
              är därför vi har försökt få etiska rådet att se ut som det gör.
            </seg>
            <seg n="598fc9d5">
              Vi vet inte nu hur det här ska utvecklas i framtiden. Jag vill
              inte säga att det ska bli på det ena eller andra sättet, men jag
              vill inte heller säga att vi nu har skapat ett etiskt råd och
              så här ska det se ut i alla tider för evigt.
            </seg>
            <seg n="4986b28a">
              Vi får återkomma när vi har fått den första rapporten. Det ska
              naturligtvis göras en utvärdering om det här som faktiskt är en
              helt ny företeelse och ett helt nytt organ. Det är väldigt spännande,
              inte minst för den här debatten och för att de här frågorna ska
              drivas vidare.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="b7effaf9">
            12 § Svar på interpellation 2004/05:652 om brottsoffers rättigheter
          </note>
          <note type="speaker" n="59703e5a">
            Anf. 83 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-32" n="40e5dc15">
            <seg n="418a2377">
              Herr talman! Hillevi Engström har frågat mig vilka åtgärder jag
              avser att vidta för att stärka brottsoffers rättigheter samt tillgodose
              deras behov av kurativa insatser i rättsprocessen även i framtiden.
            </seg>
            <seg n="20b83cc6">
              Hillevi Engström har ställt frågan utifrån att regeringen har
              tillsatt en särskild utredare för att se över lagen om målsägandebiträde.
              Hon tolkar det som ett sätt att inskränka rätten för målsägare
              att få ett målsägandebiträde och är orolig för att det skulle
              försämra brottsoffers rättigheter.
            </seg>
            <seg n="1fb712b8">
              Det är självfallet inte avsikten. Syftet med att se över lagen
              är tvärtom att förbättra stödet till brottsoffer genom att klargöra
              målsägandebiträdets ansvar.
            </seg>
            <seg n="151c3cc3">
              Lagen om målsägandebiträde har varit i kraft i drygt 15 år. Den
              har vid flera tillfällen ändrats. Det finns därför ett behov av
              att göra en översyn av lagen för att säkerställa att den är tydlig.
            </seg>
            <seg n="52bcba92">
              En viktig förutsättning för att målsägandebiträde ska kunna förordnas
              är att den som blivit utsatt för ett brott får information om
              möjligheten till målsägandebiträde. Den informationen ska lämnas
              redan under förundersökningen. Här finns ett behov av att kartlägga
              i vilken utsträckning det verkligen sker. Utredningen som vi har
              tillsatt ska därför titta på den frågan.
            </seg>
            <seg n="be46c9d7">
              En uppgift för målsägandebiträdet är att lämna personligt och
              kurativt stöd till sin klient. Denna uppgift har även en stödperson
              (20 kap. 15 § RB). En annan uppgift för målsägandebiträdet är
              att hjälpa målsäganden med en eventuell skadeståndstalan. Denna
              skyldighet har även åklagaren (22 kap. 2 § RB). I vissa fall när
              barn misstänks vara utsatta för brott av en vårdnadshavare eller
              en person som är närstående till vårdnadshavaren finns det en
              möjlighet att förordna en särskild företrädare för barnet. I praktiken
              utför den särskilda företrädaren för barn delvis samma uppgifter
              som ett målsägandebiträde.
            </seg>
            <seg n="df5ebe9d">
              Målsägandebiträdets uppgifter sammanfaller alltså delvis med
              vad åklagaren och en stödperson förväntas utföra. Uppgifterna
              sammanfaller även med vad en särskild företrädare för barn ska
              göra. Det finns därför en risk att det uppstår oklarheter om vem
              som i det enskilda fallet ska ansvara för en viss arbetsuppgift.
              Utredningen ska se över målsägandebiträdets roll och arbetsuppgifter
              så att dessa blir tydliga i förhållande till de andra aktörerna.
            </seg>
            <seg n="6324f366">
              Olika målsägande kan ha olika behov av hjälp under rättsprocessen.
              Under processens början kan till exempel behovet av att förstå
              hur rättsprocessen går till vara större än behovet av personligt
              stöd. Vid huvudförhandlingen kan behovet av personligt stöd vara
              större. Då kan den bästa lösningen för målsäganden vara att ett
              målsägandebiträde förordnas i ett tidigt skede av rättsprocessen
              för att öka förståelsen och kunskapen om vad processen kommer
              att innebära. Vid huvudförhandlingen kanske målsäganden hjälps
              bäst av en stödperson. För att säkerställa att målsägandebiträden
              används på rätt sätt är det viktigt att biträdenas roller och
              arbetsuppgifter tydliggörs och renodlas.
            </seg>
            <seg n="822d6a44">
              Översynen av lagen om målsägandebiträde innebär alltså inte att
              rätten till målsägandebiträde ska inskränkas. Det är en missuppfattning.
              Utredningen har som mål att tydliggöra de olika rollerna under
              rättsprocessen för att den som har blivit utsatt för ett brott
              verkligen ska få det stöd och den hjälp som han eller hon har
              rätt till. Det är en del i det viktiga och ständigt pågående arbetet
              med att stärka brottsoffers rättigheter.
            </seg>
          </u>
          <note type="speaker" n="8235d2ec">
            Anf. 84 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-6c537396a069c28a-4" n="44062be2">
            <seg n="121045ca">
              Herr talman! Vi moderater vill utöka möjligheten för brottsoffer
              att få ett juridiskt målsägandebiträde, medan regeringen vill
              tydliggöra roller och renodla uppgifter och annat som justitieministern
              tog upp i sitt anförande. Jag kan hålla med om att en översyn
              är på sin plats, men jag är inte nöjd med de utredningsdirektiv
              som regeringen har beslutat om.
            </seg>
            <seg n="ccadd9bc">
              Jag tänkte göra en kort resumé av vad som har hänt under de 15
              år som vi har haft denna lagstiftning som är mycket bra, skulle
              jag vilja säga.
            </seg>
            <seg n="cf1bea2f">
              År 1988 infördes en möjlighet för målsägare att vid vissa typer
              av brott, i första hand grövre sexuella brott, få hjälp av ett
              målsägandebiträde. Lagen har sedan kommit att ändras. År 1991
              utvidgades den till att omfatta även andra grova våldsbrott, och
              år 1994 utvidgades den ytterligare till samtliga brott i brottsbalken
              där fängelse finns i straffskalan och det finns behov av ett målsägandebiträde.
              År 2001 skedde ytterligare förändringar så att alla brott kom
              att omfattas där det bedöms att målsägaren har ett behov av hjälp.
            </seg>
            <seg n="29f10419">
              Det som är intressant är dock vad som skedde år 2001 när justitieministern
              gav i uppdrag till Riksrevisionsverket och Inga-Britt Ahlenius,
              som var chef på den tiden, att utreda kostnaderna för både offentliga
              försvarare, målsägandebiträden och offentliga biträden. Den utredning
              som skedde år 2001 ligger ju till grund för den översyn som regeringen
              nu har beslutat om. Utredningen fick namnet Varför blev det dyrare?
              Det har nämligen blivit dyrare än vad man har räknat med.
            </seg>
            <seg n="685c9820">
              Riksrevisionsverket konstaterade att dessa kostnadsökningar är
              helt naturliga och beror på att det tar tid innan en reform blir
              känd och innan man börjar använda de möjligheter som reformen
              ger upphov till. Tidigare var inte heller brottsofferfrågorna
              prioriterade på samma sätt som i dag. Ju fler som vet att man
              har rätt att få hjälp, desto fler ansöker om att få målsägandebiträde
              och kostnaderna går i höjden.
            </seg>
            <seg n="933022ad">
              En bidragande orsak till att det blivit dyrare, kanske den viktigaste,
              är att under de tio år som regeringen suttit vid makten har våldsbrotten
              eskalerat. Våldsbrotten har ökat markant och blivit grövre och
              mer svårutredda och komplicerade. Det är alltså inte så konstigt
              att det har blivit dyrare. Jag menar att regeringen måste bryta
              den trenden först för att få ned kostnaderna för målsägandebiträden.
              Man måste börja i rätt ordning.
            </seg>
            <seg n="f6753e31">
              Vi moderater menar tillsammans med övriga allianspartier att
              rätten till målsägandebiträde ska utökas så att även anhöriga
              till våldsdödade har rätt till juridiskt biträde. I direktiven
              till utredningen skriver man dock klart och tydligt att denna
              rätt inte ska utökas. Jag tolkar direktiven, som de är skriva,
              som att man vill spara pengar, se till att målsägaren får en mycket
              klarare roll och att stödpersoner kan ersätta målsägandebiträden
              i flera fall.
            </seg>
            <seg n="c319efe6">
              Jag vill gärna fråga justitieministern: Det framgår att åklagaren
              kan driva skadeståndstalan och att en stödperson kan vara stöd.
              Innebär det inte en inskränkning och en mindre andel målsägandebiträden?
              Hur ska man annars tolka den meningen?
            </seg>
          </u>
          <note type="speaker" n="06623a85">
            Anf. 85 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-33" n="40e5dc15">
            <seg n="a547c185">
              Herr talman! Nu råkar det vara så, Hillevi Engström det kanske
              du är medveten om att du har en debatt med ett före detta målsägandebiträde.
              Jag har haft många, många fall som målsägandebiträde och vet exakt
              vilka uppgifterna är för ett målsägandebiträde. Jag har också
              utifrån personlig erfarenhet kunnat konstatera att många av de
              uppgifter ett målsägandebiträde har faktiskt är väldigt långt
              ifrån den juristutbildning vi har genomgått. Den innehåller ingenting
              av stora delar av målsägandebiträdets roll. Är det någonting jag
              är intresserad av är det alltså att utveckla målsägandebiträdets
              roll.
            </seg>
            <seg n="21252826">
              När det gäller till exempel skadestånd följer man i vissa fall
              praxis från Brottsoffermyndigheten. Det är en väldigt enkel praxis
              att följa, och i sådana fall krävs det inte något utvecklat juridiskt
              arbete. Sådana saker kan naturligtvis framföras av åklagaren,
              på samma sätt som andra, mer kurativa insatser kan göras av andra
              personer.
            </seg>
            <seg n="4876443f">
              Vi kan dock också konstatera, trots att vi har en kanske 300-procentig
              ökning av kostnaderna för målsägandebiträden, att det i många
              fall saknas målsägandebiträden, framför allt i den så viktiga
              inledningen av ett arbete. Vi kan också konstatera att i många
              rättegångar känner sig målsäganden kränkt på ett sätt som är fullständigt
              onödigt, även om det alltid kommer att vara jobbigt att genomgå
              en rättsprocess, därför att man inte är ordentligt förberedd på
              alla de frågor som ska ställas. Och det kan jag säga: Minst 90
              % av de frågor man får från en offentlig försvarare ska ett målsägandebiträde
              kunna upplysa om. Som det har utvecklats, i varje fall på vissa
              håll, ägnas dock alltför stor del åt andra saker än det som man
              faktiskt är utbildad för på juristlinjen.
            </seg>
            <seg n="ea9cf97c">
              Jag vill renodla den här rollen så att man blir det verkliga
              stöd som en person behöver från ett målsägandebiträde. Man ska
              vara lika aktiv som den offentliga försvararen i processen. Nu
              finns det exempel på målsägandebiträden som till och med biträder
              åtalet men som sedan ändå inte bidrar med några som helst juridiska
              inslag i själva rättsprocessen trots att man är kompetent på det
              området.
            </seg>
            <seg n="63485c75">
              Det handlar också om att det finns en bild i vissa domstolar
              av att målsägandebiträdet i stort sett bara har en kurativ roll.
              Man kan till och med bli ifrågasatt när man ställer frågor.
            </seg>
            <seg n="3666a157">
              Vi måste komma bort från detta. Vi måste använda målsägandebiträdet
              på det sätt som är det mest effektiva. Det är det som ligger bakom
              det initiativ jag har tagit här just den personliga erfarenhet
              jag har av att vara målsägandebiträde, där jag själv har kunnat
              konstatera att man faktiskt inte använder detta på bästa sätt.
              Då är det ändå fem år sedan jag arbetade med de här sakerna, och
              sedan dess har kostnaderna fortsatt att öka. Jag är dock helt
              övertygad om att många av de brister som fanns när jag slutade
              som målsägandebiträde finns även i dag. Dem ska vi rätta till.
              Är det någonting som är viktigt för en målsägande är det nämligen
              just att få den juridiska hjälp som ett målsägandebiträde kan
              erbjuda.
            </seg>
          </u>
          <note type="speaker" n="f41a2f26">
            Anf. 86 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-6c537396a069c28a-5" n="44062be2">
            <seg n="83599131">
              Herr talman! När det gäller målsägarens och brottsoffrets behov
              av stöd och hjälp vid huvudförhandlingen tror jag, om jag vore
              brottsoffer, att jag mycket hellre skulle vilja ha justitieministern
              vid min sida som målsägandebiträde än min mamma, som kan vara
              stödperson. Vi ska inte förringa juristutbildningen och den erfarenhet
              och kunskap man får som jurist och advokat även när det gäller
              mänskligt beteende, empati och psykologi.
            </seg>
            <seg n="fb1bde5e">
              När man besöker brottsofferjourerna ser man att där finns väldigt
              många duktiga krafter, men de säger själva att det är just under
              huvudförhandlingen som de kommer till korta. Det är då, menar
              de, som brottsoffret verkligen behöver en juridisk expert vid
              sin sida. Brottsofferjourerna lider ju precis som nämndemannakåren
              av en väldigt hög medelålder, och de kan också tycka att det är
              väldigt svårt att vara stödperson vid huvudförhandling.
            </seg>
            <seg n="7bfae4b3">
              Ett annat skäl som jag tycker talar för att målsägandebiträden
              ska finnas vid huvudförhandlingen är att åklagaren då kan lägga
              sin kraft på själva processen. Åklagarna är inte heller experter
              på skadeståndsrätt.
            </seg>
            <seg n="c4e4753b">
              Just de här meningarna i direktiven tycker jag därför inger lite
              oro. Stödpersoner är bra, men jag tror definitivt att man ska
              se till den expertis som målsägandebiträdena har fått genom att
              vara med vid många processer, precis som justitieministern är
              inne på.
            </seg>
            <seg n="82cf2d75">
              Det är viktigt att för protokollets skull få förtydligat att
              stödpersoner arbetar helt ideellt, och de gör en fantastisk insats.
              Det kan vara lärare, sjuksköterskor, barnskötare och säkert också
              riksdagsledamöter. De kan förstås också vara före detta jurister.
            </seg>
            <seg n="c558933b">
              Just att regeringen skriver att i vissa fall kan den bästa lösningen
              för målsäganden vara att ett målsägandebiträde förordnas i ett
              tidigt skede av rättsprocessen för att öka målsägandens förståelse
              och kunskap men att vid huvudförhandling kan målsäganden i stället
              åtföljas en stödperson är oroväckande. Jag ser det som ett sätt
              att försöka spara pengar och att målsägande inte kommer att få
              målsägandebiträde i lika många fall som i dag. Det har justitieministern
              inte riktigt svarat på. Kan det inte vara så att en advokat med
              långvarig erfarenhet kan vara bättre som stöd än till exempel
              en äldre, pensionerad riksdagsledamot?
            </seg>
          </u>
          <note type="speaker" n="1bf3a0c7">
            Anf. 87 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-34" n="40e5dc15">
            <seg n="aeef6c57">
              Herr talman! Det var roligt att få det erkännandet som målsägandebiträde.
              Jag hoppas dock att det aldrig bli aktuellt att jag i framtiden
              ska vara målsägandebiträde för Hillevi Engström.
            </seg>
            <seg n="d62a3e3f">
              Låt mig få klargöra följande. Det är klart att målsägandebiträdet
              ska vara biträde vid rättegångarna, men biträdet ska också göra
              det arbete som bäst behövs och inte utföra stödpersonens uppgifter.
            </seg>
            <seg n="5f89454b">
              Det är 180 poäng på juristlinjen som jag och många andra har
              genomgått. Det finns inte en enda poäng i psykologi eller sociologi.
              Det finns något som heter rättssociologi, men det handlar inte
              om det som man normalt kallar för sociologi. Det kanske till och
              med vore önskvärt att det är så. Jag tror att man som målsägandebiträde
              ska vara väldigt försiktig med att ge sig in de frågorna utan
              den kompetens som bäst behövs. Däremot kommer ett målsägandebiträde
              alltför sent in i många processer. Det är det som är det viktigaste
              steget, nämligen inledningen av en förundersökning. Det är då
              som förvirringen är som allra störst. Man kan inte heller lägga
              över detta på åklagaren. Åklagaren har, som bekant, en objektivitetsplikt
              som gör att åklagaren inte riktigt kan ha den kontakt som till
              exempel ett målsägandebiträde har.
            </seg>
            <seg n="6acef02d">
              Ett målsägandebiträde ska göra vad ett målsägandebiträde är bäst
              på. Det innebär att vissa delar av arbetet kan göras av en annan.
              För att till exempel räkna ut ett skadestånd genom att slå upp
              brottsofferpraxis behövs inte några stora rättsutredningar. Det
              gör man på 2025 sekunder. Att arbeta med de kurativa insatserna
              kan många gånger få effekten att man tar plats från någon annan
              och man utför inte det arbete som i stället ska utföras.
            </seg>
            <seg n="3ad0ff66">
              Vi vet också att det finns en direkt felaktig syn på målsägandebiträden.
              Man kan ställa sig frågan hur det kommer sig att i fråga om en
              offentlig försvarare ställs krav på att det är en advokat men
              i fråga om ett målsägandebiträde går det alldeles utmärkt med
              en biträdande jurist som har arbetat en vecka på en advokatbyrå.
              Just frågan om hur man ska se på målsägandebiträden måste ställas.
              Det kan vara direkt avgörande för inte bara hur en person upplever
              processen utan också vara skillnaden mellan en fällande och en
              friande dom.
            </seg>
          </u>
          <note type="speaker" n="41bd39a8">
            Anf. 88 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-6c537396a069c28a-6" n="44062be2">
            <seg n="7450eeac">
              Herr talman! Det är bra att man ser över lagstiftningen, och
              jag håller med i vissa delar av det justitieministern har framhållit.
            </seg>
            <seg n="33c69ed0">
              Justitieministern nämnde juristlinjens 180 poäng. Där sitter
              regeringen ändå på makten att förändra. Det kanske skulle vara
              bra att få in lite mer av psykologi och beteendevetenskap även
              i den utbildningen, även om man inte ska arbeta som målsägandebiträde.
              Det kanske kommer någon sådan proposition.
            </seg>
            <seg n="f17952f1">
              Sedan var det frågan om att det skulle vara direkt skadligt för
              ett målsägandebiträde att ägna sig åt den kurativa delen. Det
              kan jag inte alls hålla med om. Det är att dra väldigt långa växlar
              på sitt stödjande arbete.
            </seg>
            <seg n="735b52e6">
              Kan justitieministern tänka sig att förordna en psykolog, kurator
              eller beteendevetare för att ge brottsoffret ett professionellt
              stöd i den delen? Såvitt jag vet går det inte nu att förordna
              en sådan person att stödja brottsoffret rent mänskligt, rent psykologiskt.
              Det skulle vara intressant att höra.
            </seg>
            <seg n="72509ceb">
              Det framgår tydligt i direktiven att möjligheten inte ska utökas.
              Fastän våldsbrotten blir grövre, råare och mer komplicerade, fastän
              vi har en ny sexualbrottslagstiftning och fastän brottsligheten
              blir mer internationell tror jag att så länge vi inte kan bryta
              brottskurvan kommer brotten att öka och brottsoffren bli fler.
              Kanske kommer behovet av målsägandebiträden att utökas. Det är
              lite kategoriskt att i direktiven så tydligt skriva att de inte
              ska utökas.
            </seg>
            <seg n="d73775b0">
              Vi får se om justitieministern kan svara på någon av frågorna.
            </seg>
          </u>
          <note type="speaker" n="2a51e6c6">
            Anf. 89 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-35" n="40e5dc15">
            <seg n="d29bd083">
              Herr talman! Först till juristutbildningen: Ja, den är på 180
              poäng. Det skulle säkert vara bra med lite extra kunskaper i psykologi
              och beteendevetenskap, men det skulle ta plats från något annat.
              Jag har svårt att se att det i de 180 poängen finns något som
              anses onödigt. Jag kan försäkra att vi som kämpade oss igenom
              fyra och ett halvt år på juristutbildningen knappast tyckte att
              den var för kort.
            </seg>
            <seg n="212212ef">
              Sedan var det den kurativa verksamheten. Man ska ställa höga
              krav på att målsägandebiträden har en empatisk förmåga och en
              förmåga att bemöta brottsoffer på ett bra sätt. Vad jag menar
              med att det kan vara farligt är att det faktiskt kan vara skadligt
              om ett målsägandebiträde får för sig att alltför djupt börja bearbeta
              ett incestoffers skador. Det måste man förstå. Det görs faktiskt
              i vissa fall, Hillevi Engström. Det är det som är problemet. Det
              är naturligtvis inte för att vilja skada utan i all välmening.
              Då räcker det inte med att sitta på en advokatbyrå och dra i gång
              saker där målsäganden sätter i gång en process som varken målsäganden
              eller målsägandebiträdet kan hantera. Det är därför det är så
              viktigt att se över dessa saker så att man ägnar sig åt det som
              bäst behövs.
            </seg>
            <seg n="3e4db456">
              Jag anser att det är viktigt att vi får svar på olika saker.
              Det är inte alls säkert att vi får de svar som jag, Hillevi Engström
              eller någon annan ser. Det är alltid svårt när en utredning pågår
              att se exakt vilka frågor som kommer att diskuteras. Men låt oss
              i alla fall vara överens om att det behövs en ordentlig översyn
              av lagen om målsägandebiträde. Låt oss också vara överens om att
              det viktigaste är att företräda sin klient i det som man är bäst
              på. Det innefattar naturligtvis att vara aktiv som advokat, eller
              möjligtvis biträdande jurist, i rättssalen.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="29d88625">
            13 § Svar på interpellationerna 2004/05:679 och 680 om fallet
            Maarouf
          </note>
          <note type="speaker" n="e4f21360">
            Anf. 90 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-2479fe13974ee08d-4" n="40e5dc15" next="i-cb4d0fa74394cf6f-4">
            <seg n="90d39584">
              Herr talman! Yvonne Ruwaida har mot bakgrund av ett enskilt fall
              frågat dels hur jag avser att agera för att svenska domstolar
              fortsättningsvis, vid beredande av mål eller ärenden där part
              inte är svensk medborgare och saknar uppehållstillstånd i Sverige,
              ska uppträda på ett sätt som inte är diskriminerande, dels hur
              jag avser att agera för att den typ av misstag som Justitiekanslern
              konstaterat föreligga i det berörda fallet inte ska ske fortsättningsvis,
              dels hur jag avser att agera för att bereda utländska medborgare
              utan uppehållstillstånd i Sverige tillgång till svenska domstolar
              för att kunna tillvarata sina rättigheter som vårdnadshavare till
              barn bosatta i Sverige. Hon har vidare frågat mig om jag avser
              att agera för att införa möjligheter för utländska personer utan
              uppehållstillstånd i Sverige som skadats på sätt som beskrivits
              i det berörda fallet att få skadestånd av svenska myndigheter.
            </seg>
            <seg n="1477f9df">
              Yvonne Ruwaida har mot bakgrund av samma enskilda fall även frågat
              statsrådet Jens Orback hur han avser att agera för att se till
              att svenska barn med utländska föräldrar ska få samma behandling
              av svenska myndigheter som barn med svenska föräldrar. Hon har
              vidare frågat Jens Orback hur han avser att agera för att utländska
              medborgare inte ska diskrimineras vid kontakt med svenska domstolar
              och myndigheter, om och när den utländske medborgaren förvägras
              rätten till uppehållstillstånd i Sverige, och att de inte ska
              diskrimineras såvitt avser deras rätt att uppträda som part hos
              myndigheter och domstolar i Sverige. Arbetet inom regeringen är
              så fördelat att det är jag som besvarar även denna interpellation.
            </seg>
            <seg n="74385a47">
              Statsrådet Barbro Holmberg och utrikesminister Laila Freivalds
              har tidigare besvarat interpellationerna 2004/05:586 och 2004/05:588
              av Yvonne Ruwaida, som även de avser samma enskilda fall.
            </seg>
            <seg n="db71b8e5">
              Som Yvonne Ruwaida väl känner till är jag förhindrad att uttala
              mig om enskilda fall. Jag kan därför endast redogöra för vad som
              allmänt gäller i de avseenden som Yvonne Ruwaida tar upp.
            </seg>
          </u>
          <note n="70caa0ab">
            Vid domstolarnas handläggning av mål om vårdnad om barn gäller
            bestämmelserna i rättegångsbalken och föräldrabalken.
          </note>
          <u who="thomas_bodstrom_3aff3a" xml:id="i-cb4d0fa74394cf6f-4" n="40e5dc15" prev="i-2479fe13974ee08d-4">
            <seg n="c887af34">
              Rättegångsbalken gör inte skillnad mellan svenska och utländska
              parter. Det har inte heller någon betydelse om en utländsk part
              har uppehållstillstånd eller inte. Så länge svensk domstol har
              domsrätt i målet är rätten att föra talan om vårdnaden om ett
              barn densamma för en svensk som för en utländsk förälder.
            </seg>
            <seg n="6755ec20">
              När en domstol avgör en fråga om vårdnaden om ett barn är det
              barnets bästa som ska komma i främsta rummet. Särskild vikt ska
              fästas vid barnets behov av nära och god kontakt med båda föräldrarna.
              Principen om barnets bästa gäller oavsett föräldrarnas nationalitet.
            </seg>
            <seg n="cc503dcf">
              Var och en kan begära skadestånd från svenska staten på grund
              av felaktig myndighetsutövning. En prövning kan ske både inom
              ramen för Justitiekanslerns frivilliga skadereglering och genom
              domstolsprövning. Det finns i det avseendet inte någon skillnad
              mellan svenska och utländska medborgare.
            </seg>
            <seg n="d319b872">
              Domstolarna har långtgående befogenheter att fatta beslut och
              vidta åtgärder som griper in i enskilda personers liv. Därför
              är det nödvändigt att beslut och åtgärder är korrekta. Regeringen
              bedriver ett aktivt arbete för att säkerställa att domstolarnas
              arbete håller en hög kvalitet. Arbetet innefattar bland annat
              åtgärder för kompetensutveckling och ökade möjligheter till specialisering.
            </seg>
            <seg n="722bb215">
              Principen om likhet inför lagen är grundläggande i vårt rättssystem.
              Kampen mot diskriminering är därför en högt prioriterad fråga.
            </seg>
            <seg n="d5d143eb">
              Inom domstolsväsendet pågår ett aktivt arbete för att motverka
              och förhindra diskriminering. Som ett led i detta arbete har Domstolsverket
              på regeringens uppdrag tagit fram en kompetensstrategi i diskrimineringsfrågor.
              Syftet med strategin är att domstolsväsendet ska arbeta långsiktigt,
              kontinuerligt och heltäckande med dessa frågor. I strategierna
              ingår främst insatser för att öka kunskapen och medvetenheten
              om diskrimineringsfrågor.
            </seg>
            <seg n="a2eff20c">
              Diskrimineringslagstiftningen omfattar sedan år 2003 ett flertal
              samhällsområden, bland annat socialtjänsten. Diskrimineringskommittén
              har i uppdrag att föreslå hur diskrimineringslagstiftningen ytterligare
              kan förstärkas.
            </seg>
          </u>
          <note type="speaker" n="b9e0d8bf">
            Anf. 91 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-4485c9d0b0ba8c50-0" n="01ef7c6a">
            <seg n="57685874">
              Herr talman! Tack för svaret, justitieministern!
            </seg>
            <seg n="122e8310">
              Jag har i den här interpellationen ställt frågor som utgår från
              ett enskilt fall. Det är ändå verkligheten som beskriver vilka
              brister som kan finnas både i vår lagstiftning och i tillämpningen
              av vår lagstiftning. Det jag vill ha svar på är inte det enskilda
              fallet, utan de principiella frågeställningarna. Jag tycker inte
              att jag har fått tillräckligt tydliga svar i alla delar och kommer
              därför att ställa en del följdfrågor.
            </seg>
            <seg n="e91304ba">
              Justitieministern säger att rätten att föra talan om vårdnaden
              om ett barn ska vara densamma för en svensk och för en utländsk
              förälder. Det förutsätter att en utländsk förälder får rätten,
              åtminstone ett visum, att delta vid en domstolsförhandling.
            </seg>
            <seg n="3a7e2af3">
              Jag vill då fråga justitieministern hur han avser att i framtiden
              tillförsäkra en utländsk förälder rätten att närvara i en domstolsförhandling
              som rör vårdnaden om det egna barnet, när man alltså inte har
              uppehållstillstånd i Sverige.
            </seg>
            <seg n="fa9f4bff">
              Justitieministern säger att när det gäller frågan om skadestånd
              och skadereglering finns det ingen skillnad mellan svenska och
              utländska medborgare. Jag anser att det svaret i sig kan utgöra
              diskriminering.
            </seg>
            <seg n="c243c648">
              Det är ibland skillnad på en svensk medborgare och en utländsk
              medborgare, speciellt om den utländske medborgaren för tillfället
              inte får behålla sitt uppehållstillstånd eller inte får visum
              på grund av en domstols felaktiga agerande. Om en domstol agerar
              fel och det får konsekvensen att man förlorar vårdnaden om ett
              barn, att man inte har det därför att domstolen har agerat fel,
              och det vore troligt att den personen skulle ha uppehållstillstånd
              i Sverige om domstolen hade agerat rätt, får det för den här utländske
              medborgaren konsekvenser som är annorlunda än de är för en svensk
              medborgare. Då kan man inte säga att det är lika.
            </seg>
            <seg n="b31bae49">
              Jag tycker att agerandet från myndigheterna i det här fallet
              har visat på en diskriminering, att man inte har förstått skillnaden
              mellan en svensk och en utländsk medborgare som har förvägrats
              rätten till uppehållstillstånd i Sverige.
            </seg>
            <seg n="fa907120">
              Sedan gäller det frågan om umgänge. Rätten till umgänge är barnens
              rätt. Det handlar enbart om barnens perspektiv. Det handlar inte
              om föräldrarnas perspektiv. Man ska ha rätt till umgänge även
              om man inte har gemensam vårdnad.
            </seg>
            <seg n="b6f23275">
              Hur ska man tillförsäkra sig att en utländsk medborgare som inte
              har uppehållstillstånd i Sverige kan se till att barnet får rätt
              till umgänge med den föräldern? Jag tycker inte heller att justitieministern
              har svarat på den frågan.
            </seg>
            <seg n="8a5c8bd3">
              Jag börjar med de frågorna.
            </seg>
          </u>
          <note type="speaker" n="008bc4bc">
            Anf. 92 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-2479fe13974ee08d-5" n="40e5dc15" next="i-cb4d0fa74394cf6f-5">
            <seg n="6e8484bf">
              Herr talman! Det är ett pågående ärende på många sätt, och man
              ska vara väldigt försiktig med att diskutera de sakerna i riksdagen.
              Det kan mycket väl vara så att det är ett framtida skadeståndsärende
              det vet vi inte. Det kan mycket väl vara så, och därför måste
              man vara försiktig.
            </seg>
            <seg n="6bcccebe">
              Det innebär inte att jag, och många andra, inte kan ha väldigt
              starka känslor. Vi kan till och med ha synpunkter på hur det här
              har bedrivits. Men vi får respektera den konstitutionella situation
              som innebär att vi ska vara väldigt försiktiga med att uttala
              oss om hur detta och andra fall har bedömts. Det är inte så enkelt
              att man i en sådan debatt, där alla vet att det handlar om ett
              enskilt ärende, plötsligt kan generalisera de frågor som har direkt
              bäring på det enskilda fallet.
            </seg>
            <seg n="161da030">
              Jag kan, som sagt, ha mycket starka åsikter, och jag tror att
              alla som har läst det har starka åsikter. Men man måste respektera
              den ordning som vi har. Annars får vi ändra ordningen, och då
              kan man inte bara förvänta sig svar utan också ställa krav på
              det.
            </seg>
            <seg n="1262bb08">
              Jag ska i alla fall svara på den fråga som ställdes om visering.
              Den frågan har ställts till Barbro Holmberg, och hon har svarat.
              Det finns en viss möjlighet i just de här situationerna. Generellt
              sett bifalles mellan 85 och 90 % av dessa. Men samtliga omständigheter
              ska vägas in.
            </seg>
            <seg n="4858a1cb">
              Det kan naturligtvis finnas skäl att ändå avslå, men det är väldigt
              starka omständigheter, om man har gemensam vårdnad eller om man
              på olika sätt ska processa till exempel om ett umgänge, för att
              få det tillfälliga uppehållstillstånd som krävs.
            </seg>
            <seg n="59e9ecfc">
              Men det här är ett enskilt ärende. Låt oss gärna diskutera de
              här frågorna, men inte i direkt anslutning till ett enskilt fall,
              som det är frågan om. Låt oss i stället följa det ärendet och
              se om det därefter finns anledning att vidta några eventuella
              åtgärder. Det ska man aldrig ställa sig främmande inför, men man
              ska heller inte flagga för dem i förväg.
            </seg>
          </u>
          <note n="9d32aa3d">
            Anf. 93 TALMANNEN:
          </note>
          <u who="thomas_bodstrom_3aff3a" xml:id="i-cb4d0fa74394cf6f-5" n="40e5dc15" prev="i-2479fe13974ee08d-5">
            <seg n="1924f30a">
              Jag vill göra en kommentar innan jag ger ordet till Yvonne Ruwaida.
            </seg>
            <seg n="c1c09d47">
              Jag har inte funnit att Yvonne Ruwaida på något sätt har överträtt
              de bestämmelser som finns i regeringsformen när det gäller vad
              riksdagens konstitutionella begränsningar är i det här fallet.
              De frågor som interpellanten hade anser jag är av sådan generell
              karaktär att de låter sig debatteras i kammaren.
            </seg>
          </u>
          <note type="speaker" n="56d25d1c">
            (Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-36" n="40e5dc15">
            <seg n="318b1239">
              Jag har inga synpunkter på att frågan har ställts, men jag vill
              inte ge mig in i en debatt.)
            </seg>
            <seg n="205f4767">
              Jag vill bara säga det, så att Yvonne Ruwaida vet det inför den
              fortsatta debatten.
            </seg>
          </u>
          <note type="speaker" n="e4d29b1f">
            Anf. 94 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-4485c9d0b0ba8c50-1" n="01ef7c6a">
            <seg n="3838b6e7">
              Herr talman! Det kanske är så när man försöker beskriva ett fall.
              Det är ändå utifrån det fallet som man har upptäckt både en del
              brister i vår tillämpning och även otydligheter i lagstiftningen.
              Jag har då ställt en del frågor som jag tycker är av principiell
              karaktär.
            </seg>
            <seg n="9f68200d">
              Jag har ställt flera interpellationer i den här frågan, och jag
              upplever samma sak från justitieministern som från andra.
            </seg>
            <seg n="c97c4f7c">
              Det finns en sorts luddighet när det gäller utländska medborgares
              rättigheter som föräldrar. Den generella principen är sådan att
              man som förälder till ett barn som är underårigt i de allra flesta
              fall har rätt till uppehållstillstånd. Det är normalprincipen,
              och sedan finns det undantag från detta. Men i och med att man
              inte är garanterad uppehållstillstånd i Sverige om ens barn har
              uppehållstillstånd i Sverige, upplever jag att de svar man får
              blir väldigt luddiga
            </seg>
            <seg n="de7c887d">
              Det som jag då har upplevt i ett antal fall det finns andra fall
              också är att det finns vissa enskilda ärenden där man har hamnat
              väldigt snett och där man fastnar i ett moment 22, att man inte
              har sina rättigheter garanterade därför att man som förälder är
              utländsk medborgare. Det här drabbar naturligtvis också barnet.
              Därför tycker jag att de svar som vi har fått på de olika interpellationerna
              inte har varit tillfredsställande.
            </seg>
            <seg n="d6aeda82">
              Jag hade en konkret fråga som jag tycker är väldigt viktig. Om
              en fråga om vårdnad ska behandlas i svensk domstol och en av föräldrarna
              och det kan vara båda föräldrarna, sådana fall kan ju också finnas
              inte har uppehållstillstånd i Sverige, hur ska man då kunna garantera
              rätten att föra talan om vårdanden om ett barn, som faktiskt justitieministern
              pratar om här? Hur ska en eller två föräldrar ha den rätten? Det
              kan ju handla om två föräldrar som blivit fråntagna sitt barn
              och barnet befinner i Sverige och har uppehållstillstånd i Sverige.
              Den rätten kan man bara få om man får visum så att man kan närvara
              i domstolen. Annars kan man inte ha den rätten. Då gäller den
              rätten inte alla.
            </seg>
            <seg n="066c6401">
              Justitieministern sade att det i det här avseendet inte finns
              någon skillnad mellan svenska och utländska medborgare, nämligen
              när det gäller skadeståndsprövning. Då tycker jag att man måste
              se till att man inte kan behandla alla lika, för det får olika
              konsekvenser. Om en domstol gör fel och det får konsekvensen att
              en människa inte har rätten att befinna sig i Sverige, inte har
              rätten att över huvud taget umgås med sitt barn för att man inte
              man får befinna sig i Sverige, och inte har rätten att arbeta
              i Sverige, får det mycket större konsekvenser än vad ett sådant
              domstolsbeslut skulle få om man befann sig i Sverige och hade
              uppehållstillstånd. Det tycker jag är något som man principiellt
              måste ta ställning till, hur man ska förhålla sig i de frågorna.
              Jag tycker inte att jag har fått något svar, utan det här är luddiga
              formuleringar som inte säger särskilt mycket.
            </seg>
          </u>
          <note type="speaker" n="380d0f65">
            Anf. 95 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-37" n="40e5dc15">
            <seg n="5c0f80d4">
              Herr talman! Jag ska först svara på det som talmannen tog upp,
              och jag vill också säga det till Yvonne Ruwaida. Det är ingen
              kritik alls. Det som gör just det här så särskilt känsligt för
              mig är att det mycket väl kan hamna på regeringens bord. Det vill
              jag säga. Det är nämligen så att det kan riktas skadestånd. Det
              kan till och med vara så att det har riktats skadestånd i form
              av ex gratia . Det är därför som jag är så ytterst försiktig i
              just det här fallet. Jag är alltid försiktig i principiella fall,
              men i just det här fallet kan det alltså vara så. Det är ju fastslaget
              att det har begärts ersättning av justitiekanslern. Justitiekanslern
              har konstaterat att det har begåtts felaktigheter, men det har
              inte kunnat påvisas någon skada.
            </seg>
            <seg n="a90a9f48">
              Det finns alltså ett utrymme här för att kunna begära skadestånd
              av regeringen ex gratia . Det är därför jag är så ytterst försiktig.
              Men jag vill understryka att det inte är någon kritik. Jag tycker
              inte heller på något sätt att det har ställts den typen av frågor.
              Men det försvårar för min sak utöver övriga enskilda fall där
              jag inte på något sätt, till exempel i en enskild domstol, behöver
              vara rädd för att jag ska behöva vara med och ta ställning och
              kanske till och med vara föredragande i ett sådant ärende.
            </seg>
            <seg n="92ff466a">
              Det jag ändå kan svara på är den principiella frågan om det inte
              är diskriminerande att man inte har en hundraprocentig rätt att
              direkt, med automatik, få en ansökan om visering bifallen om man
              till exempel ska närvara vid en process i svensk domstol. Detta
              är som sagt Barbro Holmbergs bord, men jag kan väl säga att det
              är klart att vi också får en del överklaganden om uppehållstillstånd.
              Det är klart att det i vissa fall finns en typ av ansökningar
              som faktiskt är ett missbruk av det här, där det är påstådda ärenden
              som ska initieras och kanske anhängiggöras. Det kanske finns sådana
              situationer. Det kan också finnas andra situationer där det av
              andra skäl väger tyngre att man inte vill att en person ska finnas
              i Sverige. På så sätt kan man säga att det i alla fall alltid
              finns olikheter eftersom en svensk aldrig någonsin behöver söka
              ett uppehållstillstånd för att vara i Sverige. Det kan vi vara
              helt överens om.
            </seg>
            <seg n="b2fd3ae6">
              Men att införa en automatik tror jag inte att man är beredd att
              föreslå på Utrikesdepartementet. Däremot har jag också uppfattat
              att man följer de här frågorna. Det är klart att ingen önskar
              att en person inte ska få visering om man på ett seriöst sätt
              ska närvara vid en process i svensk domstol. Skulle så inte vara
              fallet är jag den förste att säga, av principiella skäl, att detta
              naturligtvis skulle vara diskriminerande.
            </seg>
          </u>
          <note type="speaker" n="32cb7623">
            Anf. 96 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-776309b0c1bd0e7b-0" n="01ef7c6a" next="i-0130411d52195277-0">
            <seg n="d2a26ef9">
              Herr talman! Jag kan också tillägga att det i det här fallet
              var så att domstolsprocessen tog väldigt lång tid när man väl
              äntligen fick visum för att närvara i domstolen.
            </seg>
          </u>
          <note n="a6988764">
            Anf. 97 TALMANNEN:
          </note>
          <u who="yvonne_ruwaida_484d56" xml:id="i-0130411d52195277-0" n="01ef7c6a" prev="i-776309b0c1bd0e7b-0">
            <seg n="6c920c84">
              Nej, Yvonne Ruwaida, gå inte in i det enskilda fallet nu. Förklara
              i generella termer.
            </seg>
          </u>
          <note type="speaker" n="251993c8">
            Anf. 98 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-4485c9d0b0ba8c50-2" n="01ef7c6a">
            <seg n="3297f45c">
              Herr talman! Det jag vill fråga är ganska harmlöst. När man har
              en lång domstolsprocess och har visering tycker jag att det vore
              lämpligt om vi hade regler där man skulle kunna jobba under tiden.
              En process som drar ut på tiden ett till tre år, det handlar alltså
              om en vårdnadsfråga, och man blir bunden till att bara sitta här
              och vänta in, tycker jag är ett olämpligt förfarande. Eller också
              ska man ha ett förfarande där den här typen av ärenden måste gå
              mycket snabbare. Man kan inte låta dem dra ut så här mycket på
              tiden. Jag tycker att antingeneller är en viktig strategi för
              framtiden. Detta får svåra konsekvenser för den enskilde personen.
            </seg>
            <seg n="d91d891f">
              Jag kan säga när det gäller frågan om visering att vi, som det
              har visat sig, har väldigt olika standard för vilka som har rätt
              till visering. Jag är säker på att det inte är något problem om
              man kommer från USA eller Kanada. Däremot är det problem om man
              kommer Afrika eller Mellanöstern. Då finns det en annan syn på
              visering i den här typen av ärenden. Det här är en fråga som jag
              hoppas att justitieministern kan ta tillbaka till sig och ta en
              diskussion om med Barbro Holmberg. Det hänger faktiskt ihop mellan
              de två olika departementen. Man borde titta på om vi kan göra
              något i den här typen av fall för framtiden.
            </seg>
          </u>
          <note type="speaker" n="4bd12c95">
            Anf. 99 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-38" n="40e5dc15">
            <seg n="cd2394ae">
              Herr talman! Ja, jag diskuterar gärna de här sakerna med Barbro
              Holmberg, dels för att jag har arbetat med de här frågorna tidigare,
              dels för att det är så, som Yvonne Ruwaida säger, att frågorna
              hör ihop. Inom EU är det till exempel många gånger så att det
              migrations-, justitie- och inrikesministrarna som är på samma
              möten. Så visst hänger frågorna ihop. Nu är det Barbro Holmberg
              som ytterst svarar på de här frågorna, men jag ska naturligtvis
              framföra det vid tillfälle. Jag följer som sagt alltid det här
              målet och andra mål noga men vill av olika skäl inte ge mig in
              närmare i diskussionen.
            </seg>
            <seg n="e7800d3e">
              Jag kan bara allmänt upplysa om att vårdnadsmål tar tid, även
              om de ska handläggas skyndsamt, eftersom det många gånger behövs
              en vårdnadsutredning. Det är väldigt viktigt att komma ihåg. Det
              är ett omfattande arbete som inte på något sätt ska läggas domstolarna
              till last. Då vilandeförklaras ju målet. Det är sociala myndigheter,
              och alla delar av ett barns sociala situation ska analyseras.
              Det är ett utomordentligt viktigt arbete som på många sätt kan
              avgöra barnets framtid. Det tar alltså en viss tid. Men låt mig
              också bara allmänt upplysa om att om ett mål tar alltför lång
              tid i vilket land det än må vara som har anslutit sig till Europakonventionen,
              däribland Sverige, kan man naturligtvis få rätt till skadestånd
              om det tar alltför lång tid och det åligger domstolen.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="19ded331">
            14 § Svar på interpellation 2004/05:681 om männen och kvinnomisshandeln
          </note>
          <note type="speaker" n="d90ce66d">
            Anf. 100 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-39" n="40e5dc15">
            <seg n="de223b8f">
              Herr talman! Hillevi Engström har frågat mig vilka åtgärder jag
              ämnar vidta för att se till att våldet mot kvinnor ses som en
              justitiefråga och att de män som misshandlar ska få hjälp i tid
              innanför eller utanför murarna.
            </seg>
            <seg n="19d19746">
              Jag vill börja med att klargöra att mäns våld mot kvinnor självfallet
              är en fråga för Justitiedepartementet såväl som för regeringen
              och hela samhället. All misshandel oavsett mot vem den riktas
              ska beivras. När det gäller mäns våld mot kvinnor är det ett samhällsproblem
              som uppmärksammats alltmer och som även väcker ett stort engagemang,
              vilket är bra.
            </seg>
            <seg n="5bfd1e7b">
              Regeringen bedriver ett kontinuerligt arbete med att uppmärksamma
              och stävja mäns våld mot kvinnor dels genom lagstiftning i form
              av till exempel kvinnofridsbrotten och besöksförbud, dels genom
              uppdrag till rättsväsendets myndigheter. Myndigheterna har utarbetat
              handlingsplaner för sitt brottsofferarbete och genomfört utbildning
              i informations- och bemötande frågor för den personal som möter
              de utsatta kvinnorna, till exempel polis, åklagare och socialtjänst.
            </seg>
            <seg n="746bcbdf">
              I arbetet med mäns våld mot kvinnor är de förebyggande insatserna
              viktiga. Det är viktigt att män som misshandlar kvinnor kan få
              möjlighet till behandling och annan form av stöd av socialtjänsten
              och hälso- och sjukvården. Det finns verksamheter i Sverige, ofta
              i socialtjänsten regi, som har till syfte att hjälpa män att komma
              till rätta med sin våldsproblematik. I dag ges kriscentrum för
              män och andra ideella organisationer statligt stöd av Socialstyrelsen.
              Det är en fråga som jag anser är viktig, och jag är öppen för
              att regeringen tittar närmare på den.
            </seg>
            <seg n="3c4bb893">
              För de män som döms för våld i nära relationer och fått någon
              form av kriminalvårdspåföljd finns ett nationellt behandlingsprogram.
              Det är VIN, Våld i nära relation, framtaget av kriminalvården
              i samarbete med engelska Home Office. Sedan finns ROS, Relation
              och samlevnad, som är speciellt för sexualbrottslingar och ART
              som är gjort för unga med aggressionsproblem. Alla dessa är forskningsbaserade
              och utvärderingsbara. Behandlingen fokuserar på männen och syftar
              till att motverka att de återfaller i ett våldsamt beteende. Partnerkontaktarbete
              i samarbete med socialtjänsten löper jämsides med arbetet i mansgruppen.
            </seg>
            <seg n="9ee3d95f">
              Även i kriminalvårdens personalutbildning ingår våld i nära relationer
              och kvinnofrid som en viktig och återkommande del.
            </seg>
            <seg n="ea5604d0">
              Förutom kriminalvårdens nationella program har ett stort antal
              kriminalvårdsmyndigheter i samarbete med bland andra socialtjänst,
              polis, åklagare, hälso- och sjukvård och olika frivilligorganisationer
              flera behandlingsprogram som tagits fram lokalt. Dessa program
              är väl etablerade och har på de flesta platser pågått i flera
              år.
            </seg>
          </u>
          <note type="speaker" n="c7747330">
            Anf. 101 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-6c537396a069c28a-7" n="44062be2">
            <seg n="0384bb46">
              Herr talman! År 2004 anmäldes drygt 1 250 000 brott. För vart
              och ett av dem finns det någon person som har lidit skada på ett
              eller annat sätt. Det handlar således om mer än en miljon brottsoffer
              i vårt land, och antalet ökar. Men flertalet av dessa personer
              utsätts tack och lov inte för våldsbrott, men förfärande många.
              När jag säger att antalet våldsbrott ökar, menar jag förstås antalet
              brottsoffer som är utsatta för våld.
            </seg>
            <seg n="0f7851f0">
              Enligt Brå har antalet misshandelsbrott ökat med drygt 20 % under
              de senaste tio åren. Under samma period som vi har haft den socialdemokratiska
              regeringen har våldsbrotten alltså eskalerat med 20 % enligt regeringens
              egen statistikmyndighet.
            </seg>
            <seg n="bde28120">
              Enligt offerundersökningar är den faktiska våldsbrottsligheten
              ännu större. Inkluderar man även hot är det troligtvis ett mörkertal
              på tio gånger den anmälda brottsligheten. Det är också uppgifter
              enligt Brå.
            </seg>
            <seg n="7f1e0985">
              Under första kvartalet 2005 anmälde 3 411 kvinnor i Sverige att
              de hade blivit utsatta för misshandel eller grov misshandel inomhus
              av en bekant person. När man säger en bekant person inomhus talar
              vi om mäns våld mot kvinnor, alltså en före detta sambo, en sambo,
              en make eller en pojkvän. Det är oacceptabelt. Och där vet jag
              att justitieministern har samma uppfattning.
            </seg>
            <seg n="56955e88">
              Under samma period anmälde 468 kvinnor grov kvinnofridskränkning
              i Sverige. Här i Helsingforss län, i min valkrets, var det drygt
              800 kvinnor som gjorde anmälningar om mäns våld mot kvinnor, alltså
              misshandel eller grov misshandel. Dessa siffror är förfärliga.
              Bakom varje siffra finns det ett människoöde och en person som
              har fått sin frihet och sina möjligheter i livet inskränkta. Och
              visst kan man läka sår, och visst kan man bli frisk. Men någonstans
              finns skadorna kvar, ofta hela livet, men kanske inte alltid.
            </seg>
            <seg n="fede7047">
              I slutet av november hade vi en debatt här i kammaren som Peter
              Eriksson i Miljöpartiet hade initierat. Den handlade just om mäns
              våld mot kvinnor, och man berörde ett mord i Piteå som vi alla
              var väldigt upprörda över.
            </seg>
            <seg n="2d2b0724">
              Jag läste igenom vad vi sade då i november 2004. Det som är intressant
              är att det över huvud taget inte nämndes någonting om att förebygga
              brott, att förebygga vissa mäns våld mot kvinnor. Det nämndes
              inte i debatten. Vi talade om lagar, straff, Rikskvinnocentrum
              och kvinnojourer. Men det allra viktigaste berördes inte. Och
              jag tog inte heller upp det. Det nämndes inte hur vi på ett effektivt
              sätt ska se till att minska antalet kvinnor som blir brottsoffer,
              hur vi ska minska antalet brott. Och det är allvarligt. Det finns
              nämligen förebyggande åtgärder och preventiva modeller som är
              effektiva men som vi inte använder i särskilt stor utsträckning
              eller inte alls. I stället gör man som man gjorde inom polisen
              tidigare. Man ger pengar till kvinnojourer. Och det är bra. Jag
              är själv ordförande i en kvinnojour. Men kvinnojourer löser inga
              problem. Det är som att lappa, laga och sy ihop. Det minskar inte
              mäns våld mot kvinnor, tvärtom. Det är ingen bra åtgärd att uteslutande
              ge pengar till kvinnojourer. Det behövs någonting mer. Då finns
              det väldigt många modeller, som jag kommer in på i mitt nästa
              anförande. Så jag vill ändå veta vad vi kan göra förebyggande
              och vad regeringen avser att göra för att minska mäns våld mot
              kvinnor. Det tycker jag inte att jag har fått svar på i ministerns
              svar.
            </seg>
          </u>
          <note type="speaker" n="be7d25b8">
            Anf. 102 BEATRICE ASK (m):
          </note>
          <u who="beatrice_ask_084111" xml:id="i-96e9b271b625d985-2" n="dda56fcb">
            <seg n="b3018ea3">
              Herr talman! Justitieministern säger i sitt svar att myndigheterna
              har genomfört utbildning i informations- och bemötandefrågor för
              personal som möter dessa utsatta kvinnor. Det är helt korrekt,
              och det är väldigt bra att man har gjort det, dels därför att
              det blir en bättre hantering av de enskilda ärendena, dels därför
              att den här personalen är förebild i en vidare krets och på det
              sätt har betydelse för en långsiktigt vettig utveckling. Men detta
              är dessvärre långt ifrån någon stor verksamhet. Riksåklagaren
              kan dessutom på grund av att regeringen drog in pengar i december
              tvingas att avstå från att ge 35 åklagare specialutbildning i
              just den här typen av frågor, vilket man hade på sitt program.
              Detta är någonting som vi har beklagat, och jag hoppas att man
              på något sätt lyckas rädda det eftersom det är oerhört centralt
              att åklagarna har kompetens i dessa frågor.
            </seg>
            <seg n="e0ee41b3">
              Jag tycker att det är alldeles uppenbart att denna typ av utbildning
              i informations- och bemötandefrågor som ministern tar upp behövs
              i stor utsträckning. Högsta domstolen har nyligen varit i blåsväder
              riktigt ordentligt. Och mot den bakgrunden skulle jag vilja fråga
              om justitieministern inte tycker att det finns ett behov av mer
              utbildning i informations- och bemötandefrågor, inte bara för
              socialtjänst, polis och så vidare utan också för personal inom
              domstolarna, därför att om det är några som skickar signaler till
              medarbetare i mer operativ verksamhet inom polisen och andra och
              till allmänheten så är det personal inom domstolarna och inte
              minst våra domare. Om de gör fel eller har fel attityd eller inte
              klarar av att möta medierna i den diskussion som följer, då faller
              ju alla goda ambitioner även från regeringen som ett korthus.
              Och det tycker jag är väldigt sorgligt därför att detta handlar
              både om att arbeta konkret med enskilda fall och om att arbeta
              med attityder och värderingar.
            </seg>
            <seg n="7ab693e3">
              Kortfattat: Anser ministern att vi behöver göra någonting för
              att öka utbildningen när det gäller bemötande och information
              om de värderingar och de frågor som dessa brott handlar om?
            </seg>
          </u>
          <note type="speaker" n="c942845b">
            Anf. 103 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-40" n="40e5dc15">
            <seg n="face380d">
              Herr talman! Jag vill ändå vara lite försiktig med de siffror
              som Hillevi Engström nämner. Det finns kanske en och annan anmälan
              som faktiskt inte grundar sig på brott. Det ska vi komma ihåg
              om bara talar allmänt om 1, 2 miljoner. Vi ska också ha klart
              för oss att vissa brott som begås kanske handlar om väldigt många
              snatterier mot en och samma butik. Det innebär inte att det finns
              en miljon brottsoffer.
            </seg>
            <seg n="6ecc1139">
              Låt mig också säga att det mycket väl kan vara så att det är
              en faktisk ökning av till exempel våldsbrottsligheten. Jag tror
              till och med att det är troligt. Men det har framför allt också
              konstaterats att anmälningsbenägenheten har ökat, och det är väldigt
              positivt. Men det kommer olika uppgifter. Bland har Brå kommit
              med uppgiften att brottsligheten har ökat. Det har kommit andra
              brottsofferundersökningar om att brottsligheten inte har ökat.
              Det är därför lite svårt att avgöra den saken med tanke på att
              det ändå finns ett stort mörkertal. Och om det är någonting som
              man inte ska ägna sig åt så är det att försöka precisera mörkertal
              som en del människor gör, inte Hillevi Engström. Men det mest
              fascinerande jag vet är när människor talar om exakta mörkertal.
              Det strider mot hela logiken.
            </seg>
            <seg n="162ffecf">
              Men det som jag vill komma till är att den som drabbas av ett
              brott inte bryr sig särskilt mycket om statistiken. Det är det
              sista som man ska nämna för den person som har drabbats. Varje
              brott är ett för mycket.
            </seg>
            <seg n="3ac6a1ea">
              Hillevi Engström frågar om förebyggande arbete. Det är naturligtvis
              väldigt viktigt. Jag kan i alla fall säga tre saker som jag tycker
              är väldigt viktiga. Förebyggande arbete innebär bland annat att
              vi måste se till så att kvinnor som råkar ut för brott inte ska
              råka ut för det igen. Det är därför som det är viktigt att man
              inom kriminalvården nu bedriver ett arbete med att i förebyggande
              syfte försöka få de män som har dömts för sådana brott att inte
              begå brott igen. Detta är något som man nu arbetar med inom kriminalvården
              och har utvecklat och kommer att utveckla ytterligare.
            </seg>
            <seg n="be40a8a7">
              Detta innebär också att de som arbetar med män som mycket väl
              kan bli presumtiva våldsmän måste få den hjälp och det stöd som
              behövs. Det gäller att också satsa på mansjourer.
            </seg>
            <seg n="b8af3c32">
              Jag hoppas att man också ser till att de satsningar som nu kommer
              också kommer till andra delar av de organisationer som man har
              talat om. Men det vågar jag inte svara på säkert. Men det är min
              personliga uppfattning att det ska gå till andra organisationer
              också därför att de gör ett väldigt bra arbete. Men inte desto
              mindre har vi ändå avsatt 135 miljoner, och de kommer också att
              kunna användas i brottsförebyggande syfte.
            </seg>
            <seg n="a2b71d70">
              Låt mig också som ytterligare en omständighet säga hur viktigt
              det är att bekämpa alkoholkonsumtionen, där jag inte på något
              sätt kan vara nöjd över den utveckling som vi har. Men jag är
              ännu mer oroad över den mer liberala inställning som Moderaterna
              har jämfört med oss. Men, som sagt, vi har inte något bra resultat
              de senaste åren. Men jag tycker att ambitionerna ser väldigt olika
              ut. Det är också något som är väldigt viktigt i förebyggande syfte
              eftersom vi vet att alkohol finns med i bilden i många fall, även
              om det finns många fall där det inte är så.
            </seg>
            <seg n="9493b9e6">
              Utbildning för domare tycker jag självklart är en bra sak, och
              det görs också. Bland annat här i Helsingforssområdet finns det
              utbildning för domare inom sju tingsrätter i bemötandefrågor när
              det gäller våld mot i synnerhet barn. Det där tycker jag är väldigt
              positivt.
            </seg>
            <seg n="f5e4a612">
              Det är alltid svårt att besluta om en utbildning om intresset
              inte finns. Men ju fler domare som är intresserade av utbildning,
              desto nöjdare är i alla fall jag.
            </seg>
            <seg n="8ad1115d">
              Jag kan bara hålla med där är vi alla överens om att mycket har
              gjorts. Vi har lagt fram förslag, och riksdagen har beslutat om
              flera olika saker. Men vi kan också konstatera att mycket återstår
              att göra. För den som i dag drabbas till exempel av den här typen
              av brott är det dock en väldigt liten tröst att vi ändå har gjort
              en hel del arbete tidigare.
            </seg>
          </u>
          <note type="speaker" n="664f7b49">
            Anf. 104 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-6c537396a069c28a-8" n="44062be2">
            <seg n="a9eb2f91">
              Herr talman! Också jag är bekymrad över regeringens alkoholpolitik.
              Alkoholen fullkomligt strömmar över gränserna. Detta kommer alltid
              igen i debatten. Men vem är ansvarig för den politik som förs,
              och vem har varit det under de senaste tio åren? Det är en otrolig
              alkoholkonsumtion. Folk kör in lastbilslaster utan att polis och
              tull har resurser att göra något åt. Det är inte mitt ansvar,
              vill jag påpeka.
            </seg>
            <seg n="02b1b1bd">
              När det gäller mörkertalet och våldsbrottsligheten säger regeringens
              egen statistikmyndighet, Brottsförebyggande rådet, att mörkertalet
              är uppskattningsvis 10 %. Det framgår om man går in på deras hemsida.
              Justitieministern får väl ta dem i örat om det inte stämmer. Jag
              litar på att de har någorlunda hum om saken.
            </seg>
            <seg n="dfd53f8a">
              Jag har ett konkret förslag om vad man kan göra för att aktivt
              minska mäns våld mot kvinnor. När kvinnan ringer polisen har det
              gått väldigt långt. Då vill man bryta ett våldsbeteende. Man vill
              ha hjälp. Ytterst vill kvinnan ofta inte att det blir en rättsprocess.
              Därför är det viktigt att det är ett allmänt åtalsbrott. Det är
              definitivt otroligt viktigt att de här männen lagförs. Men det
              ligger oftast inte i kvinnans intresse.
            </seg>
            <seg n="5be53830">
              När polisen däremot griper gärningsmannen, förhör hålls och brottsplatsundersökning
              och allt sådant görs tror jag att mannen är som mest motiverad
              för behandling. Man kan jämföra med den rattfyllerist som blir
              tagen. Den personen är väldigt motiverad att genomgå behandling
              direkt i anslutning till brottet. Men nu är det så att gärningsmannen
              först blir gripen. Sedan går det en ganska lång tid innan det
              blir huvudförhandling. Under flera polisförhör vid huvudförhandlingen
              nekar kanske mannen det har aldrig hänt att han har slagit kvinnan.
              Att då, efter att kanske ha nekat i ett halvår eller år, bli motiverad
              att genomgå behandling tror jag blir svårt.
            </seg>
            <seg n="09311b51">
              Jag skulle vilja se en modell på frivillighetens väg. En person
              som blir gripen för brott ska direkt bli erbjuden behandling.
              Då finns det en möjlighet att minska återfall i brott. Med en
              sådan ordning skulle man kunna få en vinnavinna-situation. Den
              kunde leda till att mannen får hjälp med att få bukt med sitt
              aggressiva beteende, oavsett vad orsaken är. Kvinnan kan slippa
              bli utsatt för mera brott. Samhället kan minska sina kostnader.
              Det skulle också kunna leda till att den man som tar situationen
              på allvar har glädje av det när man ska titta på påföljder och
              vid åtalet ungefär som görs i dag med en rattfyllerist som genomgått
              en lyckad behandling. Det måste ju finnas en väg vidare.
            </seg>
            <seg n="7ecb672f">
              Vi måste våga tro på att människor kan tillfriskna, komma på
              bättre tankar eller så och få bukt med sina bekymmer. Eller är
              det så att justitieministern lyssnar på Roks företrädare som menar
              att det inte går att behandla när det gäller mäns våld mot kvinnor?
              Det är viktigt att få reda på vilken syn som finns i den frågan.
            </seg>
            <seg n="41b506c0">
              Jag vill också gärna veta vad ministern säger om det konkreta
              förslaget att på frivillighetens väg direkt efter det att brott
              har skett erbjuda den man som är gripen för ett våldsbrott vård
              och behandling. Jag tror att det finns stora vinster att hämta
              där. Man har också försökt med den modellen och även genomfört
              den till vissa delar i andra länder. Det här undrar jag alltså
              över.
            </seg>
            <seg n="35364f46">
              Det duger inte att bara skicka ut miljontals kronor när brott
              redan har skett, utan det måste gå att förebygga sådant här. Det
              är också viktigt att de män som vill söka hjälp innan polisen
              är inblandad också har en möjlighet att komma till rätta med sina
              bekymmer.
            </seg>
          </u>
          <note type="speaker" n="904a7f3d">
            Anf. 105 BEATRICE ASK (m):
          </note>
          <u who="beatrice_ask_084111" xml:id="i-96e9b271b625d985-3" n="dda56fcb">
            <seg n="aa5e8ae2">
              Herr talman! Justitieministern och jag är överens om att det
              är bra att en del utbildning görs för domare. Det behövs mer sådant,
              också inom andra delar av rättsväsendet. Jag kan säga att det
              är bra att man i Rikspolisstyrelsens chefsutbildning nu lägger
              stor vikt vid sina planer, i varje fall vid värderingar och attityder.
              Men det är, som ministern säger, väldigt svårt om inte intresset
              finns hos domare att gå de utbildningar som erbjuds. Så är det
              naturligtvis.
            </seg>
            <seg n="b7135873">
              När man ser att det inte alltid är så intressant eller någonting
              som prioriteras och när man följer det arbete som sker inom polisens
              ansvarsnämnd jag sitter med i Statens ansvarsnämnd är det, tycker
              jag, uppenbart att det är nödvändigt att också vrida på en annan
              kran och se till att kvinnomisshandel eller misshandel i hemmet
              vid sidan av de bedömningar som görs av om vederbörande är lämplig
              för sitt arbete eller inte. Det är ingen privatsak om man dänger
              sin kvinna eller sina barn, utan det är en del av den bedömning
              som måste göras. Här finns det faktiskt en del svåra frågor att
              hantera. Jag menar att det är alldeles nödvändigt för att signalen
              ska bli den rätta.
            </seg>
            <seg n="7d6ce13f">
              I nästa led är det kanske så att staten som ett föredöme skulle
              erbjuda män med den här typen av problem hjälp, precis som vi
              gör när någon super på jobbet. Om man har uppenbara svårigheter
              att hantera sitt liv därför att man inte kan avhålla sig från
              alkohol erbjuds man det är det en skyldighet att ge vård och behandling.
              Kanske är det så att vi på vissa håll ska pröva att erbjuda adekvat
              hjälp och stöd också till män som har svårt att hantera sina privata
              relationer. Jag tror nämligen att det skvätter över på deras handläggning
              av ärenden och på deras förmåga att arbeta väl inom rättsväsendet,
              så här finns det en hel del frågor som vi måste jobba vidare med
              för att nå resultat.
            </seg>
            <seg n="dd01826d">
              Det är bekymmersamt att rättsväsendet för tillfället har ett
              skamfilat rykte hos allmänheten.
            </seg>
          </u>
          <note type="speaker" n="8b84f222">
            Anf. 106 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-41" n="40e5dc15">
            <seg n="ea376c44">
              Herr talman! Jag ska inte förlänga alkoholdebatten och diskussionen
              om Moderaternas tidigare förslag. Vi ska inte fördjupa oss i det
              nu. Men är det någonting som Brå understryker så är det den ökade
              anmälningsbenägenheten och också att det kan vara en faktisk ökning.
              Sedan är det en annan sak om det är en stor sådan eller inte.
            </seg>
            <seg n="d2e297d0">
              Att anmälningarna ökar är positivt. Att det kan vara en faktisk
              ökning är naturligtvis negativt. Detta är någonting som Brå gång
              på gång nämner när de presenterar sina rapporter. Det här har
              varit ett av få områden där man verkligen har kunnat se en röd
              tråd.
            </seg>
            <seg n="098dcd34">
              De projekt som Hillevi Engström nämner finns. Till exempel finns
              det ett projekt som kallas för Fredman där man samarbetar med
              polis och socialtjänst. Men låt oss tillsammans säga att vi politiskt
              och kanske också i andra sammanhang kan konstatera att frågan
              måhända borde ha lyfts fram tidigare och på ett ännu bättre och
              effektivare sätt. Låt oss också säga att mycket återstår att önska
              på det här området. Men vi ska också blicka framåt och se till
              att mer kan göras.
            </seg>
            <seg n="f0e77797">
              Vi är helt överens om detta med brottsförebyggande syfte är viktigt.
              Jag ska inte säga att det är första gången jag nämner det här,
              utan det har nämnts många gånger. Bland annat finns det, som sagt,
              ett projekt i Linköping där man just ser på de olika delarna i
              den här problematiken: kvinnan, mannen och barnet alternativt
              barnen. Detta tycker jag är väldigt viktigt.
            </seg>
            <seg n="8b26c02b">
              Som sagt: Det pågår projekt. Om vi på olika sätt kan driva fram
              ytterligare projekt är det, tycker jag, väldigt positivt. Jag
              gör gärna det och tar gärna ett större ansvar för det.
            </seg>
            <seg n="2cb3e221">
              Jag vet inte om jag uppfattade Beatrice Ask rätt när det gäller
              anmälningsskyldighet vid misstanke om att det gäller personer
              inom rättsväsendet eller andra. Är det inom rättsväsendet är det,
              tycker jag, en självklarhet att det är ett arbetsgivaransvar.
              Det vore intressant om Beatrice Ask utvecklade detta ytterligare.
              Jag vill inte avfärda det ens om det gäller andra delar. Visst
              vore det en integritetskränkning med en sådan här anmälningsskyldighet
              eller initiativskyldighet, men det får i så fall vägas i en annan
              vågskål än den för den integritetskränkning som det innebär för
              dem som drabbas om man inte griper in i tid.
            </seg>
            <seg n="40a52391">
              Låt oss också säga att det finns ett ansvar som är gemensamt
              för oss alla när det gäller den utomordentligt svåra frågan om
              att våga gå in när det väl behövs, när det finns misstankar runtom
              i vår omgivning. I den situationen önskar man verkligen att det
              verkligen finns kurage, mod, att vidta de åtgärder och ställa
              de frågor som verkligen behövs. Jag hoppas och tror att jag kan
              göra det, men man ska vara medveten om att detta är en svår fråga.
            </seg>
          </u>
          <note type="speaker" n="b7eaab21">
            Anf. 107 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-6c537396a069c28a-9" n="44062be2">
            <seg n="f9f967d3">
              Herr talman! Det finns hjälp att få, och det finns personer som
              är utbildade för att förebygga och ge hjälp till män som har problem
              med sina relationer.
            </seg>
            <seg n="5740c462">
              Jag har besökt en sådan byrå, kan man säga, här i Helsingfors
              och pratade där med en terapeut som har ett program. Men han får
              inga klienter. Det finns inget önskemål från socialtjänst eller
              frivård att skicka personer dit. Jag vet inte om det beror på
              ekonomin eller på att man inte tycker att det är någon idé att
              behandla män. Men det finns programverksamhet där det finns tomma
              platser. Samtidigt finns det drygt 800 kvinnor i Helsingforss
              län som anmält misshandel eller grov misshandel under första kvartalet.
              Sannolikt finns det då 850 män som skulle kunna fylla upp de här
              utbildningarna och kanske bryta ett destruktivt beteende.
            </seg>
            <seg n="bd898c7a">
              Den här verksamheten drivs i samarbete med Länkarna i Johanneshov
              och heter Säkerhetsprogram för våldsutsatta kvinnor. Det är alltså
              en serie både för kvinnor och för män som jag tycker verkar väldigt
              seriös. Det är förfärligt, tycker jag, när man inte utnyttjar
              de möjligheter som finns. Där har justitieministern en viktig
              roll att fylla att förtydliga och kanske ge signaler om att man
              måste bryta brottskurvan och satsa på en proaktiv verksamhet.
              Med tanke på de tv-program som har visats och där det har framkommit
              synpunkter på att män inte går att behandla är det viktigt vilken
              syn justitieministern förmedlar och vilka signaler han skickar.
            </seg>
            <seg n="c9c93a6e">
              Sedan har jag ytterligare en fråga som jag gärna vill ha svar
              på. Vad menar man i det här avseendet med att könsmaktsperspektivet
              ska genomlysa alla politikområden? Könsmaktsordningen återkommer
              väldigt ofta som en orsak till mäns våld mot kvinnor. Jag är väldigt
              intresserad att höra justitieministern utveckla det lite.
            </seg>
          </u>
          <note type="speaker" n="d2e770e2">
            Anf. 108 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-42" n="40e5dc15">
            <seg n="ac29a803">
              Herr talman! Låt mig först säga att jag är väldigt intresserad
              av att ta del av saker som Hillevi Engström talar om. Om jag på
              något sätt kan bidra genom att sända signaler gör jag gärna det.
              Här är vi helt överens.
            </seg>
            <seg n="fed427f5">
              Låt oss ändå få en viss balans på den debatt som har varit. Jag
              tror att vi alla tar avstånd från många av de saker som har sagts.
              Det är inte så att man som man gärna vill identifiera sig som
              ett djur. Det tror jag att alla är överens om vad gäller de påståenden
              som har framkommit.
            </seg>
            <seg n="b0199d3a">
              Det är väldigt viktigt att detta inte går ut över alla de fantastiska
              kvinnor och män som gör ett fantastiskt arbete runtom i vårt land,
              inte minst de kvinnor som är engagerade i kvinnojourer. Låt det
              inte gå ut över dem att något förfluget ord har sagts. Ytterligare
              saker har kanske sagts som man vill ta avstånd ifrån. Jag har
              inte sett programmen själv, men jag har fått dem rapporterade
              till mig. Men det är som sagt väldigt viktigt att det nu inte
              slår över så att de som arbetar i kvinnoorganisationer inte ska
              få den uppskattning som de behöver.
            </seg>
            <seg n="8cca51c3">
              Låt mig säga att vi faktiskt från regeringen tillsammans med
              samarbetspartierna anslagit 135 miljoner som ska gå ut till kvinnoorganisationer.
              Men för min del får det gärna gå även till annan verksamhet inom
              detta område.
            </seg>
            <seg n="f2cd0bec">
              Det är också viktigt att i sammanhanget komma ihåg att våld från
              män mot kvinnor många gånger ytterst är en maktfråga. Så är det
              faktiskt. På så sätt är det rätt perspektiv. Ytterst handlar det
              om en bristande jämställdhet mellan män och kvinnor. Det är därför
              som det är betydligt flera män som misshandlar kvinnor än tvärtom.
              Där tror jag att det är av betydelse att det finns en bristande
              jämställdhet mellan män och kvinnor.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="1824a485">
            15 § Svar på interpellation 2004/05:683 om kompetensen inom polisen
          </note>
          <note type="speaker" n="ad9d441e">
            Anf. 109 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-43" n="40e5dc15">
            <seg n="64100f8f">
              Herr talman! Hillevi Engström har frågat vad jag avser att göra
              för att polisens kompetens inte ska urholkas vid förtida pensionsavgångar.
            </seg>
            <seg n="91c68231">
              Som jag har sagt tidigare har regeringen satsat och satsar stora
              pengar på polisen. Under åren 2001 till 2005 har polisens anslag
              ökat med ca 2,3 miljarder kronor. I budgetpropositionen för 2005
              har regeringen utöver de tidigare satsningarna aviserat en anslagshöjning
              med nästan 1,1 miljarder kronor för 2006 och 2007.
            </seg>
            <seg n="7e25bda5">
              Regeringen har genom de kraftiga resurstillskotten sett till
              att polisens förutsättningar att bedriva verksamheten är goda.
              Antalet poliser ökar för femte året i rad och är nu upp i drygt
              17 300.
            </seg>
            <seg n="9362bf0b">
              Det är viktigt att arbetskraften i Sverige tas till vara, och
              detta gäller naturligtvis även inom polisen. Personalen ska vara
              sammansatt på ett sådant sätt att det främjar verksamheten. Då
              måste dock även åldersstrukturen beaktas.
            </seg>
            <seg n="15aae060">
              Polismyndigheterna har ett självständigt ansvar för hur de bedriver
              sin personalpolitik. Som jag har sagt tidigare har polisen för
              avsikt att endast erbjuda de anställda förtida pensionsavgångar
              då det främjar verksamheten. Det innebär att polisen även fortsättningsvis
              kommer att ha en hög kompetens.
            </seg>
          </u>
          <note type="speaker" n="75c71376">
            Anf. 110 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-6c537396a069c28a-10" n="44062be2">
            <seg n="ccfdfc25">
              Herr talman! Det där mantrat borde justitieministern nästan kunna
              utantill. I stort sett varje debatt börjar med de här siffrorna.
              Jag hoppas att vi inte behöver gå in på den sifferexercisen mer.
              Jag kan det också nästan utantill. Den som inte har begripit det
              är det kanske inte så stor idé att upprepa det för.
            </seg>
            <seg n="fb4d8bf6">
              Det är utmärkt att det utbildas fler poliser. Vi moderater vill
              att det ska utbildas ännu fler. Det är egentligen inte det som
              debatten handlar om.
            </seg>
            <seg n="cd495779">
              Vi kan vara överens om att våldsbrottsligheten ökar och att brotten
              blir mer komplicerade och svåra att utreda. Vi kan också vara
              överens om att brottsligheten är mer internationell. Samtidigt
              är myndigheternas ekonomi ansträngd. För att ha råd att anställa
              de nyutbildade poliserna måste myndigheterna se över sina kostnader
              och göra nedskärningar. Den största kostnaden för polisen är och
              kommer att vara lönekostnaden. Ekvationen går inte ihop. Man har
              inte råd att behålla all personal man har och anställa nya poliser.
            </seg>
            <seg n="76c993e7">
              Samtidigt finns det pengar avsatta i trygghetsavtalet. Det finns
              betydande resurser som kan användas för att utmönstra personal.
              Då ska man komma ihåg att det inte är pengar från skyn. Det är
              ju skattemedel som är avsatta i olika avtalsrörelser för att kunna
              användas vid arbetsbristsituationer, alltså om det inte finns
              pengar på myndigheten eller om det inte finns arbete på myndigheten
              att utföra. Att arbetsbristen har uppstått inom polismyndigheterna
              beror inte på att det finns för lite att göra. Det finns otroligt
              mycket att utreda och otroligt många brott att förebygga. Men
              pengarna räcker inte riktigt till.
            </seg>
            <seg n="5fa8a539">
              Det är ekonomiska brister som tvingar myndigheterna att göra
              pensionsneddragningar. Man måste avveckla personal. När det finns
              en möjlighet att göra det via trygghetsavtalen, som innebär att
              myndighetens budget inte blir berörd annat än positivt, kommer
              polisen självklart att göra detta. Regeringen har ju inte anslagit
              tillräckligt mycket pengar. Annars är man tvungen att använda
              LAS regler som gör att de senast anställda ska gå först, det vill
              säga att alla nya polisaspiranter som vi gärna vill ha får sluta
              direkt innan de ens har börjat. Det vill ingen.
            </seg>
            <seg n="4dfe61fe">
              Justitieministern sade under frågestunden den 28 april: Och det
              kommer naturligtvis att behöva pensioneras av verksamhetsskäl
              även framöver. Det är klart att i vissa fall kanske en polis som
              är 6263 år inte orkar springa runt på nätterna och därigenom inte
              bidrar.
            </seg>
            <seg n="06d148a0">
              Jag kan hålla med om att det inte är lämpligt. Men det som nu
              planeras och som genomförs inom polisen är att helt andra personer
              kommer att pensioneras. Det är inte några poliser som är ute och
              springer på nätterna. Det är specialister, samordnare, folk på
              Rikskrim. Det är folk som gör ett väldigt bra arbete. Där vill
              jag ha en förklaring till hur man med skattemedel kan pensionera
              människor som utför ett gott arbete och är fullt friska. Det tycker
              jag är märkligt.
            </seg>
          </u>
          <note type="speaker" n="8f180b83">
            Anf. 111 BEATRICE ASK (m):
          </note>
          <u who="beatrice_ask_084111" xml:id="i-96e9b271b625d985-4" n="dda56fcb">
            <seg n="63bd5ee1">
              Herr talman! Jag ska fylla på där Hillevi Engström slutade. Det
              är just tappet av specialister och specialkompetens som är det
              bekymmersamma. Rikspolisstyrelsen gjorde klart i sitt budgetunderlag
              för regeringen att man, för att klara budgeten med de ramar som
              fanns, kände sig tvingad att förtidspensionera 1 200 äldre poliser
              under fyra år. Några pengar för att ändra på det kom naturligtvis
              inte från regeringen. De är därför vi har den här debatten.
            </seg>
            <seg n="9d90f865">
              Nu får man veta i svaret hur det ska gå till. Det är att man
              har för avsikt att erbjuda de anställda förtida pensionsavgångar
              endast då det främjar verksamheten.
            </seg>
            <seg n="e4dadfd4">
              Då är min första fundering: Är det justitieministerns och regeringens
              uppfattning att svensk polis har så där 1 200 poliser som inte
              duger till? Är det dessa som den här uppmaningen egentligen går
              till? I så fall är det en väldigt häpnadsväckande inställning.
              Nu förstår jag formuleringarna.
            </seg>
            <seg n="a947f8ca">
              Efter att i flera debatter ha fått höra att justitieministern
              har pratat öga mot öga med rikspolischefen tänkte jag att det
              var bäst att göra det själv också. Jag passade på i går i samband
              med Rikspolisstyrelsens styrelsemöte. Man försöker alltså rigga
              hela den här manövern inom de regler som gäller för Trygghetsstiftelsen,
              vilket olika statliga myndigheter generellt kan göra.
            </seg>
            <seg n="c44c975a">
              Genom Trygghetsstiftelsen kan man erbjuda äldre medarbetare förtida
              pension förutsatt att det handlar om omorganisation, arbetsbrist
              och annat sådant. Försvaret kommer till exempel att förtidspensionera
              drygt 1 000 personer, vilket inte är så konstigt med tanke på
              att försvaret håller på med en stor omorganisation. Tullen ska
              göra sig av med 150 personer. Det är mycket märkligt eftersom
              det inte verkar vara fråga om någon stor omorganisation där och
              definitivt ingen arbetsbrist. Post- och telestyrelsen, som borde
              ha många övertaliga med tanke på att Posten inte längre har så
              mycket jobb, ska bara göra sig av med tre personer. De har nog
              läst reglerna på ett lite annat sätt än vad Rikspolisstyrelsen
              uppenbarligen gör.
            </seg>
            <seg n="b1b40345">
              Inom polisen pågår ingen radikal omorganisation eller förändring
              som motiverar förtida pensionsavgångar. De erbjudanden som går
              ut riktas inte heller till en speciell avdelning eller en speciell
              del av myndigheten, utan det är åldern som generellt är riktningen.
              Det finns definitivt ingen arbetsbrist. Tvärtom finns det hur
              mycket som helst att göra för polisen både dagtid, nattetid, kvällstid
              och morgontid, och därför borde det finnas utrymme för alla. Det
              handlar om det är det vi försöker säga ett mycket kortsiktigt
              och snävt budgettänkande där myndigheten gör sig av med en del
              kostnader genom att lägga dem någon annanstans i statens budget.
              Det är väl ändå tokigt.
            </seg>
            <seg n="991f9d52">
              Det är också så, och där borde justitieministern fundera lite
              grann, att avsikten med Trygghetsstiftelsen, detta viktiga instrument,
              inte varit att den ska vara något slags budgetregulator för myndigheterna.
              Avsikten med den är att trygga vardagen för människor när det
              sker kraftiga förändringar, som just de inom försvaret. På det
              här sättet missbrukar staten ett viktigt verktyg, utan att tjäna
              några pengar. Samtidigt skickar man ut helt fel signaler i systemet
              och riskerar, precis som interpellanten påpekar, att tappa nyckelkompetens
              inom viktiga områden.
            </seg>
            <seg n="925f1fd5">
              När man pratar med myndigheterna och går igenom vilka personer
              detta kommer att drabba handlar det inte om överviktiga människor
              med hjärtsvikt utan om kompetenta utredare som kan göra skäl för
              lönen bra många år till eftersom de har just det specialkunnande
              som jag tror att vi behöver för att de som är ute och springer
              på nätterna ska kunna göra ett riktigt jobb.
            </seg>
          </u>
          <note type="speaker" n="68f36c82">
            Anf. 112 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-44" n="40e5dc15">
            <seg n="214d84b5">
              Herr talman! Jag håller med om allt det ni säger. Inte heller
              jag anser att en enda polis ska pensioneras av ekonomiska skäl,
              särskilt när det egentligen inte ger någon ekonomisk vinst. Det
              vore fullkomligt vansinnigt.
            </seg>
            <seg n="3c88d072">
              Därför har jag också mycket noga förhört mig om hur det förhåller
              sig med den saken. Jag vet att det skrivits om detta så att det
              kan tolkas på olika sätt. Jag har förhört mig om just den saken.
              Jag har frågat rikspolischefen: Sker det av verksamhetsskäl eller
              av ekonomiska skäl? Om det sker av ekonomiska skäl kan vi nämligen
              återkomma till de diskussionerna. Då har jag fått svaret: Nej,
              det är av verksamhetsskäl man vill pensionera dessa poliser.
            </seg>
            <seg n="5feb592f">
              Om rikspolischefen gör bedömningen att det är bäst för verksamheten
              att pensionera ett antal poliser, vilket jag har förstått också
              sker i andra länder, då ska inte jag överpröva det. Jag har inte
              på något sätt en önskan om vare sig det ena eller andra, utan
              jag anser att rikspolischefen och de som arbetar med honom naturligtvis
              är bäst lämpade att göra den bedömningen. Jag har alltså noga
              förhört mig om detta och fått svaret att det endast och uteslutande
              är av verksamhetsskäl. Detta har jag gjort av just de orsaker
              som ni nämner. Och jag om någon skulle väl vilja att man behöll
              kompetent personal som bidrar till verksamheten.
            </seg>
            <seg n="b49e346b">
              Men om man nu ändå tycker att man inte fått ett tydligt svar
              på frågan anser jag att man bör skriva ett brev till rikspolischefen
              så att man får ett skriftligt svar på frågan om det sker av verksamhetsskäl
              eller av något annat skäl.
            </seg>
          </u>
          <note type="speaker" n="bb8c016e">
            Anf. 113 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-6c537396a069c28a-11" n="44062be2">
            <seg n="b49dfde0">
              Herr talman! Uppenbarligen finns det dimridåer kring den här
              frågan. Vi har försökt få fram handlingar, utskick och beslut.
              Det finns inget skriftligt material säger man, utan det har skett
              överläggningar.
            </seg>
            <seg n="0f66b571">
              Man håller nu på att göra inventeringar vid 21 olika myndigheter
              för att se vilka som kan tänkas acceptera erbjudandet. I Helsingfors
              handlar det om 84 poliser, varav vissa dock inte alla sitter på
              viktiga poster. 64 har preliminärt tackat ja och är alltså intresserade.
              Jag frågade en polismästare i ett polismästardistrikt: Om du hade
              pengar, skulle du då vilja behålla dem eller bli av med dem? Han
              svarade att det kanske var lika bra att några blev pensionerade
              men flera ville han gärna ha kvar. Han berättade också vilka de
              var och vad de gjorde.
            </seg>
            <seg n="b436e4e9">
              Denna ekvationen går alltså inte ihop. Det här är inget som vi
              hittar på för att det är roligt. Det är konstigt hur det kommit
              fram. Sedan är det en helt annan fråga beträffande polispensionen
              om den ska gälla från 55 eller 60 år men den ska vi inte diskutera
              nu. Den människosyn som det här ger uttryck för är bedrövlig.
              Fullt friska människor ska pensioneras vid 60 års ålder. De anses
              vara till hinder för verksamheten. De behövs inte längre. Det
              är märkligt att en så kallad arbetarregering ser på människor
              på det sättet.
            </seg>
            <seg n="55d8b84e">
              I min värld kan folk bidra, göra stor nytta, även om de är 70
              eller 75 år. Jag menar inte att de ska arbeta så länge, men man
              måste utgå från individen och fråga: Nu när du fyller 60 år och
              har fem år kvar, hur ska vi på bästa sätt utnyttja din kompetens?
              Hur ska dina kunskaper kunna föras över till de nya studenterna?
              Vi måste fråga oss hur vi ska göra för att få ett vinnavinna-förhållande
              mellan den anställde och arbetsgivaren. Det är inte fler förtidspensionärer
              vi behöver i Sverige. I dag har vi 1 ½ miljon människor som inte
              går till jobbet. Varför ska vi utöka den skaran med friska poliser
              när det finns arbete att utföra?
            </seg>
            <seg n="01f19924">
              Det är också viktigt att veta att de personer som nu får erbjudande
              om pension inte anses bidra till verksamheten. Även den människosynen
              är märklig. Det är inte acceptabelt att göra på det sättet. Det
              handlar om 64 färre poliser i Helsingforss län, vilka sammantaget
              kanske har en tjänstgöringserfarenhet på 20, 30, 40 år. Tror inte
              justitieministern att det påverkar verksamheten? Kan det verkligen
              finnas 64 personer som mest är till besvär och nu ska avlönas
              från ett annat konto? Det är i varje fall inte alla polismästares
              uppfattning. Det skulle jag gärna vilja ha ett svar på.
            </seg>
            <seg n="1a2038f0">
              Det här är ytterligare ett flagrant exempel på dåligt ledarskap
              och på bristande förmåga att ta hand om medarbetare och utnyttja
              resurserna optimalt. Det är ett enormt skatteslöseri; pengarna
              kommer ju från våra gemensamma resurser. Jag skulle önska att
              justitieministern träffade några av dessa personer för att själv
              se om de är till mer besvär än nytta. Jag delar nämligen inte
              uppfattningen att de inte gör nytta och inte kan bidra.
            </seg>
          </u>
          <note type="speaker" n="99c6dc8f">
            Anf. 114 BEATRICE ASK (m):
          </note>
          <u who="beatrice_ask_084111" xml:id="i-96e9b271b625d985-5" n="dda56fcb">
            <seg n="a1d345c3">
              Herr talman! Justitieministern försöker lägga ansvaret för detta
              på rikspolischefen. Myndigheterna är naturligtvis självständiga
              och har ett eget ansvar för verksamheten. Problemet är att i det
              här fallet har Rikspolisstyrelsens styrelse noga redovisat hur
              man ser på möjligheterna att klara av att anställa de nya poliser
              som regeringen krävt och då presenterat projektet med förtidspensioneringar.
              Regeringen har inte reagerat mot detta genom att säga att de inte
              får hålla på så, att det inte är meningen att Trygghetsstiftelsens
              resurser ska användas på det sättet. I stället har man hållit
              god min i elakt spel, och då har vi det resultat vi har.
            </seg>
            <seg n="f0bf0866">
              Nu säger justitieministern att inte en enda polis ska avskedas
              av ekonomiska skäl. Det är underbart om det är så. Problemet är
              bara att alla gömmer sig bakom paragrafer och regler som talar
              om arbetsbrist och omorganisationer. Det går ju och skriva precis
              vad som helst, men signalen till medarbetarna är: Om du är över
              60 duger du inte längre för i så fall har vi inte råd att anställa
              några nya. Samtidigt vet alla poliser jag känner att vi behöver
              varenda kille och tjej. Man byter alltså ut erfarna personer med
              specialkompetens inom mordutredningar, i frågor som rör trafficking
              , alla möjliga svåra ärenden, mot någon som springer bra och ska
              börja lära sig att köra polisbil. Då blir det inte riktigt samma
              kvalitet på verksamheten. Vi behöver bådeoch.
            </seg>
            <seg n="a956df14">
              Dessutom har vi en situation i det här landet där vi förtidspensionerar
              75 000 människor per år. Staten borde vara ett föredöme inom de
              verksamheter som hör till våra grunduppgifter och inte i onödan
              använda sig av verktyget att låta fullt friska och duktiga medarbetare
              lämna arbetet för att på så sätt reglera budgeten. I stället måste
              vi söka andra lösningar, vilket vi också försöker göra.
            </seg>
            <seg n="e31fb0e6">
              Precis som Hillevi Engström säger är det nästan omöjligt att
              få fram underlag i de här frågorna. Det hela är oerhört känsligt,
              men alla som berörs är mycket öppenhjärtiga. Det är ett tråkigt
              lyssnande man får ägna sig åt, eftersom många mår dåligt i det
              tysta.
            </seg>
          </u>
          <note type="speaker" n="bc250b99">
            Anf. 115 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-45" n="40e5dc15">
            <seg n="b1815bfd">
              Herr talman! Nackdelen om man har färdigskrivna anföranden, får
              färdigskrivna råd om vad man ska säga eller vill få de svar som
              man gärna önskar är att det blir lite problem när man ska lyssna
              på den som man debatterar med. Nu har jag sagt detta vid flera
              tillfällen här och i andra sammanhang. Jag vet inte hur tydligt
              jag ska säga det. Men jag får väl upprepa det igen. Det är inte
              av några ekonomiska skäl som detta görs. Det finns ingen sådan
              vilja från regeringen eller från min sida, verkligen inte. Det
              görs av verksamhetsskäl.
            </seg>
            <seg n="db6af6a3">
              Jag har hört Stefan Strömberg säga det vid flera tillfällen.
              Han har sagt det till mig. Jag måste ändå utgå från att han har
              rätt. Om det ändå finns något tvivel även efter den här debatten
              hos Hillevi Engström och Beatrice Ask vill jag ge er rådet: Skriv
              en enda rad till Stefan Strömberg så får ni svart på vitt i hans
              svar.
            </seg>
            <seg n="56f51514">
              Jag förstår att det har sagts saker i förtroende, och man behöver
              inte på något sätt säga vem det är. Men är det så att en polismästare
              har en så diametralt skild uppfattning från den rikspolischefen
              har bör även den polismästaren omedelbart kontakta Stefan Strömberg
              för att få klarhet i saken. Det är ytterst allvarligt om kommunikationen
              inte har fungerat.
            </seg>
            <seg n="0a7392b3">
              Jag har fått den här informationen direkt av Stefan Strömberg
              på en direkt och rak fråga. Jag kan inte få ett tydligare svar
              än så. Med det svaret är jag nöjd. Vi har haft flera debatter
              om det här, särskilt Beatrice Ask och jag. För att vi inte ska
              behöva bli anklagade för att tala med karbonpapper anser jag att
              det vore lämpligt att vi får ett klart och tydligt ställningstagande
              i form av till exempel att ni skriver ett brev.
            </seg>
            <seg n="968a2573">
              Jag behöver inte ha det tydligare. Jag kan inte få det tydligare.
              Men om det ändå finns något önskemål föreslår jag att ni gör det
              så att vi slipper att ha debatter i onödan.
            </seg>
          </u>
          <note type="speaker" n="8a717cee">
            Anf. 116 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-6c537396a069c28a-12" n="44062be2">
            <seg n="47bca07d">
              Herr talman! Det blir som en strid om påvens skägg. Det är inte
              meningen.
            </seg>
            <seg n="b98cc227">
              Det finns en ganska rädd kultur inom polisen, vågar jag påstå.
              Det finns exempel på vad som kan hända med den länspolismästare
              som inte håller sin budget. Vi har Gunno Gunnmo som ett avskräckande
              exempel på vad som händer om man inte är lyhörd eller lydig. Det
              är ingen bra kultur. Det är inte högt i tak.
            </seg>
            <seg n="e19c23ac">
              Jag tycker ändå att det är viktigt vilken syn man har på människor.
              Efter en lång karriär och ett långt arbetsliv tror jag att det
              är väldigt bra att bli avtackad på ett bra sätt som en behövd
              och duktig medarbetare. Jag tror inte att det är bra för människor
              att sluta för att de inte är behövda, inte bidrar och är till
              hinder för verksamheten. Det är en helt felaktig ledarstil och
              en felaktig människosyn som jag inte kan ställa upp på.
            </seg>
            <seg n="dbdd8526">
              Det finns så många exempel på människor som har blivit förtidspensionerade
              långt tidigare speciellt inom polisen, och jag känner igen det
              ganska väl. De ångrar sig, och de kände sig tvingade. Man vill
              nog att jag slutar nu. Det är nog dags för mig att lämna över.
              Jag hänger inte med i till exempel den senaste tekniken. Men jag
              kan bidra med annat.
            </seg>
            <seg n="850a87b7">
              Det finns många bittra människor för vilka livet nästan tar slut
              när jobbet slutar. Så är det inte för alla, men för en del. De
              känner att det är dags att lämna in. Det tycker jag är allvarligt.
              Det handlar om vilken syn regeringen har som arbetsgivare för
              många människor.
            </seg>
            <seg n="c600bfc0">
              Ska vi ha ännu fler förtidspensionärer? Eller är det troligt
              att människor kan bidra på något sätt även efter fyllda 60 år?
              Det tror nämligen jag. Jag tror inte att man behöver vara körd
              för att man är 60 år gammal som princip, tvärtom. I många andra
              länder är människor på sin topp när de blir lite äldre.
            </seg>
            <seg n="0f5e274a">
              Den människosynen finns inte inom verksamheten som justitieministern
              ansvarar för. Det är märkligt.
            </seg>
          </u>
          <note type="speaker" n="aa5cb017">
            Anf. 117 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-46" n="40e5dc15">
            <seg n="5c481a5b">
              Herr talman! Det känns i varje fall just nu inte som att man
              är på topp vid 43 år. Det kan jag säga. Men den här debatten känns
              ganska bra.
            </seg>
            <seg n="353b975b">
              Vi är överens. Det handlar om att vi ska tolka ett uttalande.
              Jag är den första att säga att de människorna ska i allra högsta
              grad bidra till verksamheten. Är det så att en polismästare sagt
              något i förtroende hjälper jag gärna till att framföra det. Hillevi
              Engström får gärna komma till mig efteråt så tar jag tag i den
              saken och nämner det vid nästa möte med rikspolischefen som jag
              kommer att ha inom kort.
            </seg>
            <seg n="275a3f8f">
              Öppenheten måste bli ännu bättre inom polisen. Det har blivit
              bättre. Det diskuteras och debatteras. Det har blivit högre i
              tak. Men det kan fortfarande bli bättre. Det håller jag helt med
              om. Det jobbar vi också med. Det är därför som sådana här debatter
              är väldigt viktiga.
            </seg>
            <seg n="5cd4229e">
              Låt oss också konstatera hur viktigt det är att man ser de poliser
              som arbetar. Det ser man inte minst när vi nu mer närmare börjar
              kontrollera resultaten av polisers verksamhet. Vi ser en häpnadsväckande
              skillnad mellan enskilda poliser. Det gäller inte bara olika delar,
              utan det är en häpnadsväckande skillnad.
            </seg>
            <seg n="e56531e7">
              Det finns poliser som genomför 50, 60 eller 70 förundersökningar
              per år medan andra kanske gör 1520 förhör. Det måste vi naturligtvis
              se. Det är en ledarfråga och en arbetsmiljöfråga. Det är sådana
              saker som måste bli bättre inom polisen.
            </seg>
            <seg n="1d1b9e42">
              Vi måste fortsätta att arbeta med den resultatmodell som vi nu
              arbetar med. Vi måste också se hur polisen har det ute och uppmuntra
              dem som gör ett arbete som de verkligen förtjänar beröm för. Men
              vi måste också ta tag i de situationer där poliser till den grova
              grad lågpresterar att det måste uppmärksammas och vidtas åtgärder.
            </seg>
            <seg n="ca4e4474">
              Jag ska ytterligare se på detta. Men jag kan inte få det tydligare.
              Jag ska ta upp det också vid mitt nästa samtal med Stefan Strömberg.
              Finns det något tvivel så skriv gärna en rad så att ni får det
              svart på vitt och inte bara från mig.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="490bb99d">
            16 § Svar på interpellation 2004/05:649 om könskvotering till
            bolagsstyrelser
          </note>
          <note type="speaker" n="36834c06">
            Anf. 118 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-47" n="40e5dc15">
            <seg n="89c6e196">
              Herr talman! Birgitta Ohlsson har frågat statsrådet Jens Orback
              dels vilken tidsplan, procentsiffror och tvångsmedel han avser
              att nyttja för att kvotera in kvinnor till topposter i näringslivet,
              dels på vilket sätt han arbetar vidare med de synpunkter som näringslivet
              har lämnat på den föreslagna kvoteringen, dels vilka övriga åtgärder
              han tänker föreslå för att öka kvinnors möjligheter till toppositioner
              och hur han ställer sig till en subventionering av hushållsnära
              tjänster i detta syfte.
            </seg>
            <seg n="74dee27a">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="36565cff">
              Till att börja med vill jag framhålla att jag håller med om att
              dagens mansdominans inom näringslivet inte är acceptabel. Utvecklingen
              mot en jämn könsfördelning går alldeles för långsamt. Det gäller
              nu för näringslivet att med all kraft fortsätta arbetet med att
              få till stånd en förändring. Detta är både en fråga om kvalitet,
              rättvisa och om att ta till vara kompetensen hos båda könen.
            </seg>
            <seg n="ca0ebabb">
              Jag delar Birgitta Ohlssons uppfattning att det bästa vore om
              näringslivet självt tog initiativ till att lyfta fram kvinnor
              i bolagsstyrelser och på ledande befattningar. Ett verktyg som
              finns i det sammanhanget är den nya koden för bolagsstyrning som
              bland annat säger att en jämn könsfördelning i styrelsen ska eftersträvas.
              Koden förvaltas av näringslivet, och jag förväntar mig att ansträngningar
              görs av bolagen för att leva upp även till denna punkt.
            </seg>
            <seg n="364dce32">
              När det gäller andra insatser än lagstiftningsåtgärder har regeringen
              haft en fortlöpande diskussion med näringslivet om vad som bör
              göras för att förändra situationen. Dessa diskussioner kommer
              att fortsätta.
            </seg>
            <seg n="4226171e">
              Vidare delar jag helt Birgitta Ohlssons uppfattning att möjligheten
              att uppnå ökad jämställdhet i företagen hänger nära samman med
              om vi lyckas nå ökad jämställdhet i samhället i stort. Inte minst
              viktigt är att män och kvinnor har samma möjligheter att dela
              ansvaret för hem och arbete. En utredare ser som bekant nu över
              hur män kan ta ut en ökad del av föräldraledigheten. Även insatser
              för att motverka att kvinnor diskrimineras i arbetslivet vid anställningar,
              föräldraledighet eller lönesättning är viktiga liksom självfallet
              jämställdhetsarbete i skola och förskola.
            </seg>
            <seg n="ded458b7">
              Det kan visa sig att näringslivets egna åtgärder är otillräckliga
              för att få till stånd den önskade förändringen. I så fall finns
              det anledning att pröva lagstiftningsåtgärder. Jag kommer därför
              inom kort att överlämna ett uppdrag till en utredare som ska utforma
              förslag till ändringar i aktiebolagslagen som innebär att minst
              40 % av styrelseledamöterna i de stora aktiebolagen ska vara av
              vardera könet. Utredaren ska i sitt arbete inhämta synpunkter
              från bland annat representanter för näringslivet. Uppdraget ska
              redovisas om ungefär ett år.
            </seg>
          </u>
          <note type="speaker" n="7803c428">
            Anf. 119 BIRGITTA OHLSSON (fp):
          </note>
          <u who="birgitta_ohlsson_f9ae1b" xml:id="i-54d56abba6454815-0" n="ea206770">
            <seg n="0f10e25b">
              Herr talman! Gubbigt och grånat, så ser det svenska näringslivet
              ut om man ska sammanfatta det hela. Det är för den delen inte
              heller någon större mångfald vad gäller kön, etnisk bakgrund eller
              kompetens. För några år sedan kom en undersökning fram till att
              topplatserna innehas oftare av en man vid namn Göran än att vederbörande
              råkar vara en kvinna.
            </seg>
            <seg n="f1665936">
              I dag är bara 15 % av ledamöterna i bolagsstyrelserna kvinnor.
              Ju högre upp i hierarkin vi kommer, desto färre kvinnor. En granskning
              från försäkringsbolaget Folksam visar att bland de 46 företag
              som finns på Helsingforssbörsens A-lista är den genomsnittliga
              kvinnorepresentationen 20 % i styrelserna men bara 10 % i ledningsgrupperna.
            </seg>
            <seg n="d206f758">
              Jag tror att vi alla jag, statsrådet och många riksdagsledamöter
              i den här kammaren är väldigt arga och förbannade över att det
              ser ut så. Det är en väldigt stor frustration som ligger bakom
              att jämställdheten går så erbarmligt sakta framåt inom näringslivet.
            </seg>
            <seg n="e58c30ab">
              För alla oss som tror att kompetens och kunskap inte sitter i
              vilket kön eller vilken bakgrund man har blir statistiken helt
              oacceptabel. Jag tror ändå inte som liberal och feminist att könskvotering
              till bolagsstyrelser är rätt metod. Jag tror att det finns massor
              med andra spännande förslag som man kan driva och som ger större
              skillnad. Men det ska jag återkomma till.
            </seg>
            <seg n="4bc50b33">
              Jag tror att kvotering av kvinnor till bolagsstyrelser kommer
              att göra både feminismen och hela den svenska jämställdhetskampen
              en björntjänst.
            </seg>
            <seg n="8ac43bda">
              För det första är det en princip för mig som liberal att staten
              inte ska detaljstyra det privata näringslivet. Politiker ska inte
              bestämma vem ett företag vill anställa eller vem som ska sitta
              i en styrelse. Vi ska koncentrera oss på att riva de hinder som
              finns, som spär på fördomar, diskriminering och könsrollsstereotyper.
            </seg>
            <seg n="5f0b0c0e">
              För det andra brottas redan i dag många kvinnor som är i toppen
              i näringslivet med gammaldags vanföreställningar om att kvinnor
              anses som svaga och att vi är ett kön som är mindre värt. Jag
              tror inte att situationen för de här kvinnorna blir lättare om
              man inför kvotering. Jag tror att det kommer att bli en ännu tyngre
              ryggsäck, och många kommer att bli anklagade för att vara inkvoterade.
            </seg>
            <seg n="acd29d0f">
              För det tredje är det inte säkert att det blir en revolution
              för jämställdheten om det blir ytterligare en kvinna i en styrelse.
              Det handlar om djupare strukturer och det handlar om vad modiga
              individer vill göra. Jag tror att en feministiskt medveten man
              ibland kan göra större nytta än en mesig kvinna på den fronten.
              Bengt Westerberg som jämställdhetsminister som uträttade så mycket
              är väl ett bra exempel.
            </seg>
            <seg n="27e784d3">
              Därför tycker jag att det är väldigt tråkigt att i svaret från
              statsrådet ge uppdrag till en utredare med ett förslag som innebär
              ändringar i aktiebolagsstyrelsen. Minst 40 % av styrelseledamöterna
              i de stora aktiebolagen ska vara av vardera könet. Det är dessutom
              betydligt fler än vad jämställdhetsminister Margareta Winberg
              tidigare hotade med. Hon satte upp ett hot om 25 % till 2004 års
              utgång.
            </seg>
            <seg n="f1c1002d">
              Jag undrar om statsrådet tycker att det är förenligt med en demokrati
              med fri marknadsekonomi och att man tvingar företag att säga hur
              många de ska sätta i en styrelse och av vilket kön.
            </seg>
          </u>
          <note type="speaker" n="431af59f">
            Anf. 120 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-48" n="40e5dc15">
            <seg n="df15fbc7">
              Herr talman! Enligt de nya beräkningarna kommer andelen kvinnliga
              styrelseledamöter efter vårens bolagsstämmor att stiga från ca
              15 % till 16 %. Detta är inte acceptabelt.
            </seg>
            <seg n="b8c862c6">
              Men enligt uppdraget behöver lagstiftningsåtgärder endast övervägas
              om inte bolagen på egen hand åstadkommer en tillfredsställande
              könsfördelning.
            </seg>
            <seg n="c31cc479">
              Man kan alltid säga att detta är privata företag och att de ska
              kunna agera fritt. Men då skulle man ju kunna säga så i andra
              sammanhang också. Då skulle de kunna få diskriminera fritt också
              eftersom företagen är privata och det är aktieägarna som äger
              dem. Det ska inte staten röra, så då skulle vi inte ha någon diskrimineringslagstiftning
              över huvud taget. Då skulle företagen kunna behandla anställda
              hur som helst i det fria kapitalets och liberalernas idériktning.
              Men så ser det ju inte ut.
            </seg>
            <seg n="7e1daf79">
              Det behövs faktiskt att staten lägger sig i även i hur enskilda
              företag behandlar andra människor. Den principen håller jag alltså
              inte med om.
            </seg>
            <seg n="d674cf73">
              Sedan har vi då frågan om ifall det ska behövas eller inte behövas.
              Det beror mycket på bolagen själva. Det allra bästa är förstås
              om bolagen tar ett större ansvar och ser till så att det hela
              blir på en acceptabel nivå. Men vi kan inte vänta hur länge som
              helst, för vi kan inte komma till en situation där vi säger att
              detta inte är acceptabelt längre och vi då inte har några åtgärder
              att vidta. Vid den punkten kan vi inte säga: Nu har inte ansträngningarna
              varit tillräckliga trots att man säger att man gör ansträngningar,
              så nu måste vi börja utreda de här sakerna.
            </seg>
            <seg n="a2d6c380">
              Jag tror att detta kommer att få den allra bästa påtryckningen
              och vara precis det som behövs för att det hela ska kunna stiga
              mer än en procentenhet på ett år. Vi får väl se om jag har rätt
              i det eller om Birgitta Ohlsson får rätt, som säger att det här
              är fullständigt felaktigt, när det slutligen ska bestämmas. Jag
              tror att vi är på alldeles rätt väg för att se en markant ökning
              hos de privata bolagen. Sedan får vi se om det behövs lagstiftningsåtgärder.
              Än så länge ska vi utreda den här saken.
            </seg>
          </u>
          <note type="speaker" n="4ad45173">
            Anf. 121 BIRGITTA OHLSSON (fp):
          </note>
          <u who="birgitta_ohlsson_f9ae1b" xml:id="i-54d56abba6454815-1" n="ea206770">
            <seg n="1dbe8701">
              Herr talman! Jag tycker personligen att det är stor skillnad
              på att prata om generella diskrimineringslagar och att gå till
              att säga att enskilda företag ska ha en viss procent kvinnor i
              en styrelse. Det ena handlar om att undanröja hinder och att se
              när konkret diskriminering har begåtts. Det andra handlar om att
              reglerstyra ett företag. Det är två helt skilda principer, i alla
              fall för mig som liberal.
            </seg>
            <seg n="e60367bc">
              Det jag tycker är mest sorgligt är att den socialdemokratiska
              regeringen går på kvoteringsbudskapet direkt. Det är ju inte politikers
              sak att detaljreglera näringslivet. Det finns ju massor med olika
              andra feministiska förslag som ni röstar nej till gång på gång
              i den här kammaren och som verkligen skulle innebära mer jämställdhet
              och som skulle se till att vi fick fler kvinnor på toppositioner.
            </seg>
            <seg n="28871a86">
              Det kan handla om jämställdhet i familjen och att se till att
              föräldrarna delar mer på barnaskötseln och hushållsarbetet. Det
              handlar om fler kvinnor vid maktens boningar. Varför inför ni
              inte fler pappamånader och delar på föräldraförsäkringen? Det
              är någonting som jag och många andra driver aktivt i den här kammaren.
            </seg>
            <seg n="469fa158">
              Det handlar om att börja i tid med barnen. Gör jämställdhet obligatoriskt
              på schemat redan i förskolan. Det är någonting som sossarna också
              röstar nej till i kammaren varje år.
            </seg>
            <seg n="6a6a4ccb">
              Det handlar om att sätta press på företagen. Tvinga dem att visa
              upp sin jämställdhet i årsredovisningen! Då kan vi få information
              om hur många kvinnor som sitter på ledande poster, hur jämställdhetsarbetet
              pågår, hur företag stimulerar föräldrar att kombinera karriär
              och barn eller hur många av de manliga anställda som tar ut föräldraledigheten.
            </seg>
            <seg n="487a3032">
              I dag är det här frivilligt, men det tycker jag däremot skulle
              kunna bli obligatoriskt. Då kan vi som aktieägare och konsumenter
              verkligen titta på vad företagen gör konkret för att främja jämställdheten.
              Jag tycker att företag som diskriminerar kvinnor på det här sättet
              inte är värda en enda krona av våra surt förvärvade skatteslantar.
            </seg>
            <seg n="275b1358">
              Jag tycker också att det som statsrådet nämner om den nya koden
              för bolagsstyrning är bra. Den tar bland annat upp det här med
              jämn könsfördelning i styrelserna. Det är bra att man eftersträvar
              det.
            </seg>
            <seg n="cd863171">
              Men det som jag tycker är allra mest märkligt av allt är att
              ni inte frågar de kvinnor som finns vid makten i dag och som har
              nått de absoluta maktpositionerna vilken enskild politisk åtgärd
              de tror skulle främja fler kvinnor vid toppen.
            </seg>
            <seg n="a82248ef">
              Varje år när Dagens Industri och Veckans Affärer granskar kvinnorna
              vid makttoppen så är det entydiga svaret från dem som verkligen
              har nått dit många kvinnor strävar: Subventionera hushållsnära
              tjänster! Men det finns inte ett ord från statsrådet om denna
              heta fråga i interpellationssvaret.
            </seg>
            <seg n="bf075cc3">
              Jag tror att möjligheten att få hjälp med tvätt, städning, barnpassning
              och annat på obekväma tider till rimliga priser förklarar att
              många länder, som USA och Frankrike, har fler kvinnor på toppositioner
              än vad vi har i Sverige. Trots att många kvinnor i Sverige har
              bra dagis och lever med jämställda män så är det många som tackar
              nej till chefsposter eftersom det är oerhört svårt att kombinera
              det här.
            </seg>
            <seg n="63d62752">
              Jag undrar: Varför säger ni från Socialdemokraterna så benhårt
              nej till att subventionera hushållsnära tjänster när ni annars
              gladeligen subventionerar traditionellt arbete som män gör i hemmet
              med olika ROT-avdrag?
            </seg>
          </u>
          <note type="speaker" n="95507bbb">
            Anf. 122 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-49" n="40e5dc15">
            <seg n="9fa82bf3">
              Herr talman! Det var intressant att Birgitta Ohlsson efterfrågar
              flera olika saker som vi faktiskt har och håller på och utreder
              och vissa saker som vi till och med har genomfört.
            </seg>
            <seg n="bb3b50ee">
              Det som handlar om föräldraledighet utreds nu, men det ska jag
              inte gå in närmare på.
            </seg>
            <seg n="98325705">
              Redovisningen av könsfördelningen har vi redan beslutat om. Det
              fanns med i en proposition som det beslutades om redan i mars
              2003. Detta trädde i kraft den 1 januari 2004. Genom de nya reglerna
              synliggörs könsfördelningen bland de ledande befattningshavarna
              i företagen på ett bättre sätt än tidigare. Därmed har det skapats
              ett incitament för företagen att vidta åtgärder för att få en
              jämnare representation av båda könen. Det har vi redan gjort.
            </seg>
            <seg n="7ec76b31">
              Vi har också som sagt tagit initiativ till koden, och vi hoppas
              få resultat av den. Vi vill ha möjligheten att genomföra den lagstiftningen
              om det är så att vi inte når ett resultat som vi anser är acceptabelt.
              Då tror jag att det här är ett bra sätt; man vet från företagen
              att arbetet pågår men de får alla chanser att genomföra det här
              på egen hand. Det som jag tycker är viktigt är just att man markerar
              det här. Här har man alla chanser att göra det.
            </seg>
            <seg n="5e0ebda3">
              När det gäller hushållsnära tjänster och jämförelsen med USA
              så är det riktigt att det finns flera kvinnor på toppen i USA.
              Det tror jag. Men det finns framför allt betydligt fler kvinnor
              som är i mycket sämre ställning än de är i Sverige. De kvinnor
              som har det sämst ställt i USA är betydligt fler och har det betydligt
              sämre än vad svenska kvinnor har. Det tycker jag kanske är ännu
              viktigare.
            </seg>
            <seg n="de182c82">
              Avslutningsvis vill jag säga att det handlade om principen om
              företagen. Därför anser jag att om man ska tala i de principer
              som Birgitta Ohlsson gör så får man finna sig i att man blir kritiserad
              på det sätt som jag säger. Då ska man lämna företagen helt i fred
              eller så bryter man principen att staten och regering och riksdag
              har rätt att lägga sig i också privata företag. Men om regering
              och riksdag inte ska ha den rätten i liberalismens namn så hamnar
              vi i en utomordentligt farlig situation för samtliga anställda
              både dem som är anställda och dem som kommer att anställas.
            </seg>
          </u>
          <note type="speaker" n="fb1a3a58">
            Anf. 123 BIRGITTA OHLSSON (fp):
          </note>
          <u who="birgitta_ohlsson_f9ae1b" xml:id="i-54d56abba6454815-2" n="ea206770">
            <seg n="fe8ede8b">
              Herr talman! Jag känner inga liberaler som vill ha en totalt
              avreglerad kapitalism. Om jag inte missminner mig var det liberaler
              som bildade de första fackföreningarna i Storbritannien på 1800-talet.
              Vi har en stark och stolt tradition där, och det är någonting
              som vi lever upp till och fortsätter att jobba för. Vi har inga
              problem med diskrimineringslagar eller pappamånader. Vi tycker
              att det är väldigt bra att det går i rätt riktning. Men jag tycker
              att det är väldigt stor skillnad på att detaljreglera ned till
              procentsiffror och att kräva en diskrimineringslag. Det handlar
              inte om små skillnader, utan det är faktiskt artskillnader enligt
              mitt perspektiv.
            </seg>
            <seg n="b103a803">
              När vi ändå är inne på hushållsnära tjänster vill jag säga att
              det finns väl ingen som tycker att Amerika är ett föredöme vad
              gäller jämställdhet generellt sett om man jämför med Sverige,
              Frankrike eller många andra länder som har flera kvinnor på toppositioner.
              Men det är ändå intressant att de har lyckats så mycket bättre
              och att många kvinnor som har jobbat både i svenskt näringsliv
              och amerikanskt näringsliv upplever att det faktiskt är bättre
              på andra sidan Atlanten på väldigt många sätt.
            </seg>
            <seg n="ea9f9c63">
              Det är bra att Thomas Bodström talar så väl om de kvinnor som
              jobbar med städarbeten. Jag tror inte att det alltid behöver vara
              så. Jag tror inte att kvinnor har någon speciell städa-, tvätta-
              och ta-hand-om-barn-gen. Jag tror att män också kommer att ta
              den typen av arbete. Men socialdemokrater som säger sig värna
              om arbetarklassen väldigt mycket borde kanske tänka lite mer på
              alla de kvinnor som i dag jobbar på den svarta arbetsmarknaden
              i Sverige utan rätt till pensionspoäng och utan något skydd över
              huvud taget. Dessa kvinnor står totalt utanför, och många har
              invandrarbakgrund och har det väldigt tufft. De borde kanske inkluderas
              mer i denna debatt.
            </seg>
            <seg n="37a3aeac">
              Diskussionen handlar ju framför allt om subventionering av hushållsnära
              tjänster. Det handlar om ett hyckleri. Man gynnar den sektor där
              män arbetar med ROT-avdrag. Det är okej att ta hem någon som målar
              om ditt fönster, men om någon ska tvätta fönstret är det inte
              okej. Det handlar om att kvinnor inte kan få köpa sig fria från
              städning och tvätt i dagens samhälle. Det är någonting som vi
              enligt er uppenbarligen ska vara bundna av framöver i all evighet.
            </seg>
          </u>
          <note type="speaker" n="72272050">
            Anf. 124 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-78b9fc22bbe0f761-50" n="40e5dc15">
            <seg n="457b4b74">
              Herr talman! Det har gjorts saker, och det görs saker. Det är
              viktigt att vi får en jämnare könsfördelning i styrelserna. Det
              är inte så att vi kommer att införa någon diskriminering i bolagsstyrelserna.
              Det är inte så att det inte förekommer en diskriminering, för
              det gör det redan. Det är inte så att vi inför en kvotering. Det
              finns redan en kvotering, Birgitta Ohlsson. Det är väldigt viktigt
              att komma ihåg. Det kvoteras redan in män av män som känner män,
              av män som sitter i samma styrelse som andra män. Är det någonting
              som förekommer i företagen, är det just en kvotering. Det är väldigt
              viktigt att känna till.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="ee0e8fac">
            17 § Svar på interpellation 2004/05:630 om demokratimålet i svensk
            biståndspolitik
          </note>
          <note type="speaker" n="8ad774f2">
            Anf. 125 Statsrådet CARIN JÄMTIN (s):
          </note>
          <u who="unknown" xml:id="i-78b9fc22bbe0f761-51" n="f3855e81">
            <seg n="a41eb9b4">
              Herr talman! Birgitta Ohlsson har ställt tre frågor till mig
              relaterat till demokratimålet i svensk biståndspolitik. Frågorna
              berör möjligheten att foga demokrati och respekten för mänskliga
              rättigheter till FN:s millennieutvecklingsmål, inrättandet av
              en speciell avdelning på Utrikesdepartementet för att främja övergången
              till demokrati i diktaturstater samt hårdare demokratiseringskrav
              på diktaturstater som erhåller svenskt bilateralt bistånd.
            </seg>
            <seg n="3ad5c39b">
              Utvecklingssamarbetet är en del av den svenska politiken för
              global utveckling som har som mål att bidra till en rättvis och
              hållbar utveckling. Hela politiken ska präglas av dels ett rättighetsperspektiv,
              dels de fattigas perspektiv på utveckling. Människors rättigheter,
              behov och intressen ska utgöra grunden för de åtgärder som ska
              vidtas för att nå målet. Utvecklingssamarbetet ska därmed bidra
              till att alla bereds möjlighet att delta, höras och respekteras.
              Detta kräver ett demokratiskt styrelseskick grundat på rättsstatens
              principer, fria val och väl fungerande politiska partier, oberoende
              medier och aktiva fritt verkande enskilda organisationer. Respekt
              för mänskliga rättigheter bidrar till och är en förutsättning
              för demokratisering.
            </seg>
            <seg n="ee93938e">
              Det är korrekt att FN:s millennieutvecklingsmål inte innefattar
              ett specifikt mål avseende demokrati och främjandet av de mänskliga
              rättigheterna. Dock finns under mål åtta ett åtagande om god samhällsstyrning.
              Däremot återfinns frågorna i millenniedeklarationen.
            </seg>
            <seg n="9585d869">
              Mot bakgrund av att demokrati inte finns bland millenniemålen
              lyfter Sverige fram vikten av att se arbetet med millennieutvecklingsmålen
              i ljuset av formuleringen om demokrati och mänskliga rättigheter
              i millenniedeklarationen. Det är viktigt att komma ihåg att millennieutvecklingsmålen
              är internationellt överenskomna och utgör ett slags minsta gemensamma
              nämnare för arbetet med global utveckling. Sverige anser att demokrati
              och mänskliga rättigheter är förutsättningar för att millennieutvecklingsmålen
              ska kunna uppnås. Därför prioriterar vi demokrati- och mänskligarättighetsprojekt
              i de svenska biståndsinsatserna. Sverige arbetar för att mänskliga
              rättigheter och demokrati ska utgöra en central utgångspunkt i
              förberedelsearbetet inför toppmötet i september. I detta sammanhang
              vill jag även nämna FN:s generalsekreterares rapport In larger
              freedom som poängterar kopplingen mellan säkerhet, mänskliga rättigheter
              och utveckling en syn som vi från svensk sida ställer oss bakom.
            </seg>
            <seg n="b2030077">
              Främjandet av mänskliga rättigheter och stöd till demokratiska
              processer är ett arbete som bedrivs genom och inom utvecklingssamarbetet.
              Detta arbete pågår ständigt och är inte i sig beroende av hur
              utrikesförvaltningen internt är organiserad.
            </seg>
            <seg n="f5198729">
              Utvecklingssamarbetet är ett uttryck för solidaritet med fattiga
              och utsatta människor i andra länder. När svenska åtgärder planeras
              ska frågan ställas hur dessa kan förväntas främja eller hur de
              präglats av rättighetsperspektivet och de fattigas perspektiv
              på utveckling. Vi arbetar för att åtgärder ska genomföras på ett
              sätt som innebär att de mänskliga rättigheterna stärks, att fattiga
              och utsatta människor ges större möjligheter att påverka för dem
              viktiga prioriteringar och beslut, samt att fattiga mäns, kvinnors
              och barns situation förbättras.
            </seg>
            <seg n="3161daab">
              För svenskt utvecklingssamarbete innebär denna tonvikt på demokrati
              och mänskliga rättigheter som mål och som medel för utveckling
              att dialogen med utvecklingsländerna om mänskliga rättigheter
              och demokrati ytterligare kommer att intensifieras och att samarbete
              med länder där utvecklingen i dessa avseenden går åt fel håll
              omprövas. Det finns länder där förutsättningar saknas för ett
              långsiktigt och brett samarbete, men där olika typer av riktade
              insatser för att stödja positiva processer är möjliga. De svenska
              insatserna kan till exempel göras genom enskilda frivilliga organisationer.
              Det går inte att underskatta det civila samhällets betydelse i
              länder med brister vad gäller demokrati och respekt för mänskliga
              rättigheter.
            </seg>
          </u>
          <note type="speaker" n="327d2b90">
            Anf. 126 BIRGITTA OHLSSON (fp):
          </note>
          <u who="birgitta_ohlsson_f9ae1b" xml:id="i-54d56abba6454815-3" n="ea206770">
            <seg n="42613acd">
              Herr talman! Konflikten mellan demokrati och diktatur är en av
              våra största politiska utmaningar. Fortfarande lever miljarder
              individer världen över i grymma förtryckardiktaturer där deras
              rättigheter trampas på, skändas och kränks dagligen. Rätten att
              få tycka, tänka och tro fritt är dessvärre en avlägsen dröm för
              många världsmedborgare.
            </seg>
            <seg n="f92084d7">
              Men demokratin medför också positiva effekter som gynnar utvecklingen
              i landet genom att exempelvis makthavare som vill bli omvalda
              har ett intresse av att genomföra samhälleliga förbättringar och
              reformer. Demokratins inneboende mekanismer främjar också respekt
              för mänskliga rättigheter, rättsstat och ekonomisk tillväxt.
            </seg>
            <seg n="2a3f5e63">
              För oss, biståndsministern och mig, som har privilegiet att få
              leva i en demokrati är det vår yttersta plikt att kämpa för att
              alla människor ska få denna frihet.
            </seg>
            <seg n="4520870a">
              Vi i Folkpartiet har länge tyckt att regeringen borde vara mer
              principfast på det här området. Det handlar inte minst om att
              använda svenskt bistånd aktivt för att avsätta diktaturledare.
              Vi tycker också att demokrati ska vara ett överordnat mål i biståndspolitiken.
              Det får aldrig någonsin vara så att en diktator kan hålla sig
              kvar vid makten och legitimera sitt förtryck genom svenska skattebetalares
              biståndspengar.
            </seg>
            <seg n="38d84d3f">
              På samma sätt som svenskt bistånd bidrog till att krossa det
              rasistiska apartheidsystemet i Sydafrika ska nutida diktatorer
              och folkförtryckare på Kuba, i Vitryssland, Burma, Zimbabwe, Vietnam
              med flera länder plockas ned från makten genom att vi moraliskt,
              finansiellt och politiskt stöder opposition, fackföreningar, fria
              journalister och andra som kämpar för demokrati.
            </seg>
            <seg n="a5a96620">
              Men demokratimålet känns inte alltid alldeles starkt i svensk
              biståndspolitik. Jag tycker ofta att det frikopplas från debatten
              om fattigdomsbekämpning. Exempelvis saknar de viktiga millenniemålen
              tydliga kopplingar till demokratisering och mänskliga rättigheter.
              Många av de länder som får mest bilateralt bistånd från Sverige
              i dag har också stora demokratiska brister. Listan kan göras lång.
            </seg>
            <seg n="7e82c102">
              Vi har den kommunistiska enpartistaten Vietnam och dess lika
              diktatoriska granne Laos. Vi har också Etiopien, och trots att
              de har hållit val skjuts oppositionen just nu öppet på gatorna
              i Addis Abeba. I Tanzania har man haft flerpartisystem sedan 1991,
              men trots detta avrättar man partikamrater till mitt liberala
              parti på ön Zanzibar bara för de har möjlighet att ta makten där,
              och det tolererar inte regeringen.
            </seg>
            <seg n="7fda9823">
              Biståndet ska vara starkt och generöst, men det ska också vara
              just principfast. Jag tycker att det är viktigt att säga att Sverige
              inte ska fortsätta att plöja ned pengar rakt i diktatorers fickor.
              Det görs i dag. Jag tycker att man ska bedriva bistånd i diktaturstater,
              absolut, men då måste vi försöka kanalisera det via multilaterala
              organ eller enskilda organisationer.
            </seg>
            <seg n="8f4ba9da">
              Jag vill fråga statsrådet om hon avser att ställa hårdare demokratiseringskrav
              på dessa länder och många andra stater som har mer eller mindre
              diktatoriska inslag men som får kraftfullt svenskt bistånd i dag.
              Jag undrar: Tycker du att några av de länder som jag räknade upp,
              exempelvis Vietnam och Laos, har utvecklats oerhört positivt demokratiskt
              sett de senaste åren? Det är ju inte så att biståndet har minskat
              speciellt mycket till de här länderna snarare tvärtom i en del
              fall. Övergreppen haglar fortfarande när man läser Amnestyrapporter.
              Jag skulle vilja ha lite svar från biståndsministern på den fronten.
            </seg>
          </u>
          <note type="speaker" n="bcce4f40">
            Anf. 127 Statsrådet CARIN JÄMTIN (s):
          </note>
          <u who="unknown" xml:id="i-78b9fc22bbe0f761-52" n="f3855e81">
            <seg n="1892376d">
              Herr talman! Tack, Birgitta Ohlsson, för frågorna! Det är helt
              tydligt så att Birgitta Ohlsson och jag delar synen på hur viktig
              demokrati är för alla människors rätt att uttrycka sina åsikter
              men också för en ekonomisk utveckling som kan komma de allra fattigaste
              till del och därmed en hållbar fattigdomsbekämpning.
            </seg>
            <seg n="48b2bdd0">
              Det är just därför som vi alltid trycker på sambandet mellan
              millenniemålen och det som millenniemålen dras ur, det vill säga
              millenniedeklarationen, där ju demokrati och mänskliga rättigheter
              ju faktiskt finns med som en del. Vi lyfter upp millenniedeklarationen
              av just det skälet. Vi för in orden demokrati, rätten till inflytande
              och liknande formuleringar i alla olika sammanhang just för att
              poängtera den tydliga kopplingen mellan demokrati, rätten att
              uttrycka sin åsikt och hållbar fattigdomsbekämpning.
            </seg>
            <seg n="243466c1">
              Med det sagt vill jag också problematisera en del kring biståndet.
              Vi har just nu en situation i ett annat land som Birgitta Ohlsson
              nämnde lite i förbifarten, Zimbabwe, där vi jobbar delvis genom
              stöd till oppositionen, men den största delen av det svenska biståndet
              där går till humanitärt stöd till Zimbabwe, helt enkelt därför
              att flera miljoner människor riskerar att svälta ihjäl. Där står
              vi inför en av de svåraste avvägningarna när det gäller biståndet.
              Det humanitära biståndet riskerar faktiskt att hjälpa Mugabe kvar
              vid makten, men skulle det internationella samfundet dra tillbaka
              det humanitära biståndet riskerar vi att flera miljoner människor
              faktiskt omkommer. Det är så de reella valen ser ut. Det är en
              sak jag vill peka på som är en svårighet.
            </seg>
            <seg n="1e7a53f2">
              Jag vill också säga så här: Millenniemålen är bara en del av
              bakgrunden för prioriteringarna i den svenska biståndspolitiken.
              Millenniemålen har flera brister än att demokrati inte finns med.
              Det är också så att en annan fråga, som jag tror ligger Birgitta
              Ohlsson också varmt om hjärtat, sexuell och reproduktiv hälsa
              och kvinnors rätt att bli gravida och föda barn utan att omkomma,
              inte heller finns med i millenniemålen. Det är också en brist
              som vi ständigt lyfter upp. Också ett annat område, nämligen jobb,
              sysselsättning, finns inte med i millenniemålen apropå olika saker
              som minskar fattigdomen.
            </seg>
            <seg n="3ff95ceb">
              Det är så att vi måste lyfta fram demokratifrågor tydligare,
              och vi har också börjat göra det sedan ett antal år tillbaka inte
              så länge, men dock en liten tid tillbaka. Med just de länder som
              Birgitta Ohlsson tog upp sist, Vietnam och Laos, har vi under
              förra året undertecknat nya landstrategier. I de landstrategierna
              försöker vi för första gången någonsin att genom tydliga skrivningar
              poängtera vikten av demokrati och mänskliga rättigheter än tydligare
              än tidigare. Det vi har gjort är att vi har graderat på tre olika
              nivåer. Om det går i positiv riktning med respekten för demokratin
              och för de mänskliga rättigheterna kan vi diskutera det finns
              ingen automatik här en ökning av biståndet. Sedan finns det ett
              mellanläge som innebär status quo, och sedan finns det en situation
              som innebär att om respekten för de mänskliga rättigheterna och
              den demokratiska utvecklingen går sämre kan vi diskutera en minskning.
              Självklart kan man kalla det här för gummiparagrafer och ord,
              men det är betydligt tydligare än vad det har varit tidigare,
              och det är verkligen någonting att luta sig emot i de regelbundna
              dialoger som sker på plats i båda de här länderna. Jag tror att
              det här kommer att vara ett viktigt verktyg för oss nu när vi
              styr processen vidare.
            </seg>
            <seg n="f4fd457b">
              En annan viktig arena som vi måste jobba ännu tydligare på och
              också jobbar en del på är att få andra biståndsgivare att ta upp
              demokratifrågor tydligare i sina dialoger. Sverige är en stor
              biståndsgivare, men i relation till många andra ger vi sammantaget
              trots allt en ganska liten summa pengar.
            </seg>
          </u>
          <note type="speaker" n="373a30f9">
            Anf. 128 BIRGITTA OHLSSON (fp):
          </note>
          <u who="birgitta_ohlsson_f9ae1b" xml:id="i-54d56abba6454815-4" n="ea206770">
            <seg n="672ade52">
              Herr talman! Jag vill först förtydliga att när det gäller humanitärt
              bistånd inser förstås också vi i Folkpartiet att man inte kan
              ha lika höga krav. Naturligtvis måste man ge ibland via diktaturregimer.
              Men också där kan man ibland göra ett val, och ibland är inte
              det valet självklart. Ibland kan man gå via Förenta nationerna,
              Rädda Barnen, Läkare utan gränser eller vad som helst, och när
              man har valmöjligheten ska man alltid välja det demokratiska framför
              diktaturregimen.
            </seg>
            <seg n="302a23ff">
              Men jag vill gå tillbaka till millenniemålen. De första åtta
              millenniemålen är ju väldigt eftersträvansvärda. De är fantastiskt
              bra, och vi stöder dem till hundra procent. Det är ett jätteviktigt
              arbete. Men problemet är ju att även om millenniedeklarationen
              tar upp mänskliga rättigheter och demokrati är det inte ett konkret
              mål, vilket gör att det inte får samma tyngd.
            </seg>
            <seg n="6dbe1f64">
              Vi skrev och föreslog två extra mål för att uppmärksamma detta,
              mål 9 och mål 10, i vår motion i höstas. Mål 9 löd så här: Minst
              hälften av alla människor i världen ska ha sina mänskliga rättigheter
              garanterade i författningar och lagar, och veta om att de har
              det. Det är förstås inte helt lättuppnåeligt, men det är i alla
              fall en strävan.
            </seg>
            <seg n="059dd9fb">
              Det är viktigt att betona att auktoritära regimer inte ska kunna
              skylla på omvärlden och fattigdom när det faktiskt handlar om
              lagar de själva har stiftat. Det är ju nationalförsamlingarna
              i Kina och Singapore som har förbjudit fria fackföreningar. Det
              är inte någon annan någon kolonialmakt eller FN som har gjort
              det, utan det är de själva som har infört den ofriheten. Och det
              förstås, skulle arbetarna där få organisera sig så skulle utvecklingspolitiken
              se helt annorlunda ut.
            </seg>
            <seg n="ae68dcca">
              Mål 10 som vi föreslog var: Alla stats- och regeringschefer ska
              vara demokratiskt tillsatta. Nu är det dessvärre väldigt långt
              tills det kommer att uppnås, men där måste vi veta en sak. Ta
              ett land som Kuba, där en femtedel av befolkningen lider av undernäring
              i dag samtidigt som Fidel Castro, diktatorn, vägrar att låta folk
              bestämma vem som ska styra landet. Även om Zimbabwe plågas av
              svält var landet för ett tiotal år sedan Afrikas kornbod. Vi måste
              alltså återigen se de tydliga kopplingarna: Länder som varit rika
              även i tredje världen och haft det relativt bra har dragits i
              misär på grund av diktaturen.
            </seg>
            <seg n="8ce0567c">
              Det finns ju ingenting som förhindrar den svenska regeringen
              att föreslå i internationella sammanhang att man just lägger till
              två stycken mål. Nu har vi inte så många år kvar till 2015. Det
              kanske kommer en ny process. Då tycker jag att det skulle vara
              fantastiskt bra om man kunde lägga till detta och gå vidare med
              det arbetet.
            </seg>
            <seg n="84b02b3a">
              Avslutningsvis är anledningen till att Förenta nationerna inte
              lyckades formulera några mål om demokrati och mänskliga rättigheter
              att det förstås handlar om att det bland FN:s medlemsländer finns
              många grova och grava diktaturstater som inte ville ha med det.
              Det fanns ju en sådan kontext. Det är då viktigt att se till att
              diktaturernas ovilja aldrig får vara en ursäkt för oss i Sverige
              som är en demokrati att inte driva på hårdare. Jag hoppas som
              sagt att vi, när millenniemålsarbetet går vidare, kanske kan ha
              en helt enig riksdag här som kan kräva två extra mål, och att
              vi går vidare och lyfter upp den frågan.
            </seg>
          </u>
          <note type="speaker" n="f293aad0">
            Anf. 129 Statsrådet CARIN JÄMTIN (s):
          </note>
          <u who="unknown" xml:id="i-78b9fc22bbe0f761-53" n="f3855e81">
            <seg n="907b8b99">
              Herr talman! Tack för frågorna, Birgitta Ohlsson! Jag vill bara
              mot bakgrund av vad Birgitta Ohlsson sade om det humanitära biståndet
              stryka under att till Zimbabwe går det via FN-systemet och enskilda
              organisationer, och inte via regeringen i Zimbabwe, och inte heller
              i något annat av dessa länder. I Nordkorea går det inte heller
              via regeringen och så vidare, utan det går i princip alltid via
              FN eller Röda Korset.
            </seg>
            <seg n="772c7d03">
              Jag håller helt med Birgitta Ohlsson när hon säger att ingen
              kan skylla på omvärlden när man inte genomför lagstiftningar kring
              fackliga rättigheter, barns rätt att gå i skolan, lagstiftning
              kring val och så vidare. Det finns flera mycket fattiga länder
              som har en lagstiftning som är mycket väl fungerande på de här
              områdena. Mali är ett exempel på ett sådant land, och det finns
              flera andra.
            </seg>
            <seg n="06a1ce29">
              I några länder är det så att man har en bra lagstiftning, men
              man har däremot kanske inte ett fungerande rättsväsende, så man
              använder sig inte av lagstiftningen tillräckligt mycket. Det är
              lite olika aspekter på det här. Men självklart kan ingen skylla
              på omvärlden.
            </seg>
            <seg n="6b989545">
              Det enda vi kan göra från omvärldens sida är att försöka skapa
              allianser med rörelser i de här olika utvecklingsländerna det
              må vara partipolitiska rörelser, kyrkor, enskilda organisationer
              eller var det nu är för någonting för att skapa ett opinionstryck
              i de här länderna för ett genomförande av lagstiftningar.
            </seg>
            <seg n="efda992a">
              Vi var nog många som vid sekelskiftet var mycket skeptiska till
              millenniemålen och millenniedeklarationen och om de verkligen
              skulle kunna leda till någon förändring över huvud taget. Vi tyckte
              att det var långtifrån tillräckliga. De är inte tillräckliga det
              sade jag redan i mitt förra inlägg och jag tror att vi delar mycket
              av den synen, men något som de har lett till i dag är att det
              sedan några år tillbaka har börjat öka biståndsnivåer runtomkring
              i världen. Vi hade här i veckan ett möte mellan president Bush
              och Tony Blair som troligen leder till jag har en ganska optimistisk
              syn på det att USA också ökar sina biståndsnivåer och jobbar mer
              med skuldavskrivningar. Och möjligen kommer det att leda till
              att handelsförhandlingarna, som ju ska kulminera i Hongkong i
              december, leder till en mer utvecklingsinriktad handelsagenda.
            </seg>
            <seg n="27707a91">
              Jag tror faktiskt inte att vi hade varit i den här i alla fall
              mindre negativa positionen jämfört med tidigare år utan millenniemålen
              och utan millenniedeklarationen. Min oro är att vi om vi börjar
              riva upp nya mål, de åtta målen, tappar det momentumet i världspolitiken.
              Millenniemålen är 8 mål, 18 delmål och 48 indikatorer. Man kan
              mycket väl titta på hur delmål eller indikatorer är skrivna och
              fundera på att få in områden kring mänskliga rättigheter, sexuell
              och reproduktiv hälsa, demokrati eller jobb. Jag tror dock att
              vi skulle förlora mer än vi vann om vi började riva upp millenniemålen.
            </seg>
            <seg n="13202f7f">
              Vi måste också fundera på hur vi från alla riksdagspartier här
              skulle kunna arbeta mer tillsammans genom partistiftelserna för
              att stärka den demokratiska situationen i många utvecklingsländer.
              Jag vet att det finns ett stort intresse för det i alla partistiftelser,
              och det är väldigt bra. Det ska vara ett möte här i slutet av
              augusti med all världens partistiftelser av alla färger. Möjligen
              skulle man där kunna ta tillfället i akt och diskutera lite vilken
              roll Sverige specifikt skulle ha i arbetet för att stärka demokratier
              runtomkring i världen.
            </seg>
          </u>
          <note type="speaker" n="4d8c2e28">
            Anf. 130 BIRGITTA OHLSSON (fp):
          </note>
          <u who="birgitta_ohlsson_f9ae1b" xml:id="i-54d56abba6454815-5" n="ea206770">
            <seg n="fb788d77">
              Herr talman! När det gäller demokratibistånd tycker jag också
              att vi ska studera andra länder mycket. Framför allt borde vi
              blicka österut, som jag har påpekat många gånger, och studera
              de nya EU-medlemmar som för bara ett tiotal år sedan levde under
              kommunismens ok men i dag är fria demokratier. På EU-nivå har
              många biståndsaktörer visat stort intresse för de erfarenheterna.
            </seg>
            <seg n="1fbdd6ac">
              Jag har tjatat om det tidigare, och jag kommer att fortsätta
              att göra det nu. Jag tycker att Tjeckien framför allt är ett utmärkt
              exempel. Demokratiseringsprocesserna har varit signumet, kan man
              säga, för deras utrikespolitik. Målet har varit att främja radikala
              förändringar från diktatur till demokrati i diktaturregimer i
              dag. Det har man gjort genom att öppet stödja oberoende medier
              och människorättsaktivister. Tjeckien har sedan den 1 juli 2004
              inom sitt utrikesdepartement en avdelning som heter Unit for promotion
              of transitions to democracy där man jobbar väldigt tydligt med
              att koordinera utrikespolitiken och biståndet för att ha en sådan
              linje. Man har valt tre stycken profilländer, Burma, Kuba och
              Vitryssland.
            </seg>
            <seg n="7faf5ff9">
              Jag vet att svenskt bistånd och Utrikesdepartementet är uppdelat
              på ett annat sätt, men jag tror att det är ett oerhört bra exempel.
              Kanske skulle man på Utrikesdepartementet kunna inrätta en demokratienhet
              kopplad till Sida. Det finns redan nu demokratienheter men denna
              skulle få en större och tyngre roll i detta arbete och inte heller
              skämmas för att i offentliga sammanhang världen över tala om att
              man har som mål att Fidel Castro inte ska vara kvar som diktator
              på Kuba, att vi vill ha ett fritt system där och stöder de krafter
              som vill få bort honom. Det handlar om att tala klarspråk på samma
              modiga sätt som man gjorde mot apartheidsystemet i Sydafrika för
              några decennier sedan. Jag tror att den svenska utrikespolitiken
              skulle vinna mycket i trovärdighet om man tog fram konkreta exempel
              på det området.
            </seg>
            <seg n="458df7a4">
              När det gäller humanitärt bistånd till diktaturländer vill jag
              säga att även om biståndet till Zimbabwe går via FN och FN:s World
              Food Programme så blir de ofta en kapad del av Mugabes regim.
              Han kan styra ganska mycket i och med att det är väldigt svårt
              att resa i landet. Det vet vi som har varit där. Så även där finns
              det komplikationer.
            </seg>
          </u>
          <note type="speaker" n="62cbf06a">
            Anf. 131 Statsrådet CARIN JÄMTIN (s):
          </note>
          <u who="unknown" xml:id="i-78b9fc22bbe0f761-54" n="f3855e81">
            <seg n="e806a64b">
              Herr talman! Det här är ett område som ligger både Birgitta Ohlsson
              och mig mycket varmt om hjärtat. Det är som sagt väldigt bra.
              Jag hoppas att vi kan arbeta tillsammans. Inom utrikesförvaltningen
              har vi en enhet för mänskliga rättigheter, vi har personer som
              jobbar med demokrati och så vidare. Jag tror inte att vi skulle
              tjäna speciellt mycket på att skapa en speciell enhet för demokrati.
              Däremot tror jag att när det gäller att tänka kring demokratifrågor
              på de olika enheterna, att få in det i tänkandet, så kan vi föra
              frågorna framåt på olika sätt. Det handlar mera om arbetsmetoder
              inom utrikesförvaltningen. Vi har börjat titta på hur man skulle
              föra in demokratifrågor på alla enheter, de geografiska, sakenheterna,
              de som jobbar med säkerhetspolitik och så vidare.
            </seg>
            <seg n="99dac1fc">
              Jag antar att ni i Sidas styrelse diskuterar hur man genomför
              det bilaterala biståndet. Det hoppas jag även om jag så klart
              inte får ha någon åsikt om det. Det är viktigt att demokrati genomsyrar
              alla insatser och hur man tänker, också på de geografiska avdelningarna
              på Sida.
            </seg>
            <seg n="f7c68b14">
              Vi kommer som sagt att jobba inför septembertoppmötet med just
              demokrati och mänskliga rättigheter som en högt prioriterad fråga.
              Det tar inte slut i september. Tyvärr kommer vi att få fortsätta
              den kampen ganska länge framöver. Jag hoppas att vi då kan resonera
              om hur vi skulle kunna arbeta tillsammans mellan alla partier
              för att få världen lite mer demokratisk.
            </seg>
          </u>
          <note n="e88205a7">
            Överläggningen var härmed avslutad.
          </note>
          <note n="63b2bb17">
            18 § Förnyad bordläggning
          </note>
          <note n="f3281a0e">
            Föredrogs och bordlades åter
          </note>
          <note n="6faedd92">
            19 § Anmälan om inkomna faktapromemorior om förslag från Europeiska
            kommissionen
          </note>
          <note n="fe2d61de">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note n="8416920c">
            KOM(2004)634, KOM(2004)635
          </note>
          <note n="69d514cc">
            20 § Bordläggning
          </note>
          <note n="2895cbe1">
            Anmäldes och bordlades
          </note>
          <note n="c04a9712">
            21 § Anmälan om frågor för skriftliga svar
          </note>
          <note n="2d8a45ec">
            Anmäldes att följande frågor för skriftliga svar framställts
          </note>
          <note n="25bfcbd6">
            den 10 juni
          </note>
          <note n="6d71b87f">
            Birgitta Ohlsson
          </note>
          <note n="4dc4c370">
            Veronica Palm
          </note>
          <note n="084aed95">
            Göran Persson
          </note>
          <note n="249835c4">
            Ingegerd Saarinen
          </note>
          <note n="2180c680">
            Annelie Enochson
          </note>
          <note n="339032c3">
            Rigmor Stenmark
          </note>
          <note n="a49a23f9">
            Ulla Hoffmann
          </note>
          <note n="aaf493bb">
            Ragnwi Marcelind
          </note>
          <note n="0c3f4a03">
            Tuve Skånberg
          </note>
          <note n="780350ed">
            Gustav Fridolin
          </note>
          <note n="008faf7b">
            Sven Bergström
          </note>
          <note n="aaf493bb">
            Ragnwi Marcelind
          </note>
          <note n="8d43ff5a">
            Ewa Thalén Finné
          </note>
          <note n="694c2501">
            Frågorna redovisas i bilaga som fogats till riksdagens snabbprotokoll
            tisdagen den 14 juni.
          </note>
          <note n="26f45923">
            22 § Kammaren åtskildes kl. 15.06.
          </note>
          <note n="528217ec">
            Förhandlingarna leddes
          </note>
          <note n="2cb32e21">
            /Monica Gustafson
          </note>
        </div>
      </body>
    </text>
  </TEI>
</teiCorpus>
