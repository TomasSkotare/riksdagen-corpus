<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--107</head>
          <docDate when="2004-04-19">2004-04-19</docDate>
        </div>
      </front>
      <body>
        <div>
          <note n="131db898">
            ﻿
          </note>
          <note n="66342890">
            Riksdagens protokoll
          </note>
          <note n="d4e82741">
            2004/05:107
          </note>
          <note type="date" n="4b685bb2">
            Tisdagen den 19 april
          </note>
          <note n="7281f5f7">
            Kl. 13:30 - 14:56
          </note>
          <note n="f1fec78c">
            1 § Justering av protokoll
          </note>
          <note n="d5c794fa">
            Justerades protokollen för den 11, 12 och 13 april.
          </note>
          <note n="ea52edf9">
            2 § Anmälan om fördröjda svar på interpellationer
          </note>
          <note n="38049414">
            Till riksdagen hade inkommit följande skrivelser:
          </note>
          <note n="896f4b63">
            Interpellation 2004/05:492
          </note>
          <note n="56ef7a4c">
            Interpellation 2004/05:492 av Sven Gunnar Persson (kd) om konkurrensen
            inom veterinärväsendet
          </note>
          <note n="65457e52">
            Interpellationen kommer att besvaras fredagen den 22 april 2005.
          </note>
          <note n="7b677fd3">
            Skälet till dröjsmålet är att interpellanten har förhinder föreslagen
            dag för besvarande inom svarstiden.
          </note>
          <note n="27c05f02">
            Anders Perklev
          </note>
          <note n="803930cd">
            Interpellation 2004/05:493
          </note>
          <note n="df552815">
            Interpellation 2004/05:493 av Sven Gunnar Persson om EU:s sockerreform
          </note>
          <note n="65457e52">
            Interpellationen kommer att besvaras fredagen den 22 april 2005.
          </note>
          <note n="7b677fd3">
            Skälet till dröjsmålet är att interpellanten har förhinder föreslagen
            dag för besvarande inom svarstiden.
          </note>
          <note n="27c05f02">
            Anders Perklev
          </note>
          <note n="b7419a9d">
            Interpellation 2004/05:509
          </note>
          <note n="2ce0256a">
            Interpellation 2004/05:509 av Chatrine Pålsson (kd) om cancervården
          </note>
          <note n="324f0655">
            Interpellationen kommer att besvaras tisdagen den 10 maj 2005.
          </note>
          <note n="97164f61">
            Skälet till dröjsmålet är sedan tidigare inbokade engagemang.
          </note>
          <note n="a6662d9b">
            Erna Zelmin
          </note>
          <note n="960ec0df">
            Interpellation 2004/05:515
          </note>
          <note n="ec89ed6a">
            Interpellation 2004/05:515 av Carl B Hamilton om Sveriges företagsskatt
          </note>
          <note n="241e9106">
            Interpellationen kommer att besvaras måndagen den 9 maj 2005.
          </note>
          <note n="4d51e050">
            Skälet till dröjsmålet är utlandsresor.
          </note>
          <note n="75d2dffa">
            Lilian Wiklund
          </note>
          <note n="5355fb35">
            Interpellation 2004/05:516
          </note>
          <note n="a3e16a33">
            Interpellation 2004/05:516 av Tobias Krantz om den svenska statsförvaltningens
            integritet och oväld kommer att besvaras fredagen den 13 maj.
          </note>
          <note n="aab0acef">
            Skälet till dröjsmålet är arbetsanhopning.
          </note>
          <note n="1df5979d">
            Sven-Erik Österberg
          </note>
          <note n="198a5f73">
            3 § Svar på interpellation 2004/05:498 om okonventionella spaningsmetoder
          </note>
          <note type="speaker" n="671b4560">
            Anf. 1 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-fb78e1b627b18c61-0" n="79428e12">
            <seg n="31528d1a">
              Herr talman! Peter Althin har frågat mig vilka åtgärder jag avser
              att vidta för att gränsdragningen mellan tillåten och otillåten
              provokation ska tydliggöras. Interpellanten syftar här på att
              endast bevisprovokation och inte brottsprovokation är tillåtet
              inom ramen för polisens spaningsmetoder.
            </seg>
            <seg n="37adc7aa">
              För mig är det viktigt att det sker en kontinuerlig utveckling
              för att öka effektiviteten och kvaliteten i rättsväsendets arbete.
            </seg>
            <seg n="ca481cc5">
              För att öka brottsuppklaringen och för att kunna bedriva sitt
              arbete så effektivt som möjligt måste polisen ha de instrument
              som krävs. I detta ligger bland annat att modernisera de spaningsmetoder
              och tekniker som polisen använder sig av. Självklart ska utvecklingsarbetet
              ta hänsyn till kraven på rättssäkerhet och enskildas rätt till
              skydd mot otillbörliga ingrepp i den personliga integriteten.
              Nya arbetsmetoder ska även vara förenliga med Sveriges internationella
              åtaganden när det gäller de mänskliga rättigheterna.
            </seg>
            <seg n="2e7cd15d">
              De allmänna bestämmelserna för polisingripanden finns i 8 § polislagen.
              Enligt denna ska, precis som Peter Althin skriver, alla polisåtgärder
              vara både nödvändiga och proportionerliga i förhållande till syftet
              med åtgärderna. Utifrån den här paragrafen får polisen stöd för
              åtskilliga spaningsmetoder, såsom infiltration och bevisprovokation
              detta förutsatt att metoderna inte kommer i konflikt med någon
              straffbestämmelse. Lagrummet ger däremot inte ensamt stöd för
              åtgärder som kan innebära ingrepp i de grundläggande fri- och
              rättigheterna i 2 kap. regeringsformen eller strida mot särskilda
              straffbestämmelser.
            </seg>
            <seg n="dc699b75">
              Peter Althin skriver att brottsprovokation i princip inte är
              tillåtet i Sverige. Svaret är enklare än så. Brottsprovokation,
              det vill säga anstiftan till brott, är inte tillåtet enligt svensk
              rätt. Inom ramen för gällande lag ska dock polisen och de andra
              brottsbekämpande myndigheterna, genom till exempel utveckling
              av nya metoder, ständigt förbättra sina möjligheter att ingripa
              mot allvarlig kriminalitet.
            </seg>
            <seg n="cfac2017">
              Självklart kan det i vissa fall i det praktiska polisarbetet
              ibland vara svårt att dra en bestämd gräns mellan tillåtna och
              otillåtna arbetsmetoder. Beredningen för rättsväsendets utveckling,
              BRU har i delbetänkandet Ökad effektivitet och rättssäkerhet i
              brottsbekämpningen (SOU 2003:74) behandlat okonventionella spaningsmetoder
              och lämnat förslag till nya och mer detaljerade bestämmelser i
              lag för redan tillåtna och använda polisiära spaningsmetoder.
              Beredningens föresats har varit att genom en ökad tydlighet åstadkomma
              såväl ökad effektivitet i brottsbekämpningen som förbättrat skydd
              för den personliga integriteten. Beredningen har därutöver lämnat
              vissa andra förslag av betydelse för polisens spaningsverksamhet.
            </seg>
            <seg n="a1773c9b">
              Betänkandet har remissbehandlats och bereds nu i Regeringskansliet.
              Härigenom kommer regeringen att få underlag för att ta ställning
              till behovet av åtgärder på det här området.
            </seg>
          </u>
          <note type="speaker" n="ba3fe86b">
            Anf. 2 PETER ALTHIN (kd):
          </note>
          <u who="peter_althin_61d03b" xml:id="i-fa579081c69b66cd-0" n="a6201e02">
            <seg n="8fee4d4d">
              Herr talman! Tack så mycket, justitieministern, för svaret! Det
              här tycker jag är en viktig fråga. Den är viktig ur flera synvinklar.
              Den är viktig för allmänhetens kunskap om vad polisen får göra
              i sin ambition att utreda och möjligen förebygga brott, men det
              är också viktigt för polisen, den enskilde polismannen, att veta
              var gränsen går Hur långt kan jag gå i min ambition att utreda
              svårartad brottslighet? framför allt i sådana lägen där det kan
              vara svårt att utreda, till exempel narkotikabrottslighet. Vapenbrott
              är ett annat exempel där det kan vara svårutrett.
            </seg>
            <seg n="bc24636e">
              Herr talman! Vad man ska vara försiktig med där tror jag att
              Thomas Bodström och jag är överens är att det inte får bli någon
              form av vilda västern, så att polisen i sin ambition att lösa
              svårutredda brott tar sig friheter som inte ligger inom den lagliga
              sfären eller möjligen i gränsområdet för den lagliga sfären.
            </seg>
            <seg n="fcbdf5a1">
              För den enskilde medborgaren kan det vara svårt, det här med
              brottsprovokation och bevisprovokation. Det är något lättare för
              Thomas Bodström och kanske också för mig med den bakgrund vi har.
              Brottsprovokation är ju förbjudet, icke tillåtet i lag. Vi får
              inte initiera ett brott. Vi får inte förmå någon att begå ett
              brott som han, som det oftast är, eller hon inte hade tänkt begå.
              Brottsprovokation är alltså inte tillåtet, men bevisprovokation
              är däremot tillåtet. Man får anskaffa bevis för att styrka ett
              brott som redan har begåtts eller som redan har planerats. Jag
              angav i min interpellation ett sådant exempel, nämligen att någon
              person har blivit utpressad, tar kontakt med polisen, får polisen
              att agera och lämnar ett kuvert på ett speciellt ställe, och sedan
              tar man utpressaren när han kommer dit. Där finns det en skiljelinje
              mellan brottsprovokation och bevisprovokation.
            </seg>
            <seg n="dab17964">
              Men det är inte alltid enkelt att veta var gränsen går. Nu vet
              jag att justitieministern inte får svara på frågor om enskilda
              fall, men jag kan bara överskådligt beröra ett fall, utan att
              drunkna i själva fallet, som inte är så kolossalt gammalt. En
              polisman dömdes i tingsrätten till fyra års fängelse men friades
              helt i hovrätten. Där fanns alla incitament för spaningsmetoder,
              infiltratörer, okonventionella metoder med mera. Man kan fråga
              sig: Vad är okonventionella metoder eller spaningsmetoder? Det
              ligger så att säga något tveksamt i själva begreppet.
            </seg>
            <seg n="fa7ccb01">
              Min fråga till justitieministern har varit jag ställer den igen:
              Anser justitieministern att det finns ett behov av att tydliggöra
              gränsdragningen mellan de tillåtna och de otillåtna metoderna?
              Och om så är fallet, vad har justitieministern då för snabba besked
              om snabba åtgärder att ge? Vilka åtgärder kommer justitieministern
              då att vidta, bortsett från det här från BRU som justitieministern
              nu har gått in på? Vad innebär detta rent faktiskt? Vad har vi
              för tidsmarginaler att rätta oss efter, och vad kommer det att
              bli för resultat?
            </seg>
          </u>
          <note type="speaker" n="c5e98265">
            Anf. 3 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-fb78e1b627b18c61-1" n="79428e12">
            <seg n="75bf11d8">
              Herr talman! Nej, det är riktigt att jag inte ska recensera eller
              kommentera enskilda fall, ens om de kommer från Peter Althins
              advokatbyrå eller kolleger till den, och den ordningen tänker
              jag respektera. Däremot ska jag förstås försöka svara på de frågor
              som Peter Althin ställer. Jag kan dock inte precisera mig, därför
              att jag själv inte kan svara på exakt och i vilken omfattning
              vi kommer att göra de här förändringarna. Vi är inne i ett väldigt
              intensivt skede, slutskedet. Så mycket kan jag säga som att nu
              under året, sannolikt här efter sommaren, kommer vi att kunna
              lägga fram konkreta förslag på flera av de här olika områdena,
              där det bland annat handlar om att tydliggöra saker som redan
              finns och på andra sätt vidta de åtgärder som behövs så att det
              inte ska finnas någon osäkerhet på de områden där säkerhet krävs.
            </seg>
            <seg n="72244ecb">
              Jag vill dock ändå säga att det även i dag finns utmärkta möjligheter,
              som också utnyttjas, för polisen att genom utbildning och genom
              att arbeta med det här frågorna se till att ingen polis någonsin
              behöver sväva i ovisshet om vad som gäller inför en föreslagen
              åtgärd från polisen.
            </seg>
          </u>
          <note type="speaker" n="859dcc85">
            Anf. 4 PETER ALTHIN (kd):
          </note>
          <u who="peter_althin_61d03b" xml:id="i-fa579081c69b66cd-1" n="a6201e02">
            <seg n="f141b32e">
              Herr talman! Det är tyvärr inte fullt så enkelt. Jag har varit
              i kontakt med många poliser och har fått intrycket att trycket
              på att utreda lite svårartade brott är så pass starkt att man
              fingrar lite på gränserna.
            </seg>
            <seg n="6afe959a">
              Det blir lite som i den tv-serie som gick för ett tag sedan.
              Jag vet inte om den går fortfarande. I det politiska arbetet hinner
              man numera inte titta på några tv-program. Programmet hette Mission
              Impossible . Agenten fick i uppgift att genomföra ett utredningsarbete.
              Om han var så klantig att han åkte fast var han okänd från chefernas
              sida.
            </seg>
            <seg n="450cb7e3">
              Jag påstår inte att det alltid är så, men ibland får jag intrycket
              att det finns någon form av gråzon där polisen arbetar nu. Därför
              är det så oerhört viktigt att man sätter gränserna väldigt tydligt.
            </seg>
            <seg n="a0977ad0">
              På min fråga om det behövs någon reglering, och om det behövs
              något tydliggörande av gränsdragningarna svarar justitieministern
              så här i det svar som jag har fått i dag och då råder det ingen
              tvekan: Självklart kan det i vissa fall i det praktiska polisarbetet
              ibland vara svårt att dra en bestämd gräns mellan tillåtna och
              otillåtna arbetsmetoder.
            </seg>
            <seg n="500a4558">
              Om man tar till sig vad det innebär betyder det att det är självklart
              att det i vissa fall kan vara svårt. Trots att det är självklart
              att det är svårt utsätter vi polismannen på gatan, eller var han
              nu jobbar, för att ta beslutet om det ligger inom gränsdragningen
              eller inte.
            </seg>
            <seg n="e14c6fd5">
              Jag konstaterar vidare att det nu finns en beredning som har
              lämnat förslag till nya och mer detaljerade bestämmelser i lag.
              Man kan komma med ytterligare bestämmelser. Det tycker jag är
              bra. Det har säkert inte att göra med att jag har ställt den här
              interpellationen. Jag tror inte att jag riktigt har den kraften,
              men man kan alltid hoppas.
            </seg>
            <seg n="bb690af8">
              Jag skulle vilja veta vad det är som kommer. Kan justitieministern
              ge mig ett besked? Vad är det som kommer som kan göra det lättare
              att skilja mellan vad man får göra och vad man inte får göra?
            </seg>
            <seg n="314f7491">
              Slutligen vill jag ställa en fråga med utgångspunkt i svaret.
              Beredningen har därutöver lämnat vissa andra förslag av betydelse
              för polisens spaningsverksamhet, står det i den tredje sista meningen
              i svaret. Jag skulle vilja ha besked om vad det är.
            </seg>
          </u>
          <note type="speaker" n="c03e93b4">
            Anf. 5 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-fb78e1b627b18c61-2" n="79428e12">
            <seg n="070f261e">
              Herr talman! Det var bra att Peter Althin själv sade att det
              kanske inte är Peter Althin som ligger bakom BRU 5. Det är ett
              led i ett arbete som har pågått i många år. Jag kan i alla fall
              förtydliga det.
            </seg>
            <seg n="de1397aa">
              Det är däremot bra att Peter Althin engagerar sig i de här frågorna.
              Även om vi kommer med olika förslag som bygger på BRU 5 det kommer
              vi att se efter sommaren kommer det i det enskilda polisarbetet
              alltid att finnas situationer där det kan vara svårt att exakt
              veta hur man ska agera. Men vi har den ordningen inom polisen,
              liksom inom andra områden, att cheferna har ett ansvar. Då måste
              man ta det ansvaret. Om en polis känner den minsta tveksamhet,
              oavsett om det är i situationer nu eller i framtiden, bör man
              naturligtvis inte fatta beslut på egen hand. Det ska vara väl
              förankrat i chefskretsen. Det kan man ganska enkelt göra utan
              att det äventyrar utredningen.
            </seg>
            <seg n="12074842">
              Jag fick en konkret fråga om vad som finns i BRU:s olika förslag.
              Det här är de förslag som vi nu arbetar med, därmed inte sagt
              att de ska genomföras. De har remissbehandlats och vi arbetar
              med dem.
            </seg>
            <seg n="26d3405b">
              Det är för det första skyddsidentitet. Förslaget innebär att
              det ska kunna medges att polisen använder fingerade personuppgifter
              i sin tjänsteutövning. De fingerade personuppgifterna ska kunna
              registreras i folkbokföringen.
            </seg>
            <seg n="a5e4c53b">
              Det andra är provokativa åtgärder. Förslaget innebär att mer
              påtagliga provokativa åtgärder görs till ett nytt tvångsmedel
              att användas inom ramen för en förundersökning om begången eller
              pågående brottslighet.
            </seg>
            <seg n="03d59ac5">
              Det tredje är kontrollerade leveranser. Förslaget innebär att
              gränsöverskridande men inte nationella kontrollerade leveranser
              görs till ett nytt tvångsmedel.
            </seg>
            <seg n="2fbc27f6">
              För det fjärde innebär förslaget att förfarandet regleras särskilt
              i polislagen som arbetsmetoder användbara såväl i som utanför
              en förundersökning.
            </seg>
            <seg n="09c3c875">
              Det femte gäller skydd av informatörer. Förslaget innebär att
              polisen kan träffa överenskommelser med informatörer om att deras
              upplysningar inte får användas som bevisning. Informatörerna ska
              skyddas med sekretess.
            </seg>
            <seg n="0abce503">
              Det sjätte gäller underrättelse om beslag och husrannsakan. Förslaget
              innebär främst att underrättelse om husrannsakan i särskilda fall
              ska kunna helt underlåtas.
            </seg>
            <seg n="a7073b7c">
              Det sjunde gäller husrannsakan och kroppsvisitation i det förebyggande
              arbetet. Förslaget innebär att det införs en ny bestämmelse som
              gör det möjligt att ingripa förebyggande mot kriminella grupperingar
              och söka farliga föremål om det finns risk för brott för vilket
              det är föreskrivet fängelse i minst ett år.
            </seg>
            <seg n="7147d122">
              Det här är alltså de förslag som har remissbehandlats. Det har
              redan varit diskussion om dem. I det stora arbetet har vi kommit
              ganska långt. Vi kan alltså presentera konkreta förslag där det
              bland annat finns med en ytterligare tydlig gränsdragning i vissa
              frågor som underlag för våra diskussioner. Det kommer sedan att
              leda fram till beslut.
            </seg>
          </u>
          <note type="speaker" n="4669bac8">
            Anf. 6 PETER ALTHIN (kd):
          </note>
          <u who="peter_althin_61d03b" xml:id="i-fa579081c69b66cd-2" n="a6201e02">
            <seg n="4de6198c">
              Herr talman! Jag konstaterar sammanfattningsvis att även regeringen
              tar den här frågan på största allvar. Man kan förvänta sig att
              det blir mer konkret och i vissa fall lagreglerat, och att det
              finns ytterligare förslag på åtgärder när det gäller de konventionella
              eller okonventionella metoderna.
            </seg>
            <seg n="84e5c41f">
              Det tycker jag är bra. Jag kan hota justitieministern med att
              jag återkommer när vi har förslagen på bordet. Vi får då ta en
              diskussion och se vem av oss som är mest nöjd.
            </seg>
          </u>
          <note type="speaker" n="98e9d311">
            Anf. 7 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-fb78e1b627b18c61-3" n="79428e12">
            <seg n="79803e23">
              Herr talman! Det här kommer till sommaren. Det vore alltför optimistiskt
              att tro att Peter Althin skulle vara mer nöjd med mina förslag
              än vad jag själv är, men osvuret är bäst.
            </seg>
          </u>
          <note n="469c21e5">
            Överläggningen var härmed avslutad.
          </note>
          <note n="43512349">
            4 § Svar på interpellation 2004/05:508 om arbetsmiljöbrott
          </note>
          <note type="speaker" n="15e27b77">
            Anf. 8 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-fb78e1b627b18c61-4" n="79428e12">
            <seg n="c9730830">
              Herr talman! Anders Wiklund har frågat mig om jag avser att vidta
              åtgärder som kvalitativt förbättrar rättsväsendets prövning och
              hantering av arbetsmiljöolyckor samt om jag avser att leverera
              utlovad proposition om effektiv företagsbot. Frågorna har ställts
              med anledning av bland annat uppgifter i medierna om att endast
              ett fåtal arbetsolyckor med dödlig utgång leder till åtal och
              fällande domar.
            </seg>
            <seg n="08eb91e5">
              Jag vill inledningsvis betona att regeringen arbetar på bred
              front för att förbättra arbetsmiljön i syfte att förebygga arbetsolyckor.
              Arbetsmiljöverket bedriver tillsyn över arbetsmiljön och kan genomdriva
              sina krav med tvångsåtgärder. En sådan tvångsåtgärd förutsätter
              inte att någon har gjort sig skyldig till brott eller att någon
              har skadats. Det räcker att det finns brister i arbetsmiljön.
              Det bör dock understrykas att inte alla olyckor nödvändigtvis
              har sin grund i ett brottsligt förfarande från någons sida.
            </seg>
            <seg n="21560385">
              Det är viktigt att lagföringen av arbetsmiljöbrott är effektiv
              för att respekten för reglerna om arbetsmiljön ska upprätthållas.
              Polis och åklagare är också, som utgångspunkt, skyldiga att utreda
              och lagföra samtliga brott. Det gäller naturligtvis även arbetsmiljöbrott.
              En annan sak är att arbetsmiljöbrott kan vara svårutredda. Det
              kan till exempel vara svårt att i efterhand klarlägga händelseförloppet
              och att styrka orsakssamband.
            </seg>
            <seg n="ddfab19d">
              Utbildning och specialisering är viktigt för att säkerställa
              att utredningar av arbetsolyckor sker på ett effektivt och rättssäkert
              sätt. Utbildningsnivån inom polisen och åklagarväsendet är i dag
              generellt sett hög. Dessutom leds förundersökningarna rörande
              arbetsmiljöbrott av 2530 särskilt utsedda åklagare som har särskild
              kunskap och erfarenhet när det gäller arbetsmiljöbrott.
            </seg>
            <seg n="b58bc0d6">
              Gällande regler om företagsbot ger stora möjligheter att rikta
              sanktioner mot den som svarar för en verksamhet, bland annat vid
              allvarligare fall av arbetsmiljöbrott. Dagens system kräver inte
              att gärningsmannen identifieras. Det räcker att det kan utredas
              att någon inom företaget har begått ett brott. Ett företags ledning
              ska alltså inte kunna gömma sig bakom en otydlig delegationsordning.
            </seg>
            <seg n="e7f6904e">
              Detta innebär inte att företagsboten inte kan bli en effektivare
              sanktion. Det pågår därför ett sådant reformarbete. Företagsbotsutredningen
              föreslog ett system där ett straffansvar skulle införas för juridiska
              personer och ersätta företagsbot. Förslaget skulle dock innebära
              ett systemskifte och fick också viss remisskritik. Inom Justitiedepartementet
              har därför utarbetats ett alternativt förslag som innebär att
              det nuvarande systemet med företagsbot effektiviseras, bland annat
              med sänkta krav för att kunna döma ut företagsbot och en höjning
              av maximibeloppet. En lagrådsremiss beräknas läggas fram under
              hösten 2005.
            </seg>
          </u>
          <note type="speaker" n="90ab4f54">
            Anf. 9 ANDERS WIKLUND (v):
          </note>
          <u who="anders_wiklund_e78219" xml:id="i-4c72d9de7b1f6436-0" n="8b966a09" next="i-07236b5e593bb913-0">
            <seg n="40a3062e">
              Herr talman! Jag vill inledningsvis tacka för svaret. Jag noterar
              att det är bra att förslag kommer att läggas fram senare i höst
              som ska göra det lättare att döma ut företagsbot. Jag tycker också
              att det är jättebra att det aviseras höjningar av maxibeloppen.
              Men den fråga jag ställer mig är om det är tillräckligt.
            </seg>
            <seg n="6276ddcc">
              För fyra år sedan uppmärksammades vi i riksdagen på problemet
              att endast ett fåtal arbetsolyckor med dödlig utgång leder till
              åtal och fällande domar. Genom tidningen Dagens Arbetes förtjänstfulla
              granskning fick vi veta att av 29 inträffade dödsolyckor i industrin
              mellan 1997 och 2000 togs endast 9 upp i domstol. I 5 fall blev
              det fällande dom.
            </seg>
          </u>
          <note n="ba2fd272">
            Med anledning av detta ställdes i en interpellationsdebatt den
            20 mars 2001 frågor till statsrådet Mona Sahlin om vilka åtgärder
            som regeringen avsåg att vidta med anledning av de förhållanden
            som Dagens Arbete hade skildrat. Statsrådet hänvisade då till
            pågående propositionsskrivande. Riksdagen förespeglades då att
            ett kommande lagförslag om att införa straffansvar för juridiska
            personer skulle läggas fram.
          </note>
          <u who="anders_wiklund_e78219" xml:id="i-07236b5e593bb913-0" n="8b966a09" prev="i-4c72d9de7b1f6436-0">
            <seg n="992c6bed">
              Nu skriver vi 2005, fyra år senare, och inget sådant lagförslag
              har synts till. Dagens Arbete presenterade häromveckan ännu en
              granskning på samma tema. Man konstaterar då att det fortfarande
              är väldigt få arbetsplatsolyckor med dödlig utgång som leder till
              åtal och ännu färre som leder till fällande domar. Av 33 inträffade
              dödsolyckor i industrin mellan åren 2001 och 2004 var det endast
              3 som togs upp i domstol. I 2 fall blev det fällande domar. Visserligen
              pågår ännu utredningar i några av de här fallen, men ändå.
            </seg>
            <seg n="7a1968d0">
              Mönstret förändras alltså inte, inte heller om arbetstagare som
              är anställda utanför industrin inkluderas. Enligt Dagens Arbetes
              granskning inträffade mellan 2000 och 2003 sammanlagt 185 arbetsolyckor
              med dödlig utgång. I 10 av fallen avkunnades fällande domar. I
              8 av 10 fall blev straffet villkorlig dom och dagsböter som i
              genomsnitt uppgick till ca 15 500 kr.
            </seg>
            <seg n="51744d07">
              Alla arbetsolyckor har dock inte dödlig utgång, tack och lov.
              Frågan är hur bilden påverkas om vi tittar på alla inträffade
              arbetsolyckor som anmäls till Arbetsmiljöverket. Av 92 800 anmälda
              arbetsolyckor under 2003 väcktes åtal i domstol i endast 51 fall.
              Vill man räkna procent kommer man fram till att det var ca 0,05
              % av samtliga inträffade arbetsolyckor som anmäldes det året.
            </seg>
            <seg n="2723fc28">
              Det går alltså inte att komma förbi att få arbetsolyckor oavsett
              utgång leder till åtal. Få ställs till svars. När detta undantagsvis
              inträffar är straffen som utmäts egentligen helt obetydliga. I
              regel utdöms villkorlig dom och dagsböter.
            </seg>
            <seg n="d450fc88">
              Jag har lätt att instämma med Thomas Bodström i dennes uttalade
              omsorg om rättssäkerheten. Alla olyckor har inte nödvändigtvis
              en grund i ett brottsligt förfarande från någon persons sida,
              självklart inte. Men nog borde det rimligt sett i mer än 0,05
              % av alla anmälda arbetsolyckor finnas en grund i bristfälliga
              arbetsmiljöer, otillräckliga säkerhetsföreskrifter eller skyddsanordningar
              som saknas. Där borde ett arbetsmiljöansvar kunna utkrävas. Jag
              menar alltså att den nuvarande ordningen inte uppfyller ens lågt
              ställda krav på rättssäkerhet.
            </seg>
          </u>
          <note type="speaker" n="e5440490">
            Anf. 10 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-fb78e1b627b18c61-5" n="79428e12">
            <seg n="6374feab">
              Herr talman! Precis som Anders Wiklund säger beror inte alla
              olyckor på en arbetsplats på brott. Det kan man klargöra ganska
              enkelt i vissa fall. I andra blir det betydligt svårare. Det innebär
              också att det finns ett stort antal fall där man tar det säkra
              före det osäkra och säger att man ska utreda om det kan vara något
              brottsligt som ligger bakom. Under utredningens gång kommer man
              sedan fram till att så inte är fallet. Sedan finns det förstås
              andra situationer där man ska gå vidare.
            </seg>
            <seg n="8d3dcb4f">
              Nu vill jag också komma med lite statistik. Av 1 066 åklagarbeslut
              2004 avsåg 138 strafföreläggande, åtal eller åtalsunderlåtelse.
              Då har man kommit så långt. Detta utgör 13 % av alla beslut. När
              det gäller brottstypen vållande till annans död, vilket är den
              mest allvarliga, utgör åtalsbesluten ca 33 % av alla beslut. Det
              ger, tycker jag, en mer korrekt bild av verkligheten på det sättet
              att det här är fråga om misstanke om brott.
            </seg>
            <seg n="062715d1">
              Nu vill jag inte att det ska tas till intäkt för att jag är nöjd
              med allting och att ingenting kan göras bättre. Självklart kan
              det det. Polis och åklagare kan bli bättre. Man kan fortsätta
              att utveckla det här. Även om målet naturligtvis inte är 100 %,
              helt enkelt av det skälet att alla arbetsolyckor säkert inte är
              brott, kan man tycka att andelen kan bli ännu högre. Det är klart
              att det finns en risk för att personer begått brott som det inte
              väcks åtal för, och därigenom kan de heller inte dömas. Självklart
              ska också polisen fortsätta sitt arbete.
            </seg>
            <seg n="cd1555e7">
              Men vi har också ett ansvar från regeringen att tillsammans med
              samarbetspartierna driva den här och andra frågor vidare. Vi kommer
              att lägga fram olika förslag. Tanken är att det ska komma en lagrådsremiss
              efter sommaren. Vi arbetar intensivt med frågan och är i slutskedet.
              Vi hoppas kunna presentera det då.
            </seg>
          </u>
          <note type="speaker" n="b411a3a1">
            Anf. 11 ANDERS WIKLUND (v):
          </note>
          <u who="anders_wiklund_e78219" xml:id="i-8361115296b0cb63-0" n="8b966a09">
            <seg n="19c82001">
              Herr talman! Jag menar nog att den verklighet som Dagens Arbete
              har skildrat i allt väsentligt stämmer. Det är också en bild som
              bekräftas när man pratar med fackliga organisationer och skyddsombud
              ute i landet: Det är alldeles för få arbetsolycksfall som leder
              till åtal och fällande domar. Det är ett problem i dag.
            </seg>
            <seg n="61c7102b">
              Jag tror att det problemet speglar rättsväsendets syn på arbetsmiljöbrott
              som inte riktiga brott i lagens mer traditionella mening. Därför
              hamnar de brotten också ganska långt ned på åklagarmyndighetens
              och polisens prioriteringslistor. Jag tror att det också är av
              det skälet som det saknas kompetenta utredare i tillräcklig omfattning,
              även om det skett förstärkningar på senare tid, som Thomas Bodström
              har påpekat.
            </seg>
            <seg n="608eaa87">
              Till problemet bidrar också att arbetsmiljöbrotten inte sällan
              är svåra att utreda. Det är ett faktum att otydliga delegationsordningar
              i många fall försvårar ansvarsfrågan. Det är nog så, som en av
              arbetsmiljöåklagarna uppgav vid en fråga från Dagens Arbete, att
              även om företagets ledning ytterst äger ansvaret så är det svårt
              för domstolarna att döma någon som bara har ett formellt ansvar.
              Man vill gärna utkräva ett personligt ansvar. Det är just av det
              skälet som jag tycker att lagstiftningen behöver kompletteras
              med utvidgade möjligheter att ställa även juridiska personer till
              svars. Ett företags ledning ska inte, som Thomas Bodström uttryckte
              det, kunna gömma sig bakom en otydlig delegationsordning. Nej,
              det är just det man inte ska kunna göra. Men dessvärre sker det
              i dag.
            </seg>
            <seg n="b3c2479d">
              Därför hoppas jag att vi får se ett lagförslag i höst som innebär
              utökade möjligheter att ställa juridiska personer till svars,
              i de fall där arbetsmiljöansvaret har överlåtits på flera personer
              och det inte är möjligt att ställa någon enskild person till svars.
              Ett problem i dag är nämligen också att den nuvarande ordningen
              faktiskt innebär att slarviga företag företag med oklara delegationsordningar,
              företag som är otydliga i största allmänhet och slarvar med arbetsmiljöarbetet
              faktiskt har större chanser att klara sig om det händer en olycka.
              De har större chanser än företag som har vinnlagt sig om att vara
              tydliga och är ambitiösa och seriösa. Man kan fråga sig vilka
              signaler det skickar ut till alla som jobbar med arbetsmiljöfrågor
              och till alla arbetsgivare. Här tycker jag nog att det är befogat
              att lägga fram lagförslag som innebär att vi får utvidgade möjligheter
              att ställa juridiska personer till svars. En hel del av de problem
              vi har i dag skulle kunna lösas genom den enkla lagändringen.
            </seg>
            <seg n="66e5aab9">
              Thomas Bodström kallar detta för systemskifte. Ja, måhända är
              det ett systemskifte, men det kanske är just ett systemskifte
              som behövs när det ser ut som det gör på arbetsmarknaden i dag.
              Vi har inte en situation som kan beskrivas som rättssäker. Alltför
              många drabbas och får inte upprättelse.
            </seg>
          </u>
          <note type="speaker" n="1dc8d9d9">
            Anf. 12 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-fb78e1b627b18c61-6" n="79428e12">
            <seg n="f24c9a67">
              Herr talman! Jag vill säga två saker. För det första är åklagarnas
              utredningsarbete generellt sett gott. De har satsat på detta under
              flera år och har adekvat utbildning beträffande arbetsmiljöbrott.
              Det finns 2530 särskilt utpekade åklagare i landet som leder förundersökningar
              rörande arbetsmiljöbrott, och de har naturligtvis särskild kunskap
              och erfarenhet av just arbetsmiljöbrott.
            </seg>
            <seg n="56e0f97f">
              Men precis som jag sade innebär det inte att allt är bra och
              att det inte kan bli ännu bättre. Därför vill jag säga att inom
              ramen för den nya Åklagarmyndigheten är det Utvecklingscentrum
              Helsingfors som arbetar med bland annat metodutvecklingsfrågor
              rörande arbetsmiljöbrott. De arbetar i nära samverkan med Arbetsmiljöverket,
              och under hösten kommer en konferens att äga rum med deltagare
              från Åklagarmyndigheten och Arbetsmiljöverket. Där kommer en mängd
              ämnen att tas upp, bland annat särskilda problem vid brottsutredningarna.
            </seg>
            <seg n="a161d59c">
              För det andra vill jag för klargörandets skull säga att systemet
              med företagsbot, som vi nu ska förändra och förbättra, redan i
              dag räcker för att man objektivt och subjektivt ska kunna utreda
              om det begåtts ett brott i företaget. Det krävs alltså inte att
              gärningsmannen åtalas för brottet, eller ens identifieras.
            </seg>
          </u>
          <note type="speaker" n="dfa7f4cc">
            Anf. 13 ANDERS WIKLUND (v):
          </note>
          <u who="anders_wiklund_e78219" xml:id="i-8361115296b0cb63-1" n="8b966a09">
            <seg n="3b9ed7ff">
              Herr talman! Huruvida det krävs eller inte ska jag låta vara
              osagt. I vart fall tillämpas det väldigt sällan. Likaså utkrävs
              personligt ansvar väldigt sällan.
            </seg>
            <seg n="385c78df">
              Jag tycker inte att det är särskilt underligt, för bakom arbetsmiljöbrotten
              ligger sällan ett brottsligt uppsåt. Det är inte tjuvar och gangstrar
              man jagar. Det handlar om verkställande direktörer, produktionsledare,
              tekniker och många andra i företagsledande ställning som försöker
              göra ett jobb, och ibland misslyckas de. Då kan det vara svårt
              att jaga en viss person och utkräva ett personligt ansvar för
              detta. Jag kan förstå att det kan vara så. Det gör också att det
              blir knepigt att driva sådana mål.
            </seg>
            <seg n="63233dab">
              Detta skulle naturligtvis underlättas om det i stället fanns
              möjligheter att utkräva ett ansvar av den juridiska personen.
              Det finns alltså mycket som talar för det, och jag hoppas att
              vi kan få se sådana förslag i höst när det läggs fram förslag
              på riksdagens bord. Jag kommer att granska förslagen mycket noga
              utifrån dessa utgångspunkter och höra av mig om det saknas något.
            </seg>
          </u>
          <note type="speaker" n="37308e45">
            Anf. 14 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-fb78e1b627b18c61-7" n="79428e12">
            <seg n="57506b67">
              Herr talman! Jag tror att Anders Wiklund och jag är överens i
              många av dessa frågor och att vi anser att de är viktiga och ska
              drivas vidare.
            </seg>
            <seg n="d162ed10">
              Även om jag i mina tidigare inlägg talat om saker som ger en
              annan bild av det hela vill jag dock återigen understryka att
              vi inte är nöjda. Vi anser att det ska utredas bättre. Fler personer
              som gör sig skyldiga till brott ska ställas till ansvar. Vi anser
              också att det bör göras förändringar i lagstiftningen, och därför
              arbetar vi nu med förslag till sådana. Om vi vore nöjda skulle
              vi ju inte föreslå några förändringar, och det är vi alltså inte.
              Vi anser att även om man gör ett bra jobb kan det göras ännu bättre.
              Och även om vi har en lagstiftning som till exempel inte kräver
              identifiering av en gärningsman anser vi att den kan bli bättre
              än vad den är i dag.
            </seg>
          </u>
          <note n="469c21e5">
            Överläggningen var härmed avslutad.
          </note>
          <note n="373b402c">
            5 § Svar på interpellationerna 2004/05:511 och 514 om ersättningsregler
            vid expropriation
          </note>
          <note type="speaker" n="938ff3b5">
            Anf. 15 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-fb78e1b627b18c61-8" n="79428e12">
            <seg n="e84ecbae">
              Herr talman! Marietta de Pourbaix-Lundin har frågat mig om jag
              avser att genomföra den av riksdagen begärda översynen av ersättningsreglerna
              vid expropriation, vilka åtgärder jag har vidtagit för att tillmötesgå
              den överenskommelse som har träffats med de borgerliga partierna
              om en sådan översyn, om jag avser att verka för beslut om direktiv
              för den av riksdagen begärda översynen och när direktiv i så fall
              beslutas.
            </seg>
            <seg n="91a80d80">
              Lars Tysklind har frågat mig vilka åtgärder jag avser att vidta
              för att den överenskomna översynen av ersättningsreglerna i expropriationslagen
              ska genomföras skyndsamt.
            </seg>
            <seg n="7b715a69">
              Jag väljer att besvara interpellationerna i ett sammanhang.
            </seg>
            <seg n="31560cf0">
              Ambitionen är givetvis att ta hand om riksdagens tillkännagivanden
              så snart som möjligt. Arbetet med att utforma direktiv till en
              utredning om utvärdering av reglerna om ersättning vid expropriation
              pågår. Jag räknar med att direktiv till utredningen ska beslutas
              under hösten och att utredningen då ska kunna påbörja sitt arbete.
            </seg>
          </u>
          <note type="speaker" n="5b134ae7">
            Anf. 16 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-07da09477c9993f3-0" n="19d157e6">
            <seg n="e9f9043f">
              Herr talman! Ett fem raders svar på fyra frågor kan vara ett
              bra svar. Ibland kan det till och med räcka med att svara ja eller
              nej. När jag läser svaret är jag inte så säker på att det den
              här gången är ett så väldigt bra svar när det är kort och innehåller
              formuleringar som ambitionen och räknar med. Då blir svaret lite
              darrigare.
            </seg>
            <seg n="e9452d26">
              Men, herr talman, jag vill faktiskt börja med sakfrågan för att
              kolla att vi är överens om att det behövs en översyn av expropriationsersättningarna.
              Det är alltså den ersättning som fastighetsägare får när någon
              antingen exproprierar, tar, deras fastighet eller till exempel
              får sätta upp en 3 G-mast via ledningsrätt. Jag vill kolla att
              vi är överens om att det behövs en översyn.
            </seg>
            <seg n="2bf29ced">
              Den här lagen är ju väldigt gammal. Den är från början av 70-talet,
              och sedan dess har det hänt mycket i samhället. De som äger marken
              och fastigheterna bedriver ofta kommersiell verksamhet, och de
              som vill utnyttja marken, expropriera den eller sätta upp sina
              3 G-master, bedriver också en verksamhet i kommersiellt syfte.
              Det är alltså två kommersiella företag som ska göra upp med varandra.
              Så var det inte i början av 70-talet. Det vore därför bra att
              få veta om vi är överens om grundförutsättningarna, för om vi
              inte är det kan jag förstå att det kan bli problem.
            </seg>
            <seg n="4b34266e">
              Precis som Thomas Bodström sade i sitt svar ingick detta i en
              överenskommelse mellan Socialdemokraterna och de borgerliga partierna
              eftersom Socialdemokraterna inte fick med sig Miljöpartiet och
              Vänsterpartiet i fråga om ledningsrätt för 3 G-master. Det ställde
              vi upp på. Det gjordes ett tillkännagivande i mars om att expropriationslagen
              skulle ses över. Vi levererade vår del i juni förra året, och
              nu väntar vi på leverans från regeringen.
            </seg>
            <seg n="61ea1136">
              Thomas Bodström har fått ett antal skriftliga frågor om detta
              eftersom vi blir mer och mer otåliga och har väldigt svårt att
              förstå vari svårigheterna att få fram dessa direktiv består. Vari
              består svårigheterna? Om det fanns svårigheter hade vi kunnat
              hjälpa till redan i höstas. Vi hade kunnat hjälpa Thomas Bodström
              att formulera direktiven, och då kanske de redan hade varit färdiga.
              Vi har dock inte fått någon förfrågan utan tålmodigt väntat. Nu
              börjar vårt tålamod ta slut.
            </seg>
            <seg n="57d1bfaf">
              Vi vill se att det händer någonting. Så sent som i dag har bostadsutskottet
              behandlat regeringens behandling av riksdagens skrivelse, det
              vill säga om regeringen sköter sig och levererar det som riksdagen
              beställer. Ett enigt utskott säger att regeringen utan dröjsmål
              ska vidta de åtgärder som erfordras för att skyndsamt kunna besluta
              om det som riksdagen begärt samt även redovisa varför dröjsmål
              uppkommer. Det vet vi alltså inte, men vi kanske får veta det
              här i debatten. Varför har det uppstått dröjsmål i den här frågan?
            </seg>
            <seg n="6511d46f">
              Mina frågor återstår: Vad är skälet till dröjsmålet? Behöver
              regeringen hjälp? Säg till i så fall så ska vi hjälpa till att
              formulera direktiven. Den tredje frågan, som jag hoppas att vi
              får ett lite mer preciserat svar på i dag, är: När kommer direktiven
              och när tillsätts utredningen? Jag tror ingen längre nöjer sig
              med det svävande svaret att det blir under hösten, under det här
              året. Det kan ju i så fall bli i december!
            </seg>
            <seg n="0938b19e">
              Som sagt, var klämmer skon eftersom det inte händer någonting?
              Säg till om ni behöver hjälp så finns vi beredda.
            </seg>
          </u>
          <note type="speaker" n="93eba61b">
            Anf. 17 LARS TYSKLIND (fp):
          </note>
          <u who="lars_tysklind_d8e722" xml:id="i-3a2db2986092ba08-0" n="bcf3bd4e">
            <seg n="7d60f690">
              Herr talman! Jag får tacka för svaret även om inte heller jag
              kan säga att jag är speciellt nöjd med det. Att ha ambitionen
              att efterleva riksdagens beslut hoppas jag att regeringen alltid
              har. Vi får hoppas att det är en ledstjärna. Att sedan justitieministern
              väljer att svara i ett sammanhang är ganska naturligt eftersom
              frågorna är av samma art.
            </seg>
            <seg n="3d9a0329">
              Utgångspunkten för det här är att riksdagen den 10 mars 2004
              tillkännagav för regeringen att man borde ta ett initiativ till
              översyn av ersättningsreglerna vid expropriation och hur dessa
              fungerar och slår mot olika markägare och så vidare. Då rådde
              stor enighet i riksdagen. Det vara bara Vänsterpartiet som var
              emot.
            </seg>
            <seg n="24428c98">
              Vi konstaterade då att en översyn inte minst är viktig med utgångspunkt
              i att expropriation kan komma att användas vid förvärv av aktörer
              som leds av vinstintresse. Det kanske man inte har sett så tydligt
              historiskt sett. Detta har med all tydlighet aktualiserats i den
              inledande diskussion om propositionen om ledningsrätt för elektroniska
              kommunikationsnät.
            </seg>
            <seg n="2efca5da">
              Från Folkpartiets och även andra borgerliga partiers sida hade
              vi redan vid tidigare riksmöte hävdat att expropriationsersättningarna
              mer skulle motsvara marknadsvärdena. Men vi ska inte förglömma
              att det just vid detta tillfälle var Socialdemokraterna som tog
              kontakt med borgerligheten för att göra en uppgörelse om detta.
              Man ansåg att det var viktigt att detta genomfördes.
            </seg>
            <seg n="c4b83372">
              När då riksdagen i juni 2004 fattade beslut utifrån betänkandet
              om ledningsrätt för elektroniska kommunikationsnät skrev utskottet
              och jag tror att även riksdagen gjorde det antagandet eftersom
              man ställer sig bakom det att man förutsatte att regeringen inom
              en snar framtid skulle starta utredningen.
            </seg>
            <seg n="53ce270c">
              Besluten hängde ihop. Men jag tycker inte att regeringen har
              uppfyllt sin del av överenskommelsen när det gäller att komma
              i gång med utredningen.
            </seg>
            <seg n="7aae0e4e">
              De naturliga följdfrågorna blir: Varför har inte direktiven redan
              utformats och varför har inte utredningen kommit i gång? När kommer
              den i gång? Detta har diskuterats, och jag har sett i något svar
              på en skriftlig fråga att vi pratar om år 2005 någon gång i slutet.
            </seg>
            <seg n="67d137fb">
              Jag tycker ändå att det hade varit på sin plats att justitieministern
              utvecklade det här lite grann så att vi får ett tydligare svar
              än det kortfattade svar vi fick. Det är väl bra att det finns
              ambitioner och så vidare, men jag tycker att man får vara lite
              mer konkret.
            </seg>
          </u>
          <note type="speaker" n="17e36c8f">
            Anf. 18 STAFFAN DANIELSSON (c):
          </note>
          <u who="staffan_danielsson_f9e521" xml:id="i-04e904c1511e376d-0" n="0b7c0e5b">
            <seg n="a3f06c81">
              Herr talman! Expropriation är allvarliga saker. Det är det allmännas
              intresse som tar över, och en enskild fastighetsägare och markägare
              berövas någonting handlingsfrihet och äganderätt. Det handlar
              ofta om att man tappar sitt objekt eller att det blir mycket stora
              inskränkningar. Det är illa nog, men det måste ske ibland. När
              så sker är det viktigt att man utöver den förlust man drabbas
              av känner att man har fått rejält med skälig kompensation. I dag
              är ersättningarna ofta orimligt låga, och det ligger bakom hela
              diskussionen. I och med att det är så är det viktigt att det här
              rättas till så snabbt och skyndsamt som det är rimligt.
            </seg>
            <seg n="4a1a3a09">
              Jag delar synen i kritiken mot att det har tagit lång tid. Det
              har inte hänt någonting egentligen.
            </seg>
            <seg n="a4850bdc">
              Det exproprieras nu och då ständigt. Det har handlat om stora
              objekt norr om Uppsala när E 4:an har byggts ut, och ersättningarna
              har varit dem som nu har gällt.
            </seg>
            <seg n="a0aa784d">
              Det har diskuterats en naturgasledning en fossilgasledning som
              ska gå över hela Syd- och Mellansverige. Jag tycker med all kraft
              att den är olämplig och jag hoppas att den inte blir av. Men det
              planeras för den, och det hålls samrådsmöten över hela Östergötland
              det är det som aktuellt i mitt fall. Massor med markägare berörs.
              Om detta går vidare in i Mälardalen blir det ytterligare många
              fler. Det handlar om betydande inskränkningar i nyttjanderätten
              av marken till löjligt låga ersättningar i förhållande till den
              handlingsinskränkning som man drabbas av.
            </seg>
            <seg n="438a76cf">
              Jag nämner detta som exempel på vad som sker hela tiden när det
              gäller den oro som intrånget för med sig. Det blir lök på laxen
              när den exploatör som ska göra grejen får någonting till skänks
              eller väldigt billigt. Det är inte marknadsvärdesinriktat. Det
              hela brådskar alltså.
            </seg>
            <seg n="6ecc84e3">
              Jag vill komplettera de frågor som har ställts här. Jag hoppas
              verkligen att utredningen tillsätts omgående. Men jag undrar också
              när bedömningen ska vara klar. När kommer riksdagen att kunna
              fatta ett beslut? Och, framför allt, när kommer lagen att börja
              gälla för de människor i vårt land som kan beröras av det här?
              Är tanken att det ska kunna börja gälla i slutet på 2006 om jag
              är optimist? Dröjer det till sommaren 2007? Eller börjar det närma
              sig den tidpunkt som vi ett tag trodde att vi skulle kunna avveckla
              kärnkraften till, framåt år 2010?
            </seg>
            <seg n="84da2e73">
              Det viktiga är att utredningen kommer fram, men vi måste också
              få en prognos om när detta kan börja gälla. Några år är en lång
              tid i de här sammanhangen.
            </seg>
          </u>
          <note type="speaker" n="1ad50f86">
            Anf. 19 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-fb78e1b627b18c61-9" n="79428e12">
            <seg n="47f130aa">
              Herr talman! Vi är helt överens om att det här ska göras; det
              försäkrar jag. Man kan naturligtvis föra diskussioner om huruvida
              detta är lång tid eller kort tid. Vi får ofta den frågan. Regeringen
              lägger ändå fram ungefär 35 propositioner per år, och det är ett
              ganska omfattande arbete. Utöver det har vi en lång rad olika
              arbeten. Det har vi också på de olika enheterna och även på civilrättsenheten,
              och det här är förstås inte den enda frågan. Då vore det ganska
              enkelt, men så är det alltså inte.
            </seg>
            <seg n="b3292643">
              Detta är inte heller de enda direktiven eller tillkännagivandena
              från riksdagen till Justitiedepartementet och Regeringskansliet.
              Det finns, som här, tillkännagivanden om att något skall göras.
              Det finns också andra, där det står skall göras snarast och så
              vidare.
            </seg>
            <seg n="903bc8f0">
              Det är också viktigt att komma ihåg att om det är något misstag
              som man ska undvika så är det att skynda på en lagstiftningsprocess
              på det sättet att kvaliteten blir lidande. Då begår man ofta ett
              misstag som man sedan kommer att ångra ordentligt. Att ange direktiv
              är en av de svåraste men viktigaste uppgifter som finns. Om det
              blir fel fördröjs hela arbetet avsevärt. Vi har tyvärr kunnat
              konstatera att så har skett vid något tillfälle.
            </seg>
            <seg n="b631881f">
              Naturligtvis handlar det om att arbeta med utredningsdirektiven
              och att få med alla de frågor som ska vara med. Vi måste se till
              det som händer framöver på området och om det kan finnas ytterligare
              frågor som bör finnas med men som vi inte ser nu.
            </seg>
            <seg n="57e85e6f">
              Det är förstås inte bara Justitiedepartementet som har synpunkter
              på det här. Det ska beredas på alla departement. Det gäller alla
              tjänstemän, rättschefer och den politiska ledningen på alla departementen.
            </seg>
            <seg n="f9fc71c2">
              Det handlar också om att rekrytera rätt personer, vilket är nog
              så viktigt. Också här gäller det att se till att det blir rätt
              personer och vi verkligen överväger vilka personer det blir. Vi
              hoppas också att de kan ställa upp på det som behövs. Om det begås
              misstag här så äventyras även utredningens kvalitet.
            </seg>
            <seg n="af40a57a">
              Om det är någonting som man slutligen ska undvika så är det att
              alltför preciserat tala om en exakt tidpunkt när man inte själv
              är hundraprocentigt säker på den. Det kan jag naturligtvis inte
              vara; detta ligger just nu på rättschefsnivå på Justitiedepartementet.
              Jag kan inte föregå allt arbete som nu ligger kvar innan man kan
              presentera det.
            </seg>
            <seg n="65f5f6be">
              Men som jag sade läggs ambitionen på en nivå med förhoppningar
              om att det här ska kunna infrias. Just nu finns det ingenting
              som pekar på att det inte skulle kunna vara så. Det innebär att
              vi under hösten inte bara ska kunna besluta om detta utan att
              utredningen också har kommit i gång och kan påbörja sitt viktiga
              arbete.
            </seg>
          </u>
          <note type="speaker" n="407ad046">
            Anf. 20 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-07da09477c9993f3-1" n="19d157e6">
            <seg n="3f653793">
              Herr talman! Det var skönt att få höra det första att vi är helt
              överens om att det här ska göras. Jag har varit lite orolig för
              att det möjligtvis var där skon klämde. Det känns bra att vi är
              överens om att detta ska göras och att förhållandena har förändrats
              i samhället på ett sätt som gör att expropriationsersättningen
              måste ses över. Det gäller i stort, och all expropriationsersättning,
              och inte bara ledningsrätt. Det var det första som var bra.
            </seg>
            <seg n="c9f61db7">
              Thomas Bodström säger att det är så mycket att göra och så vidare.
              Ja, det kan man ju alltid hänvisa till. Men ni har ju anställt
              ganska många nya tjänstemän inom Regeringskansliet på sista tiden,
              så nog borde ni ha kunnat hantera det. Ni hade rentav kunnat fråga
              oss om vi hade velat vara med och formulera direktiven. Det var
              ju vi som var överens, och vi hade kunnat hjälpa till redan i
              höstas.
            </seg>
            <seg n="4e64210b">
              Jag håller med om att man inte haussa upp det hela för mycket
              när man gör direktiv. Samtidigt ska man vara noga, så att man
              inte hamnar snett. Det kan fördröja alltihop. Men regeringen har
              haft alla chanser under hösten att fråga oss om vi ville vara
              med och se till att få fram det här. Sedan förstår jag också att
              ni har jurister och dylikt som bör titta på det i slutändan.
            </seg>
            <seg n="9e35d12e">
              Vi står här fortfarande och får egentligen inte riktigt preciserat
              när det ska bli. Hösten är för mig inte december; då är det vinter.
              Hösten är för mig september, möjligtvis en bit in i oktober. Jag
              säger det för att precisera vad jag tycker, och jag får hoppas
              att justitieministern har samma uppfattning. Jag hörde någon nere
              i Skåne som tycker att hösten kunde vara i december. Men nu bor
              vi båda här i Helsingforssområdet, och då är hösten senast i mitten
              av oktober. Det är det jag ser framför mig. Då kommer direktiven,
              och då kommer man också att tillsätta den här utredningen.
            </seg>
            <seg n="2e7e2d7e">
              Min följdfråga är: Kommer det att bli en enmansutredning, en
              expertutredning, eller en parlamentarisk utredning? Vad är det
              för utredning som är tänkt att tillsättas?
            </seg>
            <seg n="65193c7f">
              Eftersom man håller på att formulera direktiven undrar jag också:
              Hur lång tid har man tänkt ge denna utredning? Kommer det att
              vara en borgerlig regering som ska verkställa detta? Eller kommer
              Thomas Bodström själv att kunna ta åt sig äran av att ha verkställt
              denna fråga?
            </seg>
          </u>
          <note type="speaker" n="ed2836e6">
            Anf. 21 LARS TYSKLIND (fp):
          </note>
          <u who="lars_tysklind_d8e722" xml:id="i-3a2db2986092ba08-1" n="bcf3bd4e">
            <seg n="5ad225db">
              Herr talman! Precis som Marietta de Pourbaix-Lundin sade, är
              det bra att vi är överens om att det här ska göras. Det vore väl
              konstigt om vi inte vore överens om det.
            </seg>
            <seg n="53775120">
              Att ersättningsfrågan är väldigt central på många områden tycker
              jag att Staffan Danielsson utvecklade bra här. Det behöver vi
              inte ta upp igen.
            </seg>
            <seg n="1f781392">
              Jag vill påstå att det är självklart att man inte ska skynda
              på ett arbete så att det blir dålig kvalitet. Det kan inte vara
              en målsättning för regeringen eller för oss andra. Det är ingen
              som har nytta av det. Men jag tycker ändå inte att det kan vara
              ett huvudskäl till att man inte har gått fram med den här frågan.
              När man har mycket att göra, som tydligen justitieministern och
              regeringen har, är det en fråga om prioriteringar när det gäller
              vad man gör och hur man agerar i frågorna.
            </seg>
            <seg n="12749a9f">
              Sedan kanske man kan säga att det faller tillbaka på oss själva.
              Vi har gått in i en process där det kanske är lite naivt att tro
              att regeringen just i detta fall skulle agera skyndsamt. Av erfarenhet
              från tidigare frågor hade jag ett tag en dyster tanke att detta
              var en sådan fråga där regeringen egentligen inte ville ha en
              utredning, men man hade gått med på detta, och det var därför
              det drog ut på tiden. Det finns tydliga exempel på detta. Det
              är lätt att jämföra med diskussionen om ägarlägenheter som tagit
              väldigt lång tid. I den frågan tror jag inte heller att man någon
              gång egentligen ville. Men det är väl bra om man vill mer i den
              här frågan.
            </seg>
            <seg n="da273135">
              Att den här frågan är ställd av mig och Folkpartiet beror naturligtvis
              på att vi inte kan acceptera att det här drar ut på tiden. Den
              har ett starkt samband med diskussionen om ledningsrätt som vi
              hade förra våren. Jag tycker att det är förpliktande för regeringen
              att jobba skyndsamt med frågan.
            </seg>
            <seg n="db35c3ac">
              Med tanke på vad jag har sagt här tidigare kan man ställa en
              fråga till justitieministern. Hur ser justitieministern personligen
              på det här behovet? Är det någonting som den socialdemokratiska
              regeringen har känt som ett jättebehov eller dök det upp i samband
              med diskussionen om ledningsrätt?
            </seg>
          </u>
          <note type="speaker" n="b6dfe460">
            Anf. 22 STAFFAN DANIELSSON (c):
          </note>
          <u who="staffan_danielsson_f9e521" xml:id="i-04e904c1511e376d-1" n="0b7c0e5b">
            <seg n="bbc96357">
              Herr talman! Jag ska haka på där Lars Tysklind slutade. Politik
              är att vilja. Vill man någonting hett och intensivt går det oftast
              rätt snabbt. Vill man någonting sådär får det ta den tid det tar.
              Det är säkert svårt, komplicerat och grannlaga att göra en statsbudget,
              men den kommer fram varje år. Att då fixa fram direktiv, låt vara
              i en lagstiftningsfråga, till ett sådant här ändå rätt enkelt
              uppdrag går säkert rätt snabbt om man vill ordentligt. Jag vill
              uppmana justitieministern att producera de här direktiven i början
              på hösten.
            </seg>
            <seg n="0478f065">
              Min fråga handlar om tidsplanen. När ska det här kunna träda
              i kraft? Åren går, och vi inser alla att utredningen inte är tillsatt
              ännu. Den ska säkert jobba en tid, den ska ut på remiss, den ska
              beredas och den ska till riksdagen. Jag börjar bli orolig för
              vart detta drar i väg och om det börjar handla om år 2010 eller
              så.
            </seg>
          </u>
          <note type="speaker" n="1003e00e">
            Anf. 23 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-fb78e1b627b18c61-10" n="79428e12">
            <seg n="4aac7a5f">
              Herr talman! Vi har naturligtvis inget emot detta, utan vi välkomnar
              tvärtom förslag och synpunkter. Även om vi måste jobba fram ett
              förslag först för att själva kunna ta ställning till det, är det
              naturligtvis välkommet. Jag kan informera om att LRF har inkommit
              med förslag. Det har vi inte några invändningar emot.
            </seg>
            <seg n="debe6c84">
              Sedan gäller det vilken form av utredning det ska vara. Det här
              arbetet pågår nu. Vi har inte tagit slutlig ställning till det
              själva. Vi ska inte heller fördjupa oss i att det inte angavs
              att det ska ske skyndsamt, för det ska ske. Jag håller helt med
              om det. Det här har diskuterats under många år, och den diskussion
              som ledde fram till riksdagens arbete var en överenskommelse.
              Med den överenskommelsen har man också ett ansvar, och därigenom
              vill man att detta ska genomföras.
            </seg>
            <seg n="8e0c19b6">
              Eftersom vi nu är överens om att man inte ska låta tiden förstöra
              eventuell kvalitet är det faktiskt viktigt att inte låsa fast
              sig för en tidpunkt. Då finns det en risk att man hamnar i en
              situation där man låter tidpunkten gå före kvaliteten. Även om
              det skulle vara lätt att nu precisera en tidpunkt vore det olyckligt
              och faktiskt inte heller särskilt hederligt. Jag är trots allt
              medveten om att det kan hända saker som jag inte rår för. Det
              kan också dyka upp saker som kan innebära att detta inte kan hållas
              till hundra procent. Det är därför jag talar om det arbete som
              nu sker och så detaljerat som möjligt försöker ange det.
            </seg>
            <seg n="272cbae7">
              Vi hoppas att det ska kunna ske nu. Om det skulle vara så illa
              att vi behöver vänta på en borgerlig regering tror jag att vi
              får vänta väldigt länge, trots vissa opinionsmässiga framgångar.
            </seg>
          </u>
          <note type="speaker" n="ca31b571">
            Anf. 24 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-07da09477c9993f3-2" n="19d157e6">
            <seg n="2f0b6acb">
              Herr talman! En borgerlig regering kommer 2006, så det är i och
              för sig inte så lång väntan. Men det är upp till Thomas Bodström
              om han vill ta åt sig äran av det här eller inte. Det har han
              faktiskt i sina egna händer. Det har han däremot inte när det
              gäller vilken regering det blir.
            </seg>
            <seg n="2740fd7f">
              Herr talman! Vi har kanske lärt oss någonting. Om vi någonsin
              mer gör en överenskommelse med Socialdemokraterna kanske vi inte
              ska leverera först, utan man ska leverera samtidigt eller så ska
              man villkora leveransen. Det tycker jag att vi har lärt oss av
              detta, och det kommer jag alltid att ha med mig.
            </seg>
            <seg n="36eccba0">
              Jag kan också konstatera att när regeringen vill något går det
              väldigt fort. Ibland behöver man inte ens några utredningar. Då
              sneddar man över alltihop och slänger fram förslagen på riksdagens
              bord. Vill man så går det att göra det väldigt fort. Hade man
              velat detta väldigt mycket hade det gått att göra det.
            </seg>
            <seg n="d363c63b">
              Jag ska se till att vi får se det som är skrivet hittills för
              att se om vi kan ha några synpunkter på direktiven. Det ser jag
              fram emot. Det är väldigt positivt.
            </seg>
            <seg n="a932344a">
              Herr talman! Sedan kan jag konstatera att om det inte kommer
              att levereras någonting kommer vi att fortsätta att jaga Thomas
              Bodström. Han kommer att få stå här i kammaren och svara på fler
              interpellationer även om han tycker att han har svarat på dem
              tidigare. Han kommer att få skriftliga frågor och på annat sätt
              bli påmind om detta. Nu vill vi ha leverans, och vi vill ha leveransen
              snabbt och i höst. Jag hoppas fortfarande att vi är överens om
              definitionen av höst.
            </seg>
          </u>
          <note type="speaker" n="4d382296">
            Anf. 25 LARS TYSKLIND (fp):
          </note>
          <u who="lars_tysklind_d8e722" xml:id="i-3a2db2986092ba08-2" n="bcf3bd4e">
            <seg n="35d40561">
              Herr talman! Det är tydligen så att vi inte kan få fram tidsplaner
              och tidpunkter i dagens debatt. Det är väl egentligen ingen idé
              att upprepa den frågan.
            </seg>
            <seg n="c764e5b4">
              Jag kan också konstatera att finns den rätta viljan borde detta
              kunna gå ganska fort och även bli bra kvalitet på det hela. Det
              borde inte finnas något motsatsförhållande i detta.
            </seg>
            <seg n="d32ff2b8">
              Jag får säga som Marietta de Pourbaix-Lundin sade, nämligen att
              vi också kommer att bevaka frågan. Om det inte blir något resultat
              lär vi naturligtvis påminna justitieministern om det.
            </seg>
          </u>
          <note type="speaker" n="1f0b80fb">
            Anf. 26 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-fb78e1b627b18c61-11" n="79428e12">
            <seg n="d0bceea4">
              Herr talman! Trots att våra partier har vitt skilda uppfattningar
              i många frågor är vi faktiskt överens i den här frågan. För mig
              är det av mindre betydelse vem som tar åt sig äran när det handlar
              om en överenskommelse mellan Socialdemokraterna och borgerliga
              partier. Just i den frågan tycker jag inte att det är avgörande
              vilken regering vi har.
            </seg>
            <seg n="4c578b1a">
              Låt oss nu göra detta. Förslagen förväntas presenteras i höst
              enligt den svenska definitionen av vad som är höst oavsett vilken
              landsände man talar om. Jag hoppas att man då också har fått detta
              klart för sig och ser vilket arbete det är och att man faktiskt
              är nöjd från båda håll. Sedan får vi se vad valresultat blir 2006,
              men glöm inte uttrycket högmod går före fall.
            </seg>
          </u>
          <note n="469c21e5">
            Överläggningen var härmed avslutad.
          </note>
          <note n="320077d9">
            6 § Svar på interpellation 2004/05:459 om kostnadsutvecklingen
            för svenska soldater utomlands
          </note>
          <note type="speaker" n="fe0fd7a3">
            Anf. 27 Försvarsminister LENI BJÖRKLUND (s):
          </note>
          <u who="unknown" xml:id="i-fb78e1b627b18c61-12" n="05bc64b8">
            <seg n="fc93c66c">
              Herr talman! Allan Widman har frågat mig vilka omedelbara åtgärder
              jag avser att vidta för att inte kostnadsutvecklingen ska lägga
              hinder i vägen för de högre ambitioner som Sverige har inom området
              för internationella insatser. Allan Widman har också frågat mig
              om jag har för avsikt att till riksdagen lägga fram förslag till
              strategi för internationella insatser och när det i så fall ska
              ske.
            </seg>
            <seg n="a10f7e02">
              Regeringen står fast vid den inriktning som formulerades i höstens
              försvarsproposition. Sveriges förmåga att delta i internationella
              insatser över hela skalan från förebyggande åtgärder till fredsframtvingande
              insatser bör öka både kvalitativt och kvantitativt. Regeringen
              har också understrukit vikten av att de ytterligare resurser som
              de närmaste åren successivt tillförs för internationella insatser
              kan omsättas i ökade bidrag för att genomföra operationer.
            </seg>
            <seg n="55d45b4e">
              Kostnaderna för svenska soldater insatta i verksamhet utomlands
              har ökat. Det är en kostnadsökning som regeringen noggrant följer,
              inte minst för att säkra att den inte hindrar den ambitionsökning
              som regeringen vill se på det internationella området.
            </seg>
            <seg n="ecfb6248">
              Kostnadsökningarna beror bland annat på att vi i dag bidrar med
              mer kvalificerade förband längre bort i världen och på fler platser.
              Till exempel kan nämnas att 13 stridsfordon för tillfället deltar
              i FN:s insats Unmil i Liberia och att vi nyligen haft ett transportflygplan,
              Hercules, i Afghanistan. Bidraget till dessa två insatser är exempel
              på en kvalitativ ökning. Den kvantitativa ökningen görs genom
              att anslagsposten 6:1:2 Fredsfrämjande truppinsatser kommer att
              öka successivt under de kommande åren.
            </seg>
            <seg n="2d13e46c">
              När man jämför kostnader för och kostnader emellan olika insatser
              är det viktigt att notera att vissa insatser påbörjas och löper
              över flera år. Kostnaderna måste då kunna hänföras till rätt budgetår
              för att vi ska få rättvisande jämförelser. Ett tydligt exempel
              på detta är insatsen i Liberia som påbörjades i mars 2004 och
              där riksdagen gav mandat för tolv månader.
            </seg>
            <seg n="8d3c0c3d">
              I sin interpellation jämför Allan Widman de beräknade kostnader
              för en insats som regeringen anför i propositioner med det faktiska
              utfall som går att utläsa av Försvarsmaktens årsredovisning för
              2004. Man måste vid jämförelser beakta de antaganden och villkor
              som legat till grund för utarbetandet av budgeten innan man jämför
              budget och utfall. En marginal läggs in i den beräknade kostnad
              som redovisas för riksdagen för att regeringen och Försvarsmakten
              ska kunna vidta nödvändiga anpassningsåtgärder i ett skarpt läge.
            </seg>
            <seg n="f67c3d74">
              Vi kan inte mäta våra resultat i insatserna enbart utifrån hur
              många soldater vi har utsända. De svenska bidragen måste även
              värderas utifrån vilken effekt de ger i den aktuella operationen.
              Svenska bidrag med specifika förmågor och specialkompetens, till
              exempel förband med hög tekniknivå och specialförband, kan vara
              mer kostsamma än andra truppbidrag.
            </seg>
            <seg n="f8eb0900">
              Mitt svar på den första frågan är att när vi lägger större vikt
              vid de internationella insatserna så ställer det större krav på
              att regeringen ännu noggrannare följer upp och kontinuerligt utvärderar
              våra insatser. Särskilt viktig är naturligtvis den ekonomiska
              uppföljningen. Vi har därför påbörjat ett arbete inom Regeringskansliet
              med att analysera anslagsposten 6:1:2 som syftar till att klargöra
              hur medlen används och hur regeringen ska följa upp och styra
              verksamheten på posten.
            </seg>
            <seg n="b447e15b">
              På den andra frågan vill jag svara Allan Widman att ett arbete
              för närvarande pågår inom Regeringskansliet med att utarbeta en
              inriktning för militära krishanteringsinsatser under år 2006/07.
              Utrikes-, säkerhets- och försvarspolitiska faktorer vägs samman
              i bedömningen av vad som motiverar en svensk militär insats. Detta
              är ett arbete som görs gemensamt av Utrikesdepartementet och Försvarsdepartementet,
              självfallet i nära dialog med Försvarsmakten. Regeringen är positiv
              till en dialog med riksdagen, och det är upp till utrikesministern
              som föredragande att avgöra lämplig tid för detta.
            </seg>
          </u>
          <note type="speaker" n="966524bf">
            Anf. 28 ALLAN WIDMAN (fp):
          </note>
          <u who="allan_widman_6a403b" xml:id="i-e85da2686259f8bf-0" n="05a72d78">
            <seg n="f47c2967">
              Herr talman! Jag vill gärna tacka försvarsministern för svaret.
              Efter att ha sett henne jogga in i plenisalen vill jag också komplimentera
              den politiska nivåns snabbinsatsförmåga.
            </seg>
            <seg n="4ecd7c3a">
              Min interpellation ställdes, herr talman, mot bakgrund av den
              nya högre ambition som Sverige har när det gäller internationella
              insatser. Den har formulerats som att Sverige ska ha förmåga att
              kunna ha två bataljoner och några mindre internationella insatser
              i gång samtidigt. Och detta är, för att i någon mån korrigera
              försvarsministern, inte bara något som regeringen vill se utan
              framför allt något som Sveriges riksdag har beslutat och lagt
              fast. Det är alltså en fast förutsättning för det framtida arbetet
              på alla nivåer.
            </seg>
            <seg n="1beac41d">
              Den 1 april 2005 fanns det enligt uppgift från Försvarsmakten
              770 svenska soldater insatta i olika internationella missioner.
              Detta är en historiskt ganska låg siffra, och det förefaller snarare
              som om vi fjärmar oss från än närmar oss den målsättning som riksdagen
              i december lade fast.
            </seg>
            <seg n="6ef46593">
              Bakgrunden till interpellationen från min sida är att kostnaderna
              för våra internationella insatser mätt per soldat i tjänst faktiskt
              har fördubblats inom en period av tre år. I denna kostnadsökning
              ingår då inte Liberia, som försvarsministern hänvisade till i
              sitt svar. Hade Liberia också räknats in i sammanställningen hade
              snittkostnaden procentuellt ökat mycket mer.
            </seg>
            <seg n="af6599b2">
              År 2007 kommer vi att i anslaget 6:1:2 Internationella insatser
              kunna disponera 1,7 miljarder kronor. Förutsätter man att det
              inte sker någon fördyring alls de kommande två åren renderar detta
              en förmåga att sätta in 900 soldater 2007. Man kan alltid diskutera
              vad som är insats av bataljonsstorlek och vad som är insats av
              mindre format, men jag kan inte tänka mig att någon i denna kammare
              i december 2004 inbillade sig att summan av denna förmåga skulle
              bli 900 soldater.
            </seg>
            <seg n="6183d89c">
              Det är värt att notera att försvarsministern erkänner att kostnaderna
              har ökat. Av det skälet tänker jag inte ge mig in i några av de
              detaljdiskussioner som försvarsministern förde när det gällde
              hur man ska beräkna de här olika kostnadsökningarna.
            </seg>
            <seg n="b8f28d5d">
              Jag vill bara konstatera, herr talman, att jag känner mig lite
              besviken över den brist på konkreta åtgärder som fanns i svaret.
              Att regeringen ska följa utvecklingen mycket noggrant och att
              man på Försvarsdepartementet har satt i gång en analys av vad
              vi använder dessa pengar till räcker inte; därtill är tiden för
              kort och problemet för stort. Tillsammans med allt annat som händer
              på försvarsområdet för tillfället jag talar då om utgiftsbegränsningar
              och om handfallenheten när det gäller att spara på försvarsbyråkratin
              gör detta att man kan konstatera att vi är illa ute.
            </seg>
            <seg n="bd8c30c4">
              Låt mig avslutningsvis bara säga att regeringen förvisso har
              ett politiskt ansvar mot riksdagen och mot det svenska folket
              för att den här högre ambitionen ska kunna uppnås. Men än tyngre
              och än viktigare är det ansvar som vi alla har för att dessa pengar
              nyttjas på bästa sätt så att människor ute i världen som lever
              i våld och ofrihet får den hjälp som de behöver. Det, herr talman,
              är sannerligen ett ansvar att besinna.
            </seg>
          </u>
          <note type="speaker" n="6ed96320">
            Anf. 29 Försvarsminister LENI BJÖRKLUND (s):
          </note>
          <u who="unknown" xml:id="i-fb78e1b627b18c61-13" n="05bc64b8">
            <seg n="94200129">
              Herr talman! Jag tror att Allan Widman och jag som har diskuterat
              den här frågan många gånger känner igen argumenten. Allan Widman
              vill intensifiera de internationella insatserna; det vill regeringen
              och jag också. Det är vi helt överens om.
            </seg>
            <seg n="e1420816">
              Däremot är vi inte alls överens på en punkt, nämligen att intensifiera
              internationella insatser. Det betyder alltid att vi ska ha många
              soldater på marken ute i de olika operationerna. Verkligheten
              lär oss att det inte alltid är väl utrustade, väl övade förband
              med högteknisk kompetens från rika länder som Sverige som behövs
              på marken. Man behöver tillgång till det som gör insatser möjliga
              och att också styrkor från de regioner där konflikterna utspelar
              sig kan delta. Vi underlättar för dem med logistik, med transporter
              och även med skyddsfunktioner som man inte har. Det gör det möjligt
              att ta ett ansvar också i de olika regionerna.
            </seg>
            <seg n="e0235812">
              Det gör att bilden inte är så enkel som man vill göra gällande
              i debatten, att har vi bara fler personer ute så gör vi också
              en bättre insats för att de internationella fredsfrämjande insatserna
              ska bli framgångsrika. Det handlar om att Sverige noga ska överväga
              vilken typ av bidrag vi kan ge för att också se till att de insatser
              som sker tillsammans med olika länder i FN:s, EU:s eller Natos
              regi blir framgångsrika. Det betyder inte alltid man på marken.
            </seg>
            <seg n="27c0fbfa">
              Sedan är Allan Widman och jag helt överens på en punkt. Det är
              att vi noga ska följa kostnadsutvecklingen så att vi ser att vi
              får ut tillräckligt mycket av de skattepengar som sätts in.
            </seg>
            <seg n="2c51088f">
              Då kan man göra sig lustig och tala om en analysgrupp. Jag vill
              ändå peka på att förhållandena i dag är annorlunda. Vi deltar
              i flera olika typer av insatser. Vi gör det för att få kunskap.
              Vi gör det därför att det är det som efterfrågas. Vi lär oss också
              verksamhetsmässigt. Då handlar det om att man måste hitta jämförelseverktyg
              som gör att man också ser att resurserna används på ett bra sätt.
              Det är det arbetet som pågår i den här analysgruppen.
            </seg>
            <seg n="999a42e6">
              Jag kan försäkra att det vi vill är att varenda krona vi avsätter
              på kontot för internationella insatser ska komma till nytta och
              användas på ett sådant sätt att man också stärker situationen
              för de människor som finns i de här områdena. På den punkten är
              Allan Widman och jag helt överens.
            </seg>
          </u>
          <note type="speaker" n="31ea1dd6">
            Anf. 30 ALLAN WIDMAN (fp):
          </note>
          <u who="allan_widman_6a403b" xml:id="i-e85da2686259f8bf-1" n="05a72d78">
            <seg n="2cd7695f">
              Herr talman! Jag tror att vi är överens om målen. Jag tror också
              att vi är överens om det egentligen gigantiska problem som har
              dykt upp när det har blivit känt att kostnaderna ökar i en sådan
              rask takt som de faktiskt gör. Jag inbillar mig att regeringen
              är minst lika oroad över detta faktum som jag är.
            </seg>
            <seg n="5ca4e034">
              Men en stor skillnad mellan Leni Björklund och mig själv är att
              vi inte har några möjligheter från riksdagens sida att gå in och
              styra enskilda myndigheter. Det ansvaret vilar helt och fullt
              på regeringen, och alla de möjligheter som följer med det ansvaret
              också naturligtvis. Det är här jag efterlyser lite mer dådkraft
              och lite mer passion när det gäller att ta försvarsmaktstjuren
              vid hornen.
            </seg>
            <seg n="d7775716">
              Försvarsministern har naturligtvis också rätt när hon säger att
              det inte bara handlar om kvantitet, det handlar inte bara om hur
              många soldater man har i olika insatser eller totalt sett ute
              i världen. Det handlar också om vilka insatser de gör, vilket
              kvalitativt innehåll som finns i insatserna.
            </seg>
            <seg n="799d2469">
              Det där kan jag naturligtvis till en del instämma i, även om
              jag i olika delar också ser att det kan finnas ett egenvärde i
              att man är väl representerad på en plats. Försvarsministern känner
              naturligtvis till att det också innebär inflytande över hur en
              mission ska skötas, hur rules of engagement ska läggas ut och
              så vidare. Det inflytandet ökar för svenskt vidkommande. Helt
              ointressant är det ju inte.
            </seg>
            <seg n="50a106a9">
              Men det som är viktigt att slå fast återigen är att denna kvantitativa
              definition faktiskt finns i ett försvarsbeslut som godkänts av
              en majoritet i den här riksdagen. Därför har också regeringen
              själv börjat vandra denna väg. Då menar jag att man också måste
              stå upp för det målet och den ambitionsökningen på sikt.
            </seg>
            <seg n="bdb9ab8e">
              Jag inbillar mig att det finns en tydlig koppling mellan kostnaden
              per insatt soldat å ena sidan och avsaknaden av en strategi för
              internationella insatser å andra sidan. Det är därför båda de
              här frågorna har väckts i interpellationen av mig.
            </seg>
            <seg n="50fa0056">
              Jag är övertygad om att den karakteristik som har präglat Sveriges
              deltagande internationellt de senaste åren är en väldigt viktig
              förklaring till att kostnaderna har skjutit i höjden. Tidigare
              var vi på några få ställen med många personer. I dag är vi på
              mer än ett dussintal ställen med väldigt få personer. Detta gör
              att styckekostnaderna går upp. Vi har inga stordriftsfördelar
              som vi kan utnyttja i våra internationella insatser.
            </seg>
            <seg n="a43c59c4">
              Det här resonemanget skulle man kunna utveckla också i andra
              delar där jag tror att en nationell strategi för den här verksamheten
              skulle kunna innebära fördelar, till exempel när man tittar på
              hur stor andel av de bidrag som vi skickar utomlands som ska bestå
              av stabsofficerare, hur mycket ledningsfunktion vi ska ha, och
              så vidare. Det får också betydelse för kostnadsutfallet.
            </seg>
            <seg n="7a3c4eb6">
              Jag kan säga att jag lämnade försvarsutskottet där ÖB i dag hade
              en föredragning för bara en halvtimme sedan, herr talman. Även
              ÖB, som representant för Försvarsmakten, vädjade till utskottet
              om att få vägledning i framtiden när det gäller vilken inriktning
              Sverige ska ha internationellt, därför att han inser att det här
              ger goda möjligheter till förberedelse.
            </seg>
            <seg n="a7572266">
              Jag gjorde mig inte särskilt lustig över analysgruppen. Jag vet
              att regeringsmaktens kvarnar mal långsamt. Men min brist på tolerans
              ska ses mot bakgrund av att ni sedan år 2000 har slagit fast att
              vår internationella förmåga ska öka. Likväl, herr talman, ökar
              den inte, och jag menar därför att the benefit of the doubt som
              regeringen har haft på den här punkten nu håller på att försvinna.
            </seg>
          </u>
          <note type="speaker" n="b958810c">
            Anf. 31 Försvarsminister LENI BJÖRKLUND (s):
          </note>
          <u who="unknown" xml:id="i-fb78e1b627b18c61-14" n="05bc64b8">
            <seg n="1d577ed1">
              Herr talman! Jag tycker att det vore bra om vi skulle kunna fördjupa
              diskussionen ytterligare kring vad som är kvalitet i internationella
              insatser. Det sade jag i försvarsdebatten, och jag kommer att
              återkomma till riksdagen på den punkten. Lika lite som vi kan
              ha ett gammalt invasionsförsvar för att skydda Sverige kan vi
              ha det stelbenta sättet att räkna antalet personer ute i världen
              som mått på om vi gör det Sverige borde göra i internationella
              insatser.
            </seg>
            <seg n="a8b63527">
              Det kan ju låta bra att vi ska finnas kvar på ett fåtal ställen
              i stora grupper. Men nu är det faktiskt så att världen förändras
              snabbt. FN ber oss om hjälp. Skulle Sverige ha avstått från att
              gå in i operation Artemis i Kongo därför att vi inte från början
              kunde veta att det skulle bli ett glapp mellan Monuk 1 och när
              nästa trupp kom dit? Skulle vi ha stannat kvar med större styrkor
              i Kosovo i stället för att förstärka möjligheten att skapa fred
              och stabilitet ute i provinserna i Afghanistan? Skulle vi ha varit
              kvar med ett flygplatsförband i Kongo efter att den operationen
              hade blivit så pass lyckad att man kunde överlåta den till en
              privat entreprenör och i stället avstått från att hjälpa till
              i Liberia när FN bad oss?
            </seg>
            <seg n="d53609bc">
              Det är ju den situationen vi står inför. Det är i den diskussionen
              försvarsministerns roll är att se till att vi har väl tränade,
              väl utbildade förband som kan användas där man gör en gemensam
              försvars-, säkerhets- och utrikespolitisk bedömning att här ska
              Sverige vara.
            </seg>
            <seg n="32c84a11">
              Det är naturligtvis så att kartan tidigare har varit väldigt
              enkel. Stora trupper, stort inflytande. Det är inte så längre.
              Inte minst kommer arbetet inom EU att lära oss att här handlar
              det numera om multinationalitet. Vi har multinationella staber.
              Vi har multinationella underhållsförband. Vi har multinationella
              grupper som arbetar. Det betyder också att alla länder som har
              trupp kommer att behöva finnas med i planeringen.
            </seg>
            <seg n="dd470325">
              Det är något nytt som växer fram i hur de rika och ekonomiskt
              starka länderna ska kunna ställa upp och arbeta i internationell
              krishantering på den militära sidan. Jag vill vara ödmjuk nog
              att säga att jag tror att jag, regeringen och riksdagen har mycket
              att lära oss av att aktivt pröva på flera ställen där man ber
              om Sveriges bidrag för att sedan möjligtvis hitta nischer där
              vi är riktigt bra eller också lära oss mer av hur vi tillsammans
              med andra länder kan göra de viktiga missionerna framgångsrika.
            </seg>
          </u>
          <note type="speaker" n="5fb7881c">
            Anf. 32 ALLAN WIDMAN (fp):
          </note>
          <u who="allan_widman_6a403b" xml:id="i-e85da2686259f8bf-2" n="05a72d78">
            <seg n="ababadbe">
              Herr talman! Med risk för att bli en smula tjatig: Jag kommer
              aldrig att acceptera att regeringen faller undan från den målsättning
              man föreslog riksdagen och som riksdagen fastställde. Nu är det
              ungefär två och ett halvt år kvar av den här försvarsbeslutsperioden.
              När man tittar på kostnadsökningarna, 100 % på tre år, och lägger
              till alla de stora bekymmer som finns i Försvarsmakten i övrigt,
              som handlar om nya personalförsörjningssystem, personalavveckling,
              materielavveckling, en påfallande tröghet i möjligheten att få
              fram beslut om besparingar bland de totalförsvarsgemensamma myndigheterna,
              svårigheter att få fram beslut när det gäller reducering eller
              möjligen nedläggning av militärdistriktsorganisationen, blir jag
              som riksdagsman oerhört orolig. Det är snudd på, herr talman,
              att jag är beredd att säga att mycket talar för att även den här
              gången blir riksdagen besviken och även den här gången kommer
              Sverige inte att nå upp till de mål internationellt som vi själva
              har ställt.
            </seg>
            <seg n="19fa9694">
              Jag ska ändå erkänna att vi visst måste börja tänka i mer kvalitativa
              termer. En viktig förutsättning för detta är att regeringen kommer
              med ett förslag till riksdagen om en nationell strategi för internationella
              insatser. Det är den viktigaste uppgiften för Försvarsmakten för
              kommande år. Ska riksdagen ha möjlighet att utvärdera verksamheten
              måste det finnas något att jämföra med. Det är kanske det allra
              viktigaste syftet med den nationella strategin.
            </seg>
            <seg n="5c997b2e">
              Herr talman! Även om jag gläds åt beskedet att man talar om en
              strategi som ska vara på några års sikt oroas jag av att man återkommer
              till uttrycket dialog med riksdagen. Om det blir en nationell
              strategi för internationella insatser ska givetvis en sådan fastställas
              av Sveriges folkvalda.
            </seg>
          </u>
          <note type="speaker" n="25dca19b">
            Anf. 33 Försvarsminister LENI BJÖRKLUND (s):
          </note>
          <u who="unknown" xml:id="i-692b257b9391c8fa-0" n="05bc64b8">
            <seg n="443f3aa0">
              Herr talman! Ibland har jag tyckt att Allan Widman inte har tillhört
              de debattörer som i varje replik ska tala om allt elände som finns
              i Försvarsmakten. Försvarsmakten, Allan Widman, är i en stor omställning
              som vi har bett om. Den har både riksdag och regering bett om.
              Men läget är inte så problematiskt som man ibland säger. Reformen
              är stor och omvälvande men den sker och genomförs metodiskt i
              Försvarsmakten. Den följer vi.
            </seg>
            <seg n="90e41531">
              Om man varje gång ska räkna upp alla problem blir det lite svårt
              att renodla diskussionen. Jag talar om vad som är effektivt när
              det gäller de internationella insatserna. Effektivitet utgår jag
              från är syftet med frågan. Jag säger då att jag inte kan tycka
              att kostnad per utsänd soldat är ett bra mått om det innebär att
              vi behöver göra svårare och mer komplexa insatser därför att just
              vi har den möjligheten utrustningsmässigt och utbildningsmässigt.
              Då kan jag acceptera en högre styckkostnad för dem som gör operationerna.
            </seg>
            <seg n="8eac7547">
              Vad ska vi då ta fram för mått så att riksdagen och jag som försvarsminister
              känner att vi verkligen gör något som ökar vår förmåga att bidra
              till internationell krishantering? Jag har sagt att jag kommer
              att återkomma i de delarna. Det sade jag redan i försvarsdebatten.
              Jag tycker att det skulle vara tråkigt om Folkpartiet och Allan
              Widman har bestämt sig för att aldrig acceptera någon annan målsättning
              än ett visst antal soldater på marken. Jag hoppas att jag ska
              kunna omvända Allan Widman på den punkten i fortsättningen.
            </seg>
          </u>
          <note n="469c21e5">
            Överläggningen var härmed avslutad.
          </note>
          <note n="918ff1ea">
            7 § Anmälan om inkomna faktapromemorior om förslag från Europeiska
            kommissionen
          </note>
          <note n="5a404b2a">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <u who="unknown" xml:id="i-279adde1bb6704c6-0" n="05bc64b8">
            <seg n="ca311feb">
              KOM(2005)6
            </seg>
            <seg n="0aaba7de">
              Torkild Strandberg
            </seg>
            <seg n="b8f25168">
              Torsten Lindström
            </seg>
          </u>
          <note n="ca6542ca">
            KOM(2005)81
          </note>
          <note n="e1176cfe">
            KOM(2004)728
          </note>
          <note n="e08d05a5">
            8 § Hänvisning av ärende till utskott
          </note>
          <note n="cfc58c14">
            Föredrogs och hänvisades
          </note>
          <note n="f328ef39">
            9 § Förnyad bordläggning
          </note>
          <note n="59feff8f">
            Föredrogs och bordlades åter
          </note>
          <note n="2995e771">
            10 § Bordläggning
          </note>
          <note n="b6ebfe1d">
            Anmäldes och bordlades
          </note>
          <note n="a10a4da0">
            11 § Anmälan om interpellationer
          </note>
          <note n="655441bd">
            Anmäldes att följande interpellationer framställts
          </note>
          <note n="525f608a">
            den 18 april
          </note>
          <note n="f6726b0e">
            Yvonne Andersson
          </note>
          <note n="f6726b0e">
            Yvonne Andersson
          </note>
          <note n="4254472c">
            Margareta Andersson
          </note>
          <note n="2a719eae">
            Birgitta Ohlsson
          </note>
          <note n="57e70c19">
            Agneta Lundberg
          </note>
          <note n="475e201d">
            Stefan Hagfeldt
          </note>
          <note n="9c0f0ed4">
            Tobias Billström
          </note>
          <note n="c080e988">
            den 19 april
          </note>
          <note n="1dedd8a1">
            Gunnar Axén
          </note>
          <note n="b8149862">
            Gunnar Andrén
          </note>
          <note n="a9435711">
            Håkan Larsson
          </note>
          <note n="60a3827f">
            Staffan Danielsson
          </note>
          <note n="27b7fdfd">
            Sverker Thorén
          </note>
          <note n="94b9e69b">
            Rigmor Stenmark
          </note>
          <note n="6aa223bf">
            Karin Granbom
          </note>
          <note n="1dedd8a1">
            Gunnar Axén
          </note>
          <note n="1dedd8a1">
            Gunnar Axén
          </note>
          <note n="93570507">
            Linnéa Darell
          </note>
          <note n="51216282">
            Lena Adelsohn Liljeroth
          </note>
          <note n="1e7d267c">
            Sven Brus
          </note>
          <note n="6aa223bf">
            Karin Granbom
          </note>
          <note n="14aabb19">
            Interpellationerna redovisas i bilaga som fogats till riksdagens
            snabbprotokoll tisdagen den 26 april.
          </note>
          <note n="5687b70c">
            12 § Anmälan om frågor för skriftliga svar
          </note>
          <note n="57232268">
            Anmäldes att följande frågor för skriftliga svar framställts
          </note>
          <note n="525f608a">
            den 18 april
          </note>
          <note n="b56409da">
            Jan-Evert Rådhström
          </note>
          <note n="8b47e6b5">
            Elizabeth Nyström
          </note>
          <note n="0545ebde">
            Martin Andreasson
          </note>
          <note n="00d9eae8">
            Tobias Krantz
          </note>
          <note n="f62d6fed">
            Bengt-Anders Johansson
          </note>
          <note n="00d9eae8">
            Tobias Krantz
          </note>
          <note n="a77a15f3">
            Lennart Kollmats
          </note>
          <note n="4b20f9d8">
            Lars-Ivar Ericson
          </note>
          <note n="2a719eae">
            Birgitta Ohlsson
          </note>
          <note n="0545ebde">
            Martin Andreasson
          </note>
          <note n="0545ebde">
            Martin Andreasson
          </note>
          <note n="c080e988">
            den 19 april
          </note>
          <note n="ebcba02a">
            Henrik S Järrel
          </note>
          <note n="ae6ee24d">
            Jörgen Johansson
          </note>
          <note n="11e51e5c">
            Nina Lundström
          </note>
          <note n="056e11e9">
            Ewa Björling
          </note>
          <note n="c99f2814">
            Marietta de Pourbaix-Lundin
          </note>
          <note n="036203b9">
            Maria Hassan
          </note>
          <note n="2ace3c86">
            Yilmaz Kerimo
          </note>
          <note n="f083cdaa">
            Tina Acketoft
          </note>
          <note n="c5d6b6dc">
            Berit Jóhannesson
          </note>
          <note n="57a7c433">
            Kenneth Johansson
          </note>
          <note n="9c0f0ed4">
            Tobias Billström
          </note>
          <note n="efd8b587">
            Frågorna redovisas i bilaga som fogats till riksdagens snabbprotokoll
            tisdagen den 26 april.
          </note>
          <note n="785aed4a">
            13 § Anmälan om skriftligt svar på fråga
          </note>
          <note n="dc9b62d4">
            Anmäldes att skriftligt svar på följande fråga inkommit
          </note>
          <note n="66056501">
            den 15 april
          </note>
          <note n="9d2d4118">
            Allan Widman
          </note>
          <note n="d8baf02c">
            Svaret redovisas i bilaga som fogats till riksdagens snabbprotokoll
            tisdagen den 26 april.
          </note>
          <note n="bacb824e">
            14 § Kammaren åtskildes kl. 14.56.
          </note>
          <note n="0036cf05">
            Förhandlingarna leddes av talmannen.
          </note>
          <note n="f303aa55">
            /Monica Gustafson
          </note>
        </div>
      </body>
    </text>
  </TEI>
</teiCorpus>
