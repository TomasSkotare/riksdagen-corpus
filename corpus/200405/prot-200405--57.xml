<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--57</head>
          <docDate when="2004-01-08">2004-01-08</docDate>
        </div>
      </front>
      <body>
        <div>
          <note n="fcf55f9d">
            ﻿
          </note>
          <note n="b76f3352">
            Riksdagens protokoll
          </note>
          <note n="eb6b8505">
            2004/05:57
          </note>
          <note type="date" n="16f33a95">
            Lördagen den 8 januari
          </note>
          <note n="f7476e7c">
            Kl. 10:00 - 10:12
          </note>
          <note n="eb0f8eed">
            Tyst minut
          </note>
          <note n="3a0a5c8f">
            Sammanträdet inleddes med en tyst minut för offren för naturkatastrofen
            i Sydostasien.
          </note>
          <note n="8172a464">
            1 § Hänvisning av ärenden till utskott och beslut om förlängd
            motionstid
          </note>
          <note n="d22acbdf">
            Föredrogs och hänvisades
          </note>
          <note n="7947035e">
            Kammaren biföll talmannens förslag att motionstiden för ovanstående
            propositioner skulle förlängas till tisdagen den 1 februari .
          </note>
          <note n="f31f126d">
            2 § Användning av PKU-biobanken för identifiering av avlidna
            med anledning av naturkatastrofen i Sydostasien
          </note>
          <note n="8af5b126">
            Föredrogs
          </note>
          <note n="398dab81">
            en
          </note>
          <note type="speaker" n="4def21e1">
            Anf. 1 INGRID BURMAN (v):
          </note>
          <u who="ingrid_burman_114164" xml:id="i-897d7ac45499ae84-0" n="30088fe6">
            <seg n="dfb6b809">
              Herr talman! Ett enhälligt utskott föreslår i det här betänkandet
              ändringar i användandet av PKU-biobanken för identifiering av
              avlidna. Vi gör det med anledning av naturkatastrofen i Sydostasien,
              en naturkatastrof som har drabbat ett oändligt stort antal människor
              i Sydostasien. Katastrofen är en global tragedi, och många av
              de drabbade är personer från Sverige. Antalet barn bland de omkomna
              bedöms kunna vara relativt stort eftersom de omkomna i stor utsträckning
              vistades i kustnära områden, på badstränder.
            </seg>
            <seg n="8f34aa7b">
              Vi har alla ett ansvar att göra vårt yttersta för att underlätta
              för dem som drabbats och överlevt. Som medmänniskor har vi det
              ansvaret. Som lagstiftare har vi också ett ansvar. Ett ansvar
              är att undanröja de hinder som kan försvåra eller förhindra en
              säker identifiering av de avlidna. I det arbetet kan användandet
              av PKU-biobanken vara inte bara önskvärt utan också en nödvändighet.
              Skälen är kända. Många av de döda kropparna har inte förvarats
              kallt i den utsträckning som hade varit önskvärt. Det innebär
              att en vanlig så kallad okulär identifiering är svår eller ibland
              omöjlig. Identifieringsarbetet försvåras också om många av de
              avlidna är barn, då barn i mindre utsträckning än vuxna har tandkort
              som annars kan användas som referensmaterial vid en identifiering.
              Det är också viktigt att i det här sammanhanget lyfta fram att
              avlidna normalt inte får föras ut från katastrofländerna till
              Sverige förrän en identitet har fastställts.
            </seg>
            <seg n="bb76b68f">
              Utskottsinitiativet har föregåtts av samtal på partiledarnivå
              där samtliga partiledare har varit eniga om behovet av en skyndsam
              ändring i lagen om biobanker. För oss i utskottet har diskussionerna
              präglats av två perspektiv. Vi har delat partiledarnas uppfattning
              att det behövs en snabb ändring i lagen om biobanker för att underlätta
              en säker identifiering av avlidna. Vi har också velat försäkra
              oss om att det blir tydligt att ändringen av användning av PKU-biobanken
              enbart öppnar för identifiering av människor som har avlidit vid
              olyckor eller händelser där ett stort antal människor har omkommit.
              Vi har ett ansvar för att de som har samtyckt till att lämna vävnadsprover
              i PKU-biobanken också kan känna sig trygga i att dessa prover
              inte används på ett sätt som de inte skulle samtycka till.
            </seg>
            <seg n="9d1e8381">
              Vi är övertygade om att de flesta delar socialutskottets uppfattning
              beträffande om en nära anhörig skulle avlida i en stor olycka,
              naturkatastrof eller liknande. Det är viktigt att kunna identifiera
              den personen så att anhöriga inte ska behöva leva i en kanske
              livslång ovisshet. Om förutsättningen då är att man ska kunna
              använda personens vävnadsprover så är detta önskvärt. Vi tror
              att människor delar vår uppfattning i den frågan.
            </seg>
            <seg n="7e1fda53">
              Vi menar också att det här behovet enbart kan uppstå i ett läge
              där ett stort antal avlidna är inblandande då det finns andra
              metoder som kan tillgripas när en person eller ett mindre antal
              personer avlider. Därför öppnar vi inte i det här lagförslaget
              för någon allmän användning av PKU-biobanken för identifiering
              av avlidna.
            </seg>
            <seg n="0907bc81">
              Normalt krävs det alltså ett samtycke för att material ur PKU-biobanken
              eller andra biobanker ska få användas för ett nytt ändamål. Jag
              vill understryka att ett enigt socialutskott anser att denna princip
              även i framtiden bör vara vägledande för hur material som förvaras
              i biobanker ska behandlas. Naturkatastrofen i Sydostasien har
              dock drabbat Sverige hårt och visat på behovet av att när så krävs
              snabbt och säkert kunna identifiera personer från Sverige som
              avlidit i liknande händelser därav förslaget till lagändring för
              att möjliggöra identifiering i samband med sådana specifika händelser.
            </seg>
            <seg n="6b613c86">
              Det förtjänar att lyftas fram att för att man ska kunna använda
              vävnadsprover ur PKU-biobanken krävs det en första preliminär
              identifiering. Man kan alltså inte använda PKU-biobanken till
              att identifiera grupper av individer utan enbart till att fastställa
              om det är fråga om en antagen och namngiven avliden.
            </seg>
            <seg n="0b27bc91">
              Utskottet har remitterat det här lagförslaget till Lagrådet,
              som har kommit med berättigad kritik. Kritiken berör delvis beredningsunderlaget.
              Man har pekat på brister när det gäller kontakter med remissinstanser
              med mera. Socialutskottet är väl medvetet om det otraditionella
              sätt att lagstifta som dagens riksdagsbeslut innebär. Vi har ingen
              annan mening än att lagstiftning ska ske efter sedvanligt beredningsarbete.
              Vi har vägt nyttan och behovet av att underlätta identifieringsarbetet
              mot det berättigade kravet på ett mer traditionellt beredningsförfarande
              som bland annat innebär en remissomgång och den tidsutdräkt på
              veckor eller månader som det skulle innebära.
            </seg>
            <seg n="7fc6d552">
              Lagrådet har också lämnat synpunkter på innehållet i lagförslaget,
              och där har utskottet i viss utsträckning anpassat lagförslaget
              efter Lagrådets synpunkter.
            </seg>
            <seg n="6e62c68a">
              Det förslag till lagändring som riksdagen ska behandla är tidsbegränsat.
              Det ska gälla till utgången av juni 2006. Utskottet förutsätter
              att regeringen sedan på lämpligt sätt återkommer med en redovisning
              av utfallet av den nu föreslagna lagändringen, och där inbegrips
              också de synpunkter från Lagrådet som utskottet av tidsskäl inte
              har beaktat nu.
            </seg>
            <seg n="59113866">
              Ett enhälligt utskott menar också att det finns skäl att återkomma
              till biobankslagen mot bakgrund av att Socialstyrelsen ska redovisa
              ett uppdrag senare under 2005.
            </seg>
            <seg n="35f47c61">
              Herr talman! Riksdagsledamöter och åhörare! Naturkatastrofen
              i Sydostasien har drabbat så många så hårt. Vi som inte har drabbats
              direkt och inte saknar någon nära anhörig eller vän kan nog inte
              förstå men kanske ana det oerhörda lidande som det innebär att
              vänta på besked om en nära anhörig eller vän.
            </seg>
            <seg n="b636f54b">
              Det initiativ i form av ett betänkande som ett enhälligt utskott
              nu lämnar till kammaren för beslut har inte följt det gängse beredningsförfarandet.
              Det har arbetats fram under stark tidspress.
            </seg>
            <seg n="e98d77a4">
              Det är utskottets förhoppning att förslaget till lagändring när
              det gäller användandet av PKU-biobanken ska underlätta för identifiering
              av avlidna och att det ska snabba på processen när det gäller
              att fastställa avlidnas identiteter. Det är också utskottets förhoppning
              att det tydligt framgår att lagändringen inte innebär någon generell
              ändring av användandet av PKU-biobanken och att det endast är
              aktuellt att använda materialet när det är nödvändigt för en säker
              identifiering vid olyckor eller andra händelser där ett stort
              antal människor har avlidit och att lagändringen är tidsbegränsad
              till den 30 juni 2006.
            </seg>
          </u>
          <note n="8f3b320b">
            Herr talman! Med detta yrkar jag bifall till förslaget i socialutskottets
            betänkande.
          </note>
          <note n="bea66396">
            Överläggningen var härmed avslutad.
          </note>
          <note n="8a0a01c0">
            Beslut
          </note>
          <note n="9c16db73">
            3 § Kammaren åtskildes kl. 10.12.
          </note>
          <note n="053f4fd3">
            Förhandlingarna leddes av talmannen.
          </note>
          <note n="aaae1664">
            /Monica Gustafson
          </note>
        </div>
      </body>
    </text>
  </TEI>
</teiCorpus>
