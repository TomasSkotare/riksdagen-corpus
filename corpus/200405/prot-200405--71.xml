<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--71</head>
          <docDate when="2004-02-08">2004-02-08</docDate>
        </div>
      </front>
      <body>
        <div>
          <note n="f2f6f721">
            ﻿
          </note>
          <note n="9100ad2a">
            Riksdagens protokoll
          </note>
          <note n="3aca1b58">
            2004/05:71
          </note>
          <note type="date" n="08ba98ed">
            Tisdagen den 8 februari
          </note>
          <note n="066b95c7">
            Kl. 13:30 - 22:53
          </note>
          <note n="ddf4da95">
            1 § Justering av protokoll
          </note>
          <note n="aebdbf2e">
            Justerades protokollen för den 1 och 2 februari.
          </note>
          <note n="99e23141">
            2 § Ledighet
          </note>
          <note n="fc13116d">
            Tredje vice talmannen meddelade att Kenth Högström (s) ansökt
            om sjukledighet under tiden den 14 februari31 mars.
          </note>
          <note n="a8ede1ab">
            Kammaren biföll denna ansökan.
          </note>
          <note n="c8ee5b96">
            Tredje vice talmannen anmälde att Yoomi Renström (s) skulle tjänstgöra
            som ersättare för statsrådet Ulrica Messing under Kenth Högströms
            ledighet.
          </note>
          <note n="07a95e49">
            3 § Meddelande om ändring i kammarens sammanträdesplan
          </note>
          <note n="42998e69">
            Tredje vice talmannen meddelade att voteringen onsdagen den 9
            februari kl. 16.00 skulle utgå.
          </note>
          <note n="1b9402f9">
            4 § Meddelande om frågestund
          </note>
          <note n="0bf7e828">
            Tredje vice talmannen meddelade att vid frågestunden torsdagen
            den 10 februari kl. 14.00 skulle följande statsråd närvara:
          </note>
          <note n="24c52955">
            Samhällsbyggnadsminister Mona Sahlin, utrikesminister Laila Freivalds,
            statsrådet Hans Karlsson, statsrådet Ylva Johansson och statsrådet
            Ibrahim Baylan.
          </note>
          <note n="a0a9a859">
            5 § Svar på interpellationerna 2004/05:304 och 307 om samhällets
            krisberedskap med anledning av stormen i södra Sverige
          </note>
          <note type="speaker" n="c054c997">
            Anf. 1 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-27c20f20b60bfc8a-0" n="069cb725">
            <seg n="d2b89899">
              Fru talman! Maud Olofsson respektive Eskil Erlandsson har frågat
              mig och statsministern vilka insatser jag och regeringen har planerat
              och vidtagit med anledning av stormen i södra Sverige.
            </seg>
            <seg n="8cd7f3b4">
              Arbetet inom regeringen är så fördelat att det är jag som ska
              svara på interpellationerna.
            </seg>
            <seg n="e0a74a2c">
              Under helgen den 89 januari inträffade den svåra stormen i Syd-
              och Västsverige. Stormen orsakade stora skador på såväl skog,
              elförsörjning och telekommunikationsförsörjning som väg- och spårframkomlighet.
              Som påpekats i frågeställningarna har stora volymer egendom förstörts
              på grund av stormens förödelse med följden att enskilda människor
              i många fall försatts i en mycket besvärlig ekonomisk situation.
              Sammantaget finns det många människor som varit utsatta för stora
              påfrestningar, såväl fysiska som psykiska.
            </seg>
            <seg n="ee73085c">
              I länsstyrelsernas uppdrag ingår att inom sitt län ansvara för
              åtgärder för fredstida krishantering och höjd beredskap. Länsstyrelsen
              ska över hela hotskalan större räddningstjänstinsatser, extraordinära
              händelser i kommuner och landsting och svåra påfrestningar på
              samhället i fred samt vid höjd beredskap och krig stödja inblandade
              parter, såsom kommuner, myndigheter och organisationer, i syfte
              att få till stånd samordning och en gemensam inriktning för de
              åtgärder som behöver vidtas, såväl före som under och efter en
              kris. I händelse av ett krisläge ska länsstyrelsen på en sektorsövergripande
              nivå kunna informera samhällsaktörer och allmänhet om förlopp,
              konsekvenser och de åtgärder som planeras av ansvariga aktörer.
            </seg>
            <seg n="7254e9ab">
              Jag och regeringen håller oss på olika sätt löpande informerade
              om att länsstyrelserna upprätthåller en god beredskap i enlighet
              med sitt uppdrag. Detta kan ske genom de olika återrapporteringar
              som länsstyrelserna gör direkt till Finansdepartementet och som
              styrs av det årliga regleringsbrevet men också via de rapporteringar
              som görs till Krisberedskapsmyndigheten. Dialog förs med Försvarsdepartementet
              för att utröna eventuella brister och potentiella utvecklingsmöjligheter.
              Löpande förs naturligtvis också en dialog med respektive myndighet.
              Exempelvis genomförde Finansdepartementet under hösten 2004 med
              stöd av Försvarsdepartementet och säkerhetschefen i Finansdepartementet
              krisledningsseminarier med samtliga länsstyrelser. Länsstyrelsernas
              krisberedskapsförmåga är också ett viktigt område att diskutera
              vid de återkommande mål- och resultatdialoger som förs med myndigheterna.
            </seg>
            <seg n="5b9f9975">
              Genom fortlöpande information och dialog med länsstyrelserna
              och berörda statsråd och departement håller jag mig förvissad
              om att länsstyrelserna fullgör sitt uppdrag detta oavsett om en
              befarad krissituation föreligger eller inte. Den svåra storm som
              nu inträffat visar också att länsstyrelserna utfört sitt uppdrag
              på ett föredömligt sätt. Bland annat uppger Sydkraft att de har
              haft ett mycket bra samarbete med myndigheterna i berörda län.
              Länsstyrelserna har också stöttat kommunerna i deras arbete, bland
              annat utifrån de psykosociala aspekterna. Kontakter har tagits
              med LRF för bildandet av särskilda stödgrupper för drabbade lantbrukare.
            </seg>
            <seg n="24a20df1">
              En naturkatastrof av en sådan här omfattning berör naturligtvis
              flera departements ansvarsområden. För att underlätta samordningen
              av de insatser som krävs för att lösa de akuta problem och lindra
              de verkningar som uppstår som en följd av stormen har regeringen
              därför tillsatt en särskild statssekreterargrupp. Gruppen har
              nära kontakt med andra berörda aktörer. Denna grupp kompletteras
              med en departementsöverskridande arbetsgrupp på tjänstemannanivå.
            </seg>
            <seg n="b86f4e31">
              Omedelbart på morgonen måndagen den 10 januari skickades en begäran
              till samtliga länsstyrelser om att till Finansdepartementet inrapportera
              stormens verkningar i respektive län. Under hand kunde en uppfattning
              av situationen i landet skapas och fokus läggas på de delar av
              landet där situationen var mest akut. Tisdagen den 11 januari
              kompletterades bilden ytterligare genom den information som Finansdepartementet
              begärde in från berörda departement. Jag besökte själv Kronobergs
              län den 12 januari för att på plats överblicka situationen och
              behovet av hjälpinsatser. Flera av mina statsrådskolleger har
              gjort liknande besök i drabbade regioner.
            </seg>
            <seg n="a909e3b3">
              Berörda länsstyrelser har till och med fredagen den 14 januari
              dagligen skickat uppdaterade lägesrapporter till Finansdepartementet
              och Krisberedskapsmyndigheten. Länsstyrelsen i Kronobergs län
              har även därefter fortlöpande informerat departementet om situationen
              via dagliga lägesrapporter då länet varit särskilt svårt drabbat.
            </seg>
            <seg n="d3ad1c33">
              De fulla ekonomiska konsekvenserna av den förödelse som stormen
              förorsakat är ännu inte helt klarlagda. Vi vet emellertid att
              kostnaderna för samhället är betydande och att situationen är
              mycket svår för många enskilda människor. Regeringen har aviserat
              vissa insatser och kommer fortsättningsvis att följa utvecklingen
              mycket noga.
            </seg>
          </u>
          <note type="speaker" n="4ffdd1f4">
            Anf. 2 MAUD OLOFSSON (c):
          </note>
          <u who="maud_olofsson_1bc509" xml:id="i-791ece15d518106f-0" n="48295217">
            <seg n="010ee7bc">
              Fru talman! Det är lite hård konkurrens om tiden i dag genom
              Anja Pärsons slalomåk i VM, men vi är ju modiga män och kvinnor
              som utmanar detta.
            </seg>
            <seg n="79fa6edd">
              Jag tackar för svaret. Men vad jag först och främst kan konstatera
              är att man, trots att mina frågor faktiskt är riktade till statsministern,
              väljer att låta ett annat statsråd svara på interpellationen.
            </seg>
            <seg n="07c59b34">
              Vad jag också kan konstatera är, möjligen på grund av att statsministern
              inte svarar, att bara en av de fem frågorna är besvarad.
            </seg>
            <seg n="06f142f8">
              Frågan om vilka åtgärder som statsministern vidtog med anledning
              av de varningar som utfärdades för omfattningen av den annalkande
              stormen är inte besvarad.
            </seg>
            <seg n="b7465078">
              Frågan om vilka åtgärder statsministern har vidtagit för att
              skapa sig en samlad bild av stormens effekter för samhället och
              för enskilda är inte besvarad.
            </seg>
            <seg n="967f7b30">
              Frågan om vilka åtgärder statsministern har vidtagit med anledning
              av dessa effekter är inte besvarad, liksom frågan om vilka åtgärder
              statsministern har vidtagit och avser att vidta för att lindra
              de psykiska, sociala och hälsomässiga effekterna av krisen. Men
              nu finns det ju möjligheter att återkomma, så jag kan kanske få
              svar på de här frågorna.
            </seg>
            <seg n="f32cf996">
              Vad jag är bekymrad över och det som gör att jag ställer de här
              frågorna har att göra med de brister i krisledningsfunktionen
              som vi såg vid tsunamikatastrofen. Vad jag kan utläsa utifrån
              det som varit och de rapporter som vi fått in från Näringsdepartementet
              liksom annat som vi begärt att få in är att det inte finns en
              samlad krisberedskap i Regeringskansliet.
            </seg>
            <seg n="d868ae95">
              Jag har inte hört någonting om just förberedelser inför den annalkande
              stormen. Det tog ganska lång tid innan statsministern kommenterade
              stormen i offentliga sammanhang. Det var i partiledardebatten
              som det blev en substans i det hela.
            </seg>
            <seg n="d8c773b4">
              Men det är väldigt viktigt att det finns en krisledningsförmåga.
              Det såg vi i samband med Asienkrisen, och det har vi också sett
              när det gäller stormen. Att ha en ledningsfunktion är ju till
              stöd för regeringens agerande i sådana här frågor.
            </seg>
            <seg n="503f9cb9">
              Det handlar om att samla information. Det handlar om att ta in
              så mycket kunskap som möjligt för att kunna bilda sig en uppfattning
              detta är ett ledningsstöd.
            </seg>
            <seg n="a06b7fe2">
              Men det handlar också om att ge information till allmänheten.
              I den här frågan kan man se att just det splittrade angreppssättet,
              något som regeringen fortfarande ägnar sig åt, ledde till att
              Ulrica Messing vid ett tillfälle var ute och sade: Ja, visst ska
              vi spruta mot ohyra i skogen. Men dagen efter kommer Lena Sommestad
              och säger: Nej, det ska vi absolut inte göra.
            </seg>
            <seg n="0ef30345">
              Är det någonting som är viktigt i en krisfunktion gentemot de
              medborgare som vi har som är i kris och som behöver stöd och ledning
              är det en adekvat information ut till medborgarna och ut till
              medierna så att man kan känna sig trygg.
            </seg>
            <seg n="3717514c">
              Det är också viktigt att man ser att det finns en krisberedskap
              som handlar om sårbarheten i samhället. Det är inte acceptabelt
              att man inte kan ringa nödtelefon 112 under så lång tid som det
              var fråga om i det här sammanhanget. Det är inte acceptabelt att
              så många hushåll som 4 000 fortfarande är utan ström i de här
              delarna. Det är inte acceptabelt att telefon och mobil inte funkar
              i sådana här sammanhang. Var och en kan naturligtvis förstå att
              det är en extrem situation, men att det under så lång tid inte
              fungerar är inte acceptabelt ur sårbarhetssynpunkt.
            </seg>
            <seg n="5a4620c6">
              För detta bär regeringen ansvar. Vi har hört statsråd efter statsråd
              varje gång det har hänt någonting stå upp och säga: Nästa gång
              kommer det inte att hända, för då kommer vi att öka trycket på
              dem som utför tjänsterna! Men vi ser ju vad som händer; det är
              samma sak varje gång. Regeringen säger att nu ska vi ta i med
              hårdhandskarna. Ingenting händer.
            </seg>
            <seg n="7512472f">
              Det är det här som är det allvarliga för Sveriges medborgare.
              Det finns ingen krisledningsfunktion. Det samlade säkerhetstänkande
              som behövs för att människor ska kunna känna trygghet finns inte.
              Det beklagar jag.
            </seg>
          </u>
          <note type="speaker" n="7c9b957b">
            Anf. 3 ESKIL ERLANDSSON (c):
          </note>
          <u who="eskil_erlandsson_391bdb" xml:id="i-6e5015d70cf5b475-0" n="010d1618">
            <seg n="77caf45c">
              Fru talman! Även jag vill framföra ett tack för svaret.
            </seg>
            <seg n="28c759ac">
              Det vi har upplevt i södra Sverige är en nationell katastrof.
              Då krävs det nationella insatser. Varför är det då en nationell
              katastrof? Jo, bland annat därför att det fortfarande efter fyra
              veckor finns ett antal tusen människor som saknar möjlighet att
              kommunicera med varandra över det normala telefonnätet. Det är
              fortfarande inemot 10 000 människor som saknar elektrisk kraft
              för att inte tala om all den skog som i dag ligger på marken.
            </seg>
            <seg n="397d5fa8">
              Men det svar jag har fått på min interpellation och som jag förvisso
              tackar för tycker jag är ett svar innehållande ord som är staplade
              på andra ord. Det saknas substans och innehåll. Det saknas därtill
              svar på de frågor som jag har framfört i interpellationen. Varför
              är jag då så angelägen om att få svar på mina frågor? Varför är
              jag så angelägen om att regeringen handlar med innehåll och substans
              när den handlar? Jo, därför att jag vill ge människor i södra
              Sverige framtidstron tillbaka.
            </seg>
            <seg n="dfdcbbed">
              Jag är ytterligt allvarligt oroad för att investeringar kommer
              att utebli och för att arbetstillfällen och sysselsättning kommer
              att minska i den drabbade regionen därför att människor håller
              på att tappa just det ord som jag tidigare nämnde, nämligen framtidstro.
            </seg>
            <seg n="d9c47b44">
              Vad kan då bryta detta? Enligt min uppfattning kan ett snabbt
              agerande ifrån regeringen som är den verkställande makten i Sverige
              göra att man bryter den oro som i dag finns hos många tusen människor.
              Det är människor som skulle vilja bygga sin framtid i den här
              drabbade landsändan. De åtgärder vi har sett så här långt är inte
              nog för att bryta den trend som jag personligen uppfattar med
              allvar och skärpa. Därför förväntar jag mig nu, statsrådet, att
              få ett substantiellt svar i nästa replikskifte på mina frågor
              som är framförda i interpellationen.
            </seg>
          </u>
          <note type="speaker" n="4431919e">
            Anf. 4 ANDERS G HÖGMARK (m):
          </note>
          <u who="anders_g_hogmark_1a3b7b" xml:id="i-f4fca6d3759105ff-0" n="84585ddb">
            <seg n="87f21692">
              Fru talman! Jag har vid ett antal tillfällen deltagit i diskussioner
              med anledning av stormkatastrofen i södra Sverige. Jag har också
              haft tillfälle att mycket noggrant följa detta på hemmaplan. Det
              är ganska naturligt att vi som ledamöter från Kronobergs län har
              varit väl representerade i de olika debatter som har ägt rum.
              I min egenskap av ledamot i länsstyrelsens styrelse har jag också
              följt frågorna mycket noga. Jag hade tillfälle att tillsammans
              med statsrådet åka helikopter några dagar efter stormen, som han
              refererade till här tidigare.
            </seg>
            <seg n="20f46db2">
              Eftersom det rör sig om en nationell katastrof tror jag först
              och främst att det är viktigt att riksdagen fortsätter att uppmärksamma
              detta. När den första och andra fasen av dramat nu närmar sig
              sitt slut måste vi nogsamt följa upp de löften som har givits
              och de förslag som regeringen lägger fram i riksdagen.
            </seg>
            <seg n="52be0d3d">
              Den första fasen, akutfasen under de första dagarna, har alltså
              klingat av. Då fick människorna ute i de drabbade områdena sätta
              alla resurser på prov för att klara krisberedskapen. Då var det
              den lokala krisberedskapen som över huvud taget hjälpligt gjorde
              att människor kunde fortsätta. Då var det många tusen människor
              som med egna insatser var ute och hjälpte Vägverket att göra vägar
              framkomliga.
            </seg>
            <seg n="92a43064">
              Statsrådet talar nu å regeringens vägnar, och jag vill inte höra
              honom hänvisa till att det och det departementet sköter det och
              det. Kan statsrådet och regeringen tänka sig att Vägverket har
              en öppenhet för att vara mottagare och framför allt betala en
              del av de insatser som dessa människor gjorde under ett antal
              dagar när de hade strömlöst hemma? Många hade djur i ladugårdar
              och kris med detta. Ändå var de ute och hjälpte Vägverket med
              att hantera framkomligheten på våra vägar. De var ute och hjälpte
              elbolagen att komma fram till de stolpar som låg nere för att
              de över huvud taget skulle kunna påbörja arbetet.
            </seg>
            <seg n="d5ea52e9">
              Den lokala krisberedskapen fick ta den tuffa törnen i början.
              Nu är det den andra fasen den då man mödosamt håller på att få
              tillbaka el och tele. Precis som både Eskil Erlandsson och Maud
              Olofsson sade här finns det 4 000 abonnenter bara i Kronobergs
              län som fortfarande saknar el. Många lever med detta lilla helvete
              ursäkta ordet, fru talman under de här dagarna. Dessutom innebär
              det stora merkostnader.
            </seg>
            <seg n="4adb7cc3">
              Jag vill ställa en fråga till statsrådet och till regeringen.
              Här kommer att finnas en lång rad rättsliga konflikter, och rättsfrågor
              kommer att komma upp. Vem ska betala merkostnaderna? Jag upplever
              redan nu att det börjar bli så att enskilda familjer och hushåll
              får bollas mellan försäkringsbolag och eldistributörer, där ingen
              riktigt vill ta i frågan trots att alla är medvetna om att människorna
              drabbas av betydande merkostnader. Andra har fått gå till socialen
              och få förskott. Sedan har de dessutom förmodligen att utkämpa
              rättsliga dispyter med försäkringsbolag och eldistributörer. Jag
              tycker att det finns all anledning att fundera över om regeringen
              där på något sätt skulle kunna agera åtminstone i form av en utvidgad
              rättshjälp för dessa människor.
            </seg>
            <seg n="a91ad7a2">
              Nästa fas är att försöka rädda de stora värden som är på väg
              att spolieras. Regeringen har presenterat förslag, men här gäller
              det också att ha en långsiktig krisberedskap när de akuta faserna
              har passerat. Man måste också våga kunna tänka lite annorlunda
              och i lite friare banor så att människorna får se lite ljus i
              det mycket, mycket stora mörker som finns där nere. Det är precis
              det som Eskil Erlandsson har varit inne på här jag delar helt
              hans uppfattning. Så kan man återskapa lite av framtidstron.
            </seg>
            <seg n="dbe3dfd7">
              Ett stort antal miljarder kronor ligger i dag på backen. Ett
              stort antal av de miljarderna kommer förmodligen inte att kunna
              räddas. Men det finns ett antal miljarder som kan räddas om regeringen
              agerar kraftfullt och ingjuter lite framtidstro i en långsiktig
              krisberedskap.
            </seg>
          </u>
          <note type="speaker" n="bc72f3c2">
            Anf. 5 CHATRINE PÅLSSON (kd):
          </note>
          <note n="888d6830">
            Fru talman! Tack, Eskil Erlandsson och Maud Olofsson, för interpellationerna!
          </note>
          <u who="chatrine_palsson_7a74c7" xml:id="i-936a0ddd94f3b741-0" n="687589d0" prev="i-0e251a7f2819b1ad-0">
            <seg n="272ad15e">
              Det här året började med stora katastrofer både i världen och
              här hemma i Sverige. Det ger naturligtvis många olika känslor
              och även eftertänksamhet för oss alla. En sak kan vi säga att
              krisberedskapen över huvud taget kan vara bättre på alla områden.
            </seg>
            <seg n="9e247830">
              Jag hade möjlighet att åka till mitt grannlän Kronoberg, som
              drabbades kraftigare än vad Kalmar län gjorde. När jag hade varit
              i Ljungby och Växjö och åkt däremellan sade jag till mina kolleger
              i bilen: Det här är ju nästan som om det hade varit krig! Människor
              har fått så mycket förstört, skogen är förstörd för 3040 miljarder
              kronor, barnen har inte kunnat gå till skolan, man har fått evakuera
              äldre människor och man har inte kommit åt att komma med matdistribution.
              Det ser i princip ut som ett slagfält.
            </seg>
            <seg n="9fb9ee2d">
              Än i dag finns det personer i Kalmar län som saknar ström. Det
              var minus tolv grader där i natt. Detta är otroligt allvarligt.
              Alla behöver ju elektricitet för sitt dagliga liv.
            </seg>
            <seg n="39f21fe8">
              Depressionen har brett ut sig bland enskilda skogsägare. Redan
              har 1415 dött. För många är depressionen så svår att man har tagit
              sitt eget liv på grund av att hela ens livsverk, kanske farmors
              och farfars skog, är förstört, och man vet inte hur det kommer
              att bli.
            </seg>
            <seg n="acc373d4">
              Man känner också osäkerhet över hur det blir med försäkringsbolagen.
              Alla hade inte försäkring, men de som hade det känner en stor
              oro. Stormen 1969 var också en stor tragedi då skogen förstördes.
              Inte någon fick ut något av försäkringsbolagen. Därför kanske
              man kan förstå den vånda och ångest som många människor i dag
              känner inför framtiden.
            </seg>
            <seg n="2f69f0ee">
              Fru talman! Jag vill fråga ministern: Vilka direkta åtgärder
              tänker ministern vidta för att lugna människor och skapa framtidstro,
              som Anders G Högmark talade om? Vad är ministern beredd att säga
              i talarstolen i dag till svenska folket? Vilken trygghet kan ministern
              ge svenska folket?
            </seg>
            <seg n="e835a819">
              När allting var kaotiskt fungerade inte heller vare sig radion
              eller telefonen. Många lyssnar på lokalradion, och därifrån ska
              all information förmedlas. Så var det också i Kalmar län. Men
              även lokalradion var svår att höra på sina håll.
            </seg>
            <seg n="421b3eb9">
              Telefonen fungerade inte, inte ens mobiltelefonen fungerade.
              Det är första gången i mitt relativt långa liv som det inte går
              att ringa 112 på mobiltelefonen. Vilka åtgärder är ministern beredd
              att vidta när det gäller telefon- och radiosystem?
            </seg>
          </u>
          <note type="speaker" n="a3118b8b">
            Anf. 6 CARINA ADOLFSSON ELGESTAM (s):
          </note>
          <u who="carina_adolfsson_elgestam_caa4b1" xml:id="i-1e0c9ed4783c6b0e-0" n="f3ccf17f">
            <seg n="744da031">
              Fru talman! Jag vill tacka Eskil Erlandsson och Maud Olofsson
              som har skrivit dessa interpellationer. Det är viktigt att diskutera
              dessa frågor efter den nationella kris som framför allt vi som
              bor i södra Sverige upplever. De tidigare inläggen i den här debatten
              visar att vi alla har olika bilder av verkligheten.
            </seg>
            <seg n="303d5538">
              På söndagsmorgonen den 9 januari omkring kl. 7.30 utsågs Växjö
              flygplats till räddningsflygplats. Där skulle de flygplan och
              helikoptrar som behövdes kunna landa. Det behövdes olika material
              och människor som kunde hjälpa till i krisen.
            </seg>
            <seg n="2903690c">
              Jag tror på fullaste allvar att det över huvud taget inte fanns
              någon människa som kunde förutse att detta skulle hända. Så är
              det varje gång när en stor nationell kris inträffar. Vi kunde
              aldrig förutse exakt hur det skulle bli.
            </seg>
            <seg n="ce48c341">
              Under de samtal som jag har haft med kommunalråden främst i Kronobergs
              län har man pekat på framför allt två saker som man upplevde som
              lite värre än en del andra saker.
            </seg>
            <seg n="30130d3b">
              Den ena saken var att numret 112 inte fungerade. Det är allvarligt
              om 112 inte fungerar om man är sjuk, bor i glesbygd och har 50100
              meter till närmaste granne. Bor man lite mer centralt kan man
              kanske ropa på en granne för att få hjälp, men det går inte om
              man bor mer ensligt. Detta är någonting att ta med sig inför framtida
              beredskap för kriser. Man bör se över hur man kan arbeta för att
              åstadkomma en förbättring.
            </seg>
            <seg n="2c0f02da">
              Den andra saken gäller lokalradion. När det är kris i landet
              ska den fungera som informationskanal. Det har fungerat mer eller
              mindre bra det har varierat lite enligt de olika rapporter som
              har kommit in. Men på vissa ställen fungerade inte heller lokalradion,
              utan även den var utslagen. När man inte har något ljus, inget
              vatten, ingen värme och inte ens någon lokalradio blir livet ganska
              tyst och man vet ingenting om vad som händer i omvärlden.
            </seg>
            <seg n="f5726d4b">
              Min fråga till ministern är alltså: Vad kan vi förbättra angående
              numret 112, lokalradion och dess informationsskyldighet?
            </seg>
          </u>
          <note type="speaker" n="96fc199c">
            Anf. 7 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-27c20f20b60bfc8a-1" n="069cb725">
            <seg n="cb722bc0">
              Fru talman! När det gäller skedet före stormen finns det som
              jag sade i mitt svar en beredskap hos länsstyrelsen där man tränar
              inför olika scenarier. Senast i höstas hade man en ganska stor
              genomgång av länsstyrelsernas krisberedskap. I efterhand kan man
              alltid säga att man inte räknade med precis det scenario som uppstod,
              men där kommer man alltid att ha svårt att träffa precis rätt.
            </seg>
            <seg n="e2fd48ed">
              Efter att olyckan hade hänt hade jag redan på morgonen dagen
              efter stormen kontakt med min statssekreterare som, för att få
              en samlad bild, i sin tur hade pratat med länsstyrelserna och
              begärt in en ordentlig rapport om vad som hade hänt ute i landet
              och också för att få information om vad man hade satt i gång med
              ute i de tre länen, Halland, Jönköping och Kronoberg. Skadorna
              var kanske mest omfattande i Kronobergs län eftersom det var det
              län som var mest utsatt av stormen.
            </seg>
            <seg n="b59d51e4">
              Därefter har jag också haft personlig kontakt med landshövdingarna
              och diskuterat de olika insatser som har gjorts, framför allt
              med Lagrell i Kronoberg och även med Engqvist i Jönköping. Jag
              följde också utvecklingen på plats i Kronoberg. Tillsammans med
              Anders G Högmark såg vi på krisledningscentret.
            </seg>
            <seg n="e8a59707">
              Det är inte bara länsstyrelserna som har gjort en bra insats
              i det här arbetet, utan det har också följts upp på ett föredömligt
              sätt av kommunerna. Jag har varit i Hylte kommun och tittat på
              hur man hade jobbat med olika saker på ett bra och effektivt sätt.
            </seg>
            <seg n="4a066414">
              Sedan har vi kunnat notera att det har funnits brister. Vissa
              saker borde ha fungerat bättre. Framför allt kan vi kritisera
              elförsörjningen, och där håller jag med interpellanterna. Det
              är inte acceptabelt att människor fortfarande är utan ström.
            </seg>
            <seg n="dc85da2f">
              Med det system som vi har för elförsörjningen blir man inte förvånad
              över att det är så många som inte har ström när man ser hur det
              ser ut i skogen. Det kan vara ett lager av tio träd som ligger
              ovanpå varandra över ledningarna som nu är bara skrot. Man får
              helt enkelt bygga upp allt igen.
            </seg>
            <seg n="1d29d25a">
              Jörgen Andersson gjorde en utredning om elsäkerheten där han
              tittade på detta. Men elbolagen ville inte ha någon lagstiftning
              på området, utan man gjorde en deal där de gjorde ett frivilligt
              åtagande. Samtliga interpellanter tillhör ju inte dem som vill
              att man ska lagstifta i första hand utan tycker att var och en
              ska ta sitt ansvar.
            </seg>
            <seg n="ec457649">
              I efterhand kan vi se att elbolagen inte tog det ansvar som de
              sade att de skulle ta, vilket jag beklagar. Det föranledde statsrådet
              Sahlin att med skärpa säga att det nu är slut med att lova och
              inte hålla det. Vi måste ha ett säkrare nät, och på många håll
              handlar det om att gräva ned ledningar för att man ska kunna ha
              en beredskap för dessa typer av skador. Detsamma gäller telenäten.
            </seg>
            <seg n="fbd32af2">
              Till sist ska jag kommentera 112-numret. Egentligen har man en
              god beredskap, men mobiltelefonnätet slogs ut därför att den back-up
              som man hade på mobiltelefonstationerna bara hade 34 timmars beredskap.
              När mobiltelefonerna inte längre fungerade ringde folk till 112
              i mera triviala ärenden. Det ska ju egentligen användas vid allvarlig
              fara. Men nu ringde man dit och frågade om andra saker. 112-numret
              blev alltså överbelastat av samtal som inte hörde hemma där på
              grund av att det ordinarie mobiltelefonnätet inte fungerade. Därför
              uppstod en risk för att de som verkligen var i nödsituation inte
              kunde få den hjälp som de behövde. Mig veterligen har det inte
              lett till dödsfall eller till stor och allvarlig skada på grund
              av att man inte kom fram.
            </seg>
            <seg n="96a32eeb">
              Det hade kunnat hanteras på annat sätt. Här måste beredskapen
              vara bättre, framför allt när det gäller mobiltelefonnäten men
              också de fasta telefonnäten.
            </seg>
          </u>
          <note type="speaker" n="349f09c3">
            Anf. 8 MAUD OLOFSSON (c):
          </note>
          <u who="maud_olofsson_1bc509" xml:id="i-791ece15d518106f-1" n="48295217">
            <seg n="3b44ec62">
              Fru talman! Statsrådet är mycket angelägen om att prata om länsstyrelsernas
              beredskap och om vad som hänt lokalt och regionalt. Jag måste
              säga att jag är jätteimponerad, både när det gäller tsunamikrisen
              och när det gäller stormen, av den lokala krishanteringsförmågan.
            </seg>
            <seg n="48da90ca">
              Jag besökte Ljungby för inte så länge sedan och tittade på hur
              man samverkar mellan kommunen, polisen, militären, alla civila
              organisationer och andra som samverkar. De är otroligt duktiga.
              De hade en sak i sinnet, att hjälpa människor. De sade: Vi struntar
              i vem som är ansvarig. Nu ska vi hjälpa människor.
            </seg>
            <seg n="3848b67c">
              Det är det här som jag tycker ska stå som modell för hur vi ska
              göra på den nationella nivån. Det handlar om att hjälpa människor.
              Det handlar om att ställa upp med alla myndigheter vi har så snabbt
              som möjligt för att kunna göra bra saker för människor. Det som
              jag är kritisk mot är att krisledning verkar vi ha fått på nästan
              alla nivåer utom i Regeringskansliet. Det är det som är det allvarliga.
            </seg>
            <seg n="9d5bb828">
              Statsrådet säger: Men det är så svårt att förutse en kris. Ja,
              men det är själva krisens natur. Vi kommer inte heller att kunna
              förutse nästa kris. Men krisledning är i sig en kompetens som
              vi måste ha för att kunna leda i sådana här sammanhang.
            </seg>
            <seg n="4e90a375">
              När vi pratar infrastrukturfrågor är det också viktigt att se
              hur allvarligt samhället slås ut. Där måste regeringen vara ytterst
              självkritisk.
            </seg>
            <seg n="3ed61d4c">
              Nu säger statsrådet att Mona Sahlin ska ta i med krafttag. Ursäkta,
              men jag är inte så imponerad, och jag har inte så stora förväntningar.
              De stora krafttagen kan jag se framför tv-kameror i debattsoffor
              i morgon-tv. Men när det kommer till konkret handling är ju statsråden
              lika tandlösa varje gång. Och det är inte så att människor upplever
              att det blir bättre.
            </seg>
            <seg n="f17f3ca8">
              I slutet av 80-talet och i början av 90-talet föreslog vi att
              man skulle bygga för en digital allemansrätt, det vill säga att
              vi skulle gräva ned fiberkabel i hela Sverige och se till att
              bygga bredband åt alla människor. Om vi hade gjort det då hade
              vi satsat någonstans mellan 60 och 70 miljarder kronor. Vi hade
              samtidigt kunnat lägga ned elledningarna och sluppit mycket av
              det trassel som inte sker bara i stormens spår utan som också
              sker varje gång som det blåser och är snöoväder.
            </seg>
            <seg n="7317b428">
              Regeringen har inte det här sättet att se på infrastruktur utan
              försöker krypa undan sitt ansvar så fort någonting uppstår och
              skyller på den ena efter den andra. Och vilka är det som drabbas?
              Jo, det är människor som nu dag ut och dag in inte har elström,
              inte har den trygghet som man så väl behöver i ett samhälle av
              i dag.
            </seg>
            <seg n="a3794c69">
              Sedan tycker jag att det är fantastiskt att se alla de ideella
              insatserna. Jag tycker också att statsrådet skulle kunna uttrycka
              en tacksamhet till alla som har röjt ledningsgator, röjt vägar
              och hjälpt statliga myndigheter för att det här ska fungera bättre.
              Det är ju de som har gjort de verkliga insatserna. De har med
              stora risker varit med ute och hjälpt till att ta undan skog.
              De förtjänar stor respekt och en stor uppskattning från oss ledande
              politiker från alla partier för de stora och fantastiska insatser
              de har gjort.
            </seg>
            <seg n="a9a83a3b">
              Då vill jag koppla in på en fråga som statsrådet ännu inte har
              varit inne på, och den gäller den psykosociala miljön. I en situation
              där så många människor har mått så dåligt och varit så ledsna
              över att se barndomens skogar falla ned och fått se hela sina
              livsverk försvinna har man ställt upp och gjort allt det här.
            </seg>
            <seg n="99affc8d">
              Jag tycker att det är en fantastisk sak att se att vi ändå har
              den här kraften på landsbygden. Centerpartiet vurmar naturligtvis
              för den lokala servicen, för att de här funktionerna ska finnas
              på landsbygden, därför att där har vi just de här värdena som
              vi så gärna vill ha i vårt samhälle.
            </seg>
            <seg n="34623829">
              De här människorna förtjänar stor uppskattning. Och jag tycker
              att regeringen skulle se till att organisera sitt arbete så att
              livet för dessa människor blir säkrare, enklare och tryggare framöver.
            </seg>
          </u>
          <note type="speaker" n="c124ecca">
            Anf. 9 ESKIL ERLANDSSON (c):
          </note>
          <u who="eskil_erlandsson_391bdb" xml:id="i-6e5015d70cf5b475-1" n="010d1618">
            <seg n="9bf1619c">
              Fru talman! Jag tror att vi alla kan vara överens om att lokalt
              och regionalt har arbetet fungerat på ett bra och tillfredsställande
              sätt. Man har hjälpt människor på det sätt man ska och kan hjälpa
              människor i en svår situation.
            </seg>
            <seg n="b1000de3">
              Men frågeställningen är nu: Hur kommer man ur den kris som en
              landsända i Sverige är i just nu? Hur återfår man framtidstron,
              livslusten och investeringsviljan i den här delen av landet? Ja,
              jag ser inget annat eftersom statsrådet och jag bland andra är
              överens om att detta är en nationell katastrof som fordrar nationella
              insatser än att det kommer nationella insatser. Det innebär att
              människor får löften om olika hjälpinsatser, alltifrån att hjälpa
              till i strider mellan försäkringsbolag och enskilda, mellan försäkringsbolag
              och småföretagare, mellan elleverantörer och enskilda hushåll,
              till ytterligare insatser för att hjälpa den skogsnäring som går
              på knäna i den södra landsändan just nu. Det är angeläget att
              återskapa framtidstron, därför att den ju ska bidra till att bygga
              ett bättre Sverige framöver, bidra till att öka skatteintäkterna
              så att vi kan utveckla och behålla den välfärd vi har och så vidare.
            </seg>
            <seg n="e6542c5c">
              Hur, statsrådet, ska vi göra detta på ett bra sätt? Jo, genom
              ytterligare snabba åtgärder från regeringens sida. Det går inte
              att vänta, därför att för varje dag som går bryts ju människor
              ned. Jag ser detta med egna ögon. Jag har det i min närhet. Det
              är bråttom, statsrådet. Kom nu med ytterligare åtgärder! Detta
              säger jag inte för att kritisera de åtgärder som så här långt
              har vidtagits. Det skogliga program som så här långt är presenterat
              är i sina beståndsdelar inte alls dumt, men det räcker inte. Det
              måste kompletteras med till exempel ett transportbidrag, för att
              ta ett exempel på den skogliga sidan. Det måste kompletteras med
              ett löfte, för att ta en annan sida, om att få hjälp med de processer
              som kommer en masse, det vet vi, med kraftföretag och med försäkringsbolag.
            </seg>
          </u>
          <note type="speaker" n="3bd3a3f8">
            Anf. 10 ANDERS G HÖGMARK (m):
          </note>
          <u who="anders_g_hogmark_1a3b7b" xml:id="i-f4fca6d3759105ff-1" n="84585ddb">
            <seg n="6ec00865">
              Fru talman! I nationella kriser är det väldigt viktigt med ett
              inspirerande politiskt ledarskap. Historien ger entydiga besked
              om detta. Det var ingen slump att Churchill på morgnarna efter
              Blitzen på nätterna var ute och visade sig med cigarr, gjorde
              V-tecken och ingöt livsmod hos människor.
            </seg>
            <seg n="f5e01400">
              Nu har många statsråd varit på plats nere i Kronobergs län och
              i andra län, och människorna har sagt: Nu hoppas vi att de gör
              någonting. Utgångspunkten, och det tror jag har varit atmosfären
              i kammaren över huvud taget, har varit att inte rikta kritik mot
              de saker man har ställt i utsikt utan att bara göra en viss form
              av kritiskt granskande av vad som kommer ut av detta.
            </seg>
            <seg n="51d818dd">
              Livet går ju alltid vidare, säger man. Och det är ju alldeles
              uppenbart att allteftersom månaderna går kommer det politiska
              intresset att minska. Men för tusentals människor i södra Sverige,
              inte minst i de mycket hårt drabbade kommunerna i mitt eget hemlän,
              kommer livet framöver att bli väldigt annorlunda.
            </seg>
            <seg n="80dba4a9">
              Efter ett antal månader har de förhoppningsvis rett ut en mängd
              saker för att klara sin akuta familjeekonomi, förhoppningsvis
              med någon form av rättshjälp. Statsrådet gav inget som helst svar,
              och att tiga är att samtycka. Om jag får tolka det så är statsrådet
              uppenbarligen intresserad av att ta upp den tanken så att människor
              inte ska behöva plågas av den typen av frågor.
            </seg>
            <seg n="ad5d5d73">
              När det gäller frågan om Vägverket också har ett visst betalningsansvar
              för alla de insatser som tusentals frivilliga inom LRF-rörelsen
              har gjort har statsrådet inte sagt någonting. Jag hoppas att tiga
              är att samtycka.
            </seg>
            <seg n="617e9555">
              Det är alltså kolossalt viktigt när det nu är så många miljarder
              kronor som går till spillo där nere att det blir möjligt med långsiktiga
              insatser som, precis som Eskil Erlandsson och andra varit inne
              på, kan ingjuta mod och framtidstro. Eljest kommer mörkret att
              fortsätta, och livet för väldigt många människor kommer inte att
              bara tillfälligt vara annorlunda utan år efter år vara mycket
              annorlunda och väldigt svårt, och för några kanske så svårt att
              de inte orkar gå vidare.
            </seg>
          </u>
          <note type="speaker" n="ddb784aa">
            Anf. 11 CHATRINE PÅLSSON (kd):
          </note>
          <u who="chatrine_palsson_7a74c7" xml:id="i-c382a9f8d500571b-0" n="687589d0">
            <seg n="ef5e0ff7">
              Fru talman! Skogen är ju vårt lands guld. Jag bor bredvid Mönsterås
              bruk. Jag har varit där på studiebesök, och då har man berättat
              hur många procent av skogsnäringen som är en förutsättning för
              våra jobb.
            </seg>
            <seg n="3cac1bd2">
              Därför är det ännu viktigare att det finns ordentlig krisberedskap
              och ordentliga system som träder in när något så här oväntat händer.
            </seg>
            <seg n="dc584c1a">
              Samtidigt vill jag påstå att något sådant som att radio och telefon
              fungerar handlar om människors inneboende trygghet. Det är förvisso
              riktigt, som ministern sade, att vi inte har kunnat se några dödsfall
              eller farligare olyckor på grund av att det inte fungerade. Men
              hur tror ministern att det har skadat förtroendet och människors
              trygghet?
            </seg>
            <seg n="05b6047d">
              Jag hörde vid något tillfälle att det sades att om man ville
              ha mer information om hur det var skulle man gå in på www. och
              så vidare. Det går väl inte när man inte kan få i gång datorn.
              Jag är medveten om att vi har teknikaliserat allting. Det hjälper
              ju inte om man varken kan höra radion eller sätta på datorn, telefonen
              eller strömmen. Det är en fullständigt kaotisk situation för många
              människor.
            </seg>
            <seg n="2657115f">
              I glesbygden där många bor ensamma i sina stugor är det en fruktansvärd
              känsla av maktlöshet. Man kan inte nå mig. Jag kan inte kommunicera
              med någon människa.
            </seg>
            <seg n="321fee76">
              Jag tycker att det är hög tid att regeringen ger åtminstone ett
              par förslag på hur människor ska kunna känna sig tryggare än vad
              man gör nu. En sak är säker: Den 7 januari kände man sig tryggare
              än vad man gör efter den 8 januari. Det tror jag att vi vågar
              påstå.
            </seg>
            <seg n="22e21887">
              Till slut vill jag ställa en fråga. Skulle ministern kunna tänka
              sig att initiera någon form av ekonomisk ersättning i form av
              traktamente som till exempel vi får när vi är här? Nu har man
              varit strömlös och kanske fått gå ut och äta. Det skulle vara
              ett bevis för att man bryr sig.
            </seg>
          </u>
          <note type="speaker" n="473ddff6">
            Anf. 12 CARINA ADOLFSSON ELGESTAM (s):
          </note>
          <u who="carina_adolfsson_elgestam_caa4b1" xml:id="i-1e0c9ed4783c6b0e-1" n="f3ccf17f">
            <seg n="6a0000b5">
              Fru talman! Jag vill bara bekräfta det som Chatrine Pålsson sade
              om hurtigheten från bland annat nyhetsuppläsare på radio. Mycket
              hurtigt meddelar man att om du vill veta mer om stormens efterverkningar,
              gå in på www.nyheterna.
            </seg>
            <seg n="b7e13f40">
              Jag har träffat en hel del människor de senaste veckorna som
              ser rött när de hör detta hurtiga. Frågan om hur man uttrycker
              sig i olika sammanhang när det är kris på olika sätt är kanske
              också något som vi behöver ta med oss på vägen.
            </seg>
            <seg n="6ff7ed57">
              Jag har full förståelse för att ministern inte hann med alla
              våra frågor under sitt inlägg. Jag vill kort komma tillbaka till
              det som handlar om lokalradion.
            </seg>
            <seg n="e1f9a107">
              Det handlar mycket om hur svaga eller starka sändare man har.
              För Kronobergs del är det nere i Markarydstrakten en svag sändare
              i dag. När en sådan här kris inträffar får man inte information
              från Radio Kronoberg alltså den lokala radion med de lokala rösterna
              som man känner igen, utan från grannlänet. Det är klart att man
              då känner sig frustrerad. Det är ett problem i sådana här krislägen.
            </seg>
            <seg n="fd5b4aa8">
              Jag vill passa på att här från talarstolen tacka alla vardagshjältar
              som på olika sätt på frivillig väg och via sina arbeten har hjälpt
              väldigt många människor i länet. Det handlar om Räddningstjänsten,
              men också om ambulanspersonal som har kört sjuka personer där
              en resa som normalt tar 4045 minuter har tagit tre och fyra timmar.
              Det handlar om alla inom hemtjänsten som har gått genom vatten
              för att hjälpa gamla människor. Det är många vardagshjältar i
              detta.
            </seg>
            <seg n="04fbc2e3">
              Samtidigt har många sagt: Varför kan inte jag få hjälpa till?
              Varför kan inte jag få göra något? Utifrån det vill jag ställa
              frågan: Kan regeringen tänka sig att ta initiativ till marknadsföring
              och hjälp med små ekonomiska medel till alla våra frivilligorganisationer
              och att vi nu passar på att rekrytera och utbilda människor där?
            </seg>
          </u>
          <note type="speaker" n="a7b77d74">
            Anf. 13 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-27c20f20b60bfc8a-2" n="069cb725">
            <seg n="bfc048e5">
              Fru talman! Jag tar den sista frågan först. Jag tror att man
              kan fundera en del kring frivilligorganisationerna. Jag tror att
              man ska vara ärlig och säga att även om den här stormen är den
              värsta på 100 år vet vi att det med förändringen i klimatet kan
              hända saker framöver.
            </seg>
            <seg n="4654d753">
              Oavsett var i landet det händer kommer samhället i sin helhet
              att vara beroende av frivilliga insatser för att man ska kunna
              överbrygga. Det kommer aldrig att gå att ha en nationell styrka
              som finns till hands och klarar detta. Man är beroende av frivilligorganisationers
              och enskildas insatser.
            </seg>
            <seg n="7666f477">
              Jag kan bara understryka det Maud Olofsson säger. Det har naturligtvis
              gjorts oerhört goda insatser i detta. Jag var själv i Hylte och
              träffade en LRF-avdelning. Jag följde dem ut och såg att de har
              röjt ledningar. De hade ett system där man organiserade sina medlemmar.
              De var kontrakterade med Sydkraft att rycka in vid sådana här
              tillfällen. De gjorde naturligtvis en god insats. Frivilliga ställde
              också upp på ett väldigt bra sätt.
            </seg>
            <seg n="5765684f">
              I spåren av den kris vi hade i Asien för vi en diskussion kring
              nationell krisledning för att se hur den beredskapen ska se ut.
            </seg>
            <seg n="865c64b8">
              Jag tror att det är väldigt viktigt att se att regeringen inte
              bara är statsministern eller enskilda statsråd. Hela regeringens
              agerande är också de myndigheter och resurser som står till förfogande.
              Det har gjorts många insatser på central nivå för att organisera
              och se till att man har kontakt med sina myndigheter och så vidare.
              Om det händer ute i landet är naturligtvis länsstyrelserna och
              den beredskap som finns där väldigt viktiga för att detta går
              ut i landet och fungerar.
            </seg>
            <seg n="d70ac095">
              Med landshövding Lagrell pratade jag om att när något dyker upp
              vill man ofta att någon ska ta över. Den situationen uppstår ofta.
              Kommunerna tycker att länsstyrelserna ska ta över beredskapen.
              Jag delar landshövdingens bedömning när han säger att det bästa
              är att var och en gör det han är bäst på. Hemtjänsten har koll
              på de gamla som bor i stugorna och ser till att de får besök.
              I Kronobergs län var 600 militärer engagerade och åkte ut och
              knackade dörr och såg till att inte gamla frös, eller att man
              i alla fall lindrade kylan. Man såg till att ingen var utan mat
              och vatten.
            </seg>
            <seg n="f8f4fbf5">
              Det verkar som om det har fungerat väl. Det har varit stora nationella
              insatser.
            </seg>
            <seg n="3475ecf5">
              När det gäller försäkringsfrågor har jag två gånger träffat Försäkringsförbundet
              för att diskutera försäkringsfrågorna både efter Asienkatastrofen
              och här nere.
            </seg>
            <seg n="08627de5">
              Det är särskilt ett försäkringsbolag som är extra hårt drabbat
              när det gäller stormen. Man har försäkrat mig att man hanterar
              detta på bästa sätt och ska göra det så snabbt som möjligt. Om
              det uppstår frågor där försäkringsbolagen inte lever upp till
              vad de säger är jag naturligtvis beredd att agera. Jag har den
              dialogen med Försäkringsförbundet att man ska ha en hantering
              gentemot kunderna som är värdig den rådande situationen.
            </seg>
            <seg n="ce7fc0d3">
              Det här är ju en speciell situation där många är hårt drabbade.
              Man har tillräckligt besvärligt av sin situation utan att man
              ska behöva bråka om självklara saker. Det är viktigt att peka
              på.
            </seg>
            <seg n="f3133ccb">
              Jag vill också kommentera det som Maud Olofsson säger om kritik.
              Det är lätt att vara efterklok. Det var ingen som väckte frågan
              att det skulle grävas eller göras på det ena eller andra sättet.
            </seg>
            <seg n="df2da270">
              Precis som jag hänvisade till tidigare har jag inte mött några
              propåer här i kammaren om att man skulle totalsocialisera elnätet
              för att få total kontroll. Vi har bolag som har ansvar för att
              sköta detta. Vi tycker inte att de har skött det så som de har
              lovat. Vi agerar starkt för att detta ska rättas till. Det ska
              grävas ned ledningar. Det ska investeras. Det är inga fattiga
              bolag det handlar om. De tar hem rejäla vinster till sina aktieägare.
              Det vore rimligt att en del av den vinsten lades i säkrare elnät
              till kunden. Detsamma gäller telenäten.
            </seg>
          </u>
          <note type="speaker" n="4ef00e10">
            Anf. 14 MAUD OLOFSSON (c):
          </note>
          <u who="maud_olofsson_1bc509" xml:id="i-791ece15d518106f-2" n="48295217">
            <seg n="e27087d7">
              Fru talman! När det gäller båda de här kriserna har man lokalt
              och regionalt varit väldigt duktig. Det är nationellt som vi har
              en del kvar att göra.
            </seg>
            <seg n="55dc3987">
              Statsrådet säger att vi diskuterar den nationella krisledningen.
              Det är angeläget att vi gör det. Det borde inte vara någon stor
              sak för regeringen att se att man behöver just den kompetensen
              för att kunna agera effektivt och smart när krisen uppstår.
            </seg>
            <seg n="de8e948b">
              Kriser går inte att förutse. Det ligger i krisens natur. Det
              sade också Åke Pettersson i sin sårbarhetsutredning.
            </seg>
            <seg n="68141779">
              Jag tycker att det är viktigt att se samhällets funktioner. Nu
              nedrustar vi mycket av samhällets funktioner nära människorna.
              Service försvinner. Man plockar oftast längst ut. Vad händer vid
              en kris? Jo, det är människor längst ut som behövs. I Ljungby
              hade vi räddningstjänst, militär, polis, kommun alla de som jobbade
              gemensamt.
            </seg>
            <seg n="f9ea5868">
              Det var det som var så viktigt för att åtminstone skapa något
              slags trygghet för de människor som nu är drabbade.
            </seg>
            <seg n="146ff50b">
              De sade till mig: Centralisera nu inte all verksamhet. Dra inte
              bort det lilla halmstrå som vi har för att få denna service, därför
              att vi kan organisera det, och vi finns nära människorna.
            </seg>
            <seg n="eeec2abb">
              Det tredje som jag tycker är viktigt att se utifrån den här debatten
              är att vi nu väntar på förslag från regeringen.
            </seg>
            <seg n="5a862bfa">
              Det är lätt att vara efterklok om digital allemansrätt. Ja, jag
              är jätteledsen för att riksdagen inte förstod att detta var en
              framtidsinvestering. Nu kanske man får göra alla dessa saker till
              mycket större kostnader.
            </seg>
            <seg n="b37f195a">
              Men vi i Centerpartiet var inte efterkloka. Det var precis utifrån
              dessa utgångspunkter som vi ville låta samhället ta ansvaret att
              se till att gräva ned bredband i backen. Då skulle man också ha
              gjort det med elnäten.
            </seg>
            <seg n="389f9d00">
              Till sist vill jag, som Eskil Erlandsson, säga: Ge lite framtidstro!
              De människor som är drabbade vill veta att det finns en tro på
              framtiden, att det finns något att hoppas på och att de kanske
              kan reda ut ekonomin. Då finns det en oändlig kraft i detta. Men
              de måste få signaler om att någon tror på dem och att någon vill
              hjälpa dem i deras situation. Och det är från den högsta politiska
              ledningen som det behövs.
            </seg>
          </u>
          <note type="speaker" n="3f13c13b">
            Anf. 15 ESKIL ERLANDSSON (c):
          </note>
          <u who="eskil_erlandsson_391bdb" xml:id="i-6e5015d70cf5b475-2" n="010d1618">
            <seg n="76eddc95">
              Fru talman! Jag ska vara kortfattad i mitt sista inlägg. Jag
              börjar med att framföra ett tack till statsrådet för debatten.
              Det är som vanligt trevligt. Samtidigt vill jag upplysa om att
              i den statsbudget som statsrådet i en annan egenskap har varit
              med om att ta fram är det minus 12 miljoner kronor till landets
              frivilligorganisationer detta sagt apropå att det nog är fler
              än Maud Olofsson som tycker att de är värda ett omnämnande men
              också en peng i detta sammanhang.
            </seg>
            <seg n="a9954b8c">
              Vi vill alltså komma ur krisen i vår del av landet. För att detta
              ska vara möjligt är det, som jag flera gånger har försökt påpeka
              från den här talarstolen, nödvändigt med ett snabbt agerande från
              regeringens sida som innebär att ett skogspaket två kommer fram
              och det snabbt och att regionala och statliga organ får besked
              om att de snabbt får mer pengar så att de till exempel kan vidmakthålla
              och helst förbättra det delvis raserade vägnätet. Det vägnätet
              kommer att bli än mer raserat med tanke på all den skog som ska
              tas från området. Allt detta måste ske för att uppnå det yttersta
              av målen, nämligen att återbörda den framtidstro som jag har upplevt
              att vi har haft i den delen av landet som jag kommer från.
            </seg>
          </u>
          <note type="speaker" n="83035904">
            Anf. 16 Statsrådet SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-27c20f20b60bfc8a-3" n="069cb725">
            <seg n="29f248ae">
              Fru talman! När det gäller skogen känner interpellanterna väl
              till det paket som har lagts fram. Det handlar om att i det akuta
              skedet se till hur man snabbt kan få fram tillräckligt med skogsmaskiner
              och avverkningsresurser och också hur man ska kunna ta till vara
              detta virke så att man i första hand räddar värdet på det. Vi
              vet att sågtimmer inte får ligga för länge i skogen. Det handlar
              också om förvaring. Även stöd till vägar finns med och så vidare.
              En rad olika insatser har gjorts. Det gäller bland annat transportstöd
              för att detta virke ska kunna fördelas över landet så att det
              inte skapas problem på andra ställen. Detta gäller det akuta skedet.
            </seg>
            <seg n="a8d45de1">
              Jag är väl medveten om att det kommer att vara översysselsättning
              i den här regionen när man tar vara på virket. Men vi vet också
              att det kommer en tid senare då det kommer att avverkas mindre.
              Det måste också finnas en beredskap för det. Det kommer i nästa
              skede. Det handlar också om de enskilda skogsägarna. Det handlar
              bland annat om hur skogskontot ska se ut och vad man kan göra
              i fråga om det för att lindra. Detta är lite grann av det som
              kommer steget efter och som inte är lika akut. Det handlar om
              återplantering som kommer att vara en stor fråga. Ska man ha bara
              granskog där nere? Vi bör också föra en diskussion om huruvida
              man ska ha mer av blandskog. Ni känner till hela den debatten
              lika väl som jag.
            </seg>
            <seg n="8cb9390d">
              Jag tycker att det system och den linje som finns i detta ändå
              är att insatsen från regeringens sida är att man ska se till att
              de som har drabbats också kommer så väl ur detta som det över
              huvud taget är möjligt med tanke på den kris som de har haft.
            </seg>
            <seg n="bd523262">
              Till sist skulle jag vilja säga att en sådan här händelse föranleder
              att man måste fundera. Det är inte bara fråga om elledningar och
              telefonledningar. Vi måste också fundera på beredskapen på landsbygden
              över huvud taget. Hur har vi det själva i våra hus? Vad kan vi
              göra där för att underlätta och ha en bättre beredskap? Det kan
              vara fråga om att man har någon form av reservvärme. Jag tycker
              att det har blottats att många enskilda har varit väldigt utlämnade
              i och med att det inte har funnits några alternativ. Jag tycker
              att vi skulle ha en debatt om att vi ska vara bättre rustade när
              det händer nästa gång, vilket vi hoppas att det inte gör, men
              man vet aldrig.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="72dd64dc">
            6 § Svar på interpellation 2004/05:326 om UD och demonstrationerna
            av falungong i Göteborg
          </note>
          <note type="speaker" n="8790e8d9">
            Anf. 17 Utrikesminister LAILA FREIVALDS (s):
          </note>
          <u who="unknown" xml:id="i-668bd6f258baaed6-0" n="1db4f622">
            <seg n="2ac32b93">
              Fru talman! Cecilia Wigström har frågat mig om det är min bedömning
              att Wienkonventionen om konsulära förbindelser kan och bör tillämpas
              direkt av polisen vid handläggning av demonstrationstillstånd.
            </seg>
            <seg n="88ca3a81">
              Vidare frågar Cecilia Wigström om vilka åtgärder jag är beredd
              att vidta så att Wienkonventionen på ett tydligt sätt inte står
              över svenska grundlagsstadgade rättigheter som yttrande- och demonstrationsfrihet.
            </seg>
            <seg n="3c41820c">
              Slutligen vill Cecilia Wigström veta vilka åtgärder jag avser
              att vidta för att UD inte ska blanda sig i ärenden om demonstrationstillstånd
              som handläggs av polismyndigheten.
            </seg>
          </u>
          <note n="a773c6a0">
            Inledningsvis vill jag understryka att det självfallet inte ankommer
            på en departementschef att bedöma vilka bestämmelser som tillämpas
            av självständiga myndigheter i enskilda fall. Jag konstaterar
            emellertid att de bestämmelser om immunitet och privilegier som
            stadgas enligt Wienkonventionen om konsulära förbindelser har
            införlivats i svensk rätt genom 1976 års lag om immunitet och
            privilegier
          </note>
          <u who="unknown" xml:id="i-8d9410de4ff30c66-0" n="1db4f622">
            <seg n="664faf6c">
              I samband med att en konvention införlivas i svensk rätt genom
              lag görs bland annat en bedömning av om dess bestämmelser står
              i strid med svensk grundlag. Såväl regering som riksdag fann i
              sin granskning av Wienkonventionen att så inte är fallet. Jag
              ser därför ingen motsättning mellan bestämmelserna i Wienkonventionen
              om konsulära förbindelser och de i Sverige grundlagsstadgade rättigheterna
              om yttrande- och demonstrationsfrihet. Tillämpningen av Wienkonventionens
              regler är givetvis oberoende av vilken utländsk beskickning som
              berörs och vilken opinionsyttring det handlar om.
            </seg>
            <seg n="c17b8eaa">
              I det aktuella fall som ligger till grund för Cecilia Wigströms
              interpellation har den lokala polismyndigheten i Göteborg helt
              korrekt vänt sig till UD för att rådgöra om hur Wienkonventionens
              lydelse ska tolkas i ett ärende där polismyndigheten sedan självständigt
              har fattat beslut.
            </seg>
          </u>
          <note type="speaker" n="f48ec14d">
            Anf. 18 CECILIA WIGSTRÖM (fp):
          </note>
          <u who="cecilia_wigstrom_d937eb" xml:id="i-cd6b288b571f4e03-0" n="fd5bf897">
            <seg n="572aef72">
              Fru talman! Jag vill börja med att tacka utrikesministern för
              svaret.
            </seg>
            <seg n="728426e4">
              För alla som sitter på läktaren och undrar varför jag har ställt
              dessa frågor vill jag berätta vad det egentligen handlar om.
            </seg>
            <seg n="137daddb">
              I Göteborg ligger det kinesiska konsulatet nere vid grönsakstorget,
              och ett antal falungongdemonstranter står dagligen utanför konsulatet
              på andra sidan gatan. Det är tvåfyra personer som fridsamt och
              tyst ibland delar ut flygblad till besökande och passerande människor.
            </seg>
            <seg n="8c0a4873">
              Den kinesiska konsuln tycker att detta är obehagligt. Han har
              klagat hos polisen och vill att demonstranterna ska flytta till
              andra sidan Vallgraven som rinner utmed grönsakstorget i Göteborg.
            </seg>
            <seg n="13940f9f">
              Jag vill göra klart att det kinesiska konsulatet självklart ska
              känna sig välkommet i Göteborg och i Sverige. Men våra lagar måste
              gälla våra grundlagsstadgade rättigheter att demonstrera och att
              få uttrycka våra åsikter. Men jag kan också förstå att kineserna
              tycker att det är jobbigt. Problemets kärna är egentligen att
              demonstrationsfriheten inte finns i Kina. Demonstranterna står
              där för att protestera mot de övergrepp som dagligen sker i Kina.
            </seg>
            <seg n="2d5391c1">
              Jag har vänt mig till utrikesministern med den här frågan därför
              att polisen har frågat UD om råd när det gäller hur man ska hantera
              den här frågan. Ska man tillmötesgå det kinesiska konsulatet och
              flytta på demonstranterna? Då har en tjänsteman på UD i ett brev
              svarat att Wienkonventionen innebär att man måste skydda konsulatet
              från intrång och skadegörelse. Det är självklart. Det är inte
              det som det handlar om här. Och man rekommenderar att polisen
              ska försvåra kontakten mellan demonstranter och besökare till
              konsulatet. Att försvåra kontakten mellan demonstranter och besökare
              är i princip som att dra undan mattan för hela demonstrationen.
              Man demonstrerar ju för att få ut sitt budskap och berätta vad
              man tycker.
            </seg>
            <seg n="79b6555c">
              Jag tycker att det är allvarligt att en UD-tjänsteman på detta
              sätt springer den kinesiska regimens ärenden.
            </seg>
            <seg n="77d40d80">
              Det är absurt med tanke på de fridsamma former demonstrationerna
              har och hur demonstranterna alltid uppträder. När jag berättade
              för min frisör att jag hade ställt den här interpellationen sade
              hon: De demonstranterna märker man ju knappt.
            </seg>
            <seg n="295bde4b">
              Jag tackar utrikesministern för svaret. Jag tolkar det utrikesministern
              säger i svaret om att det inte finns någon motsättning mellan
              Wienkonventionen och vår grundlag som att UD-tjänstemannen har
              gjort fel. Tjänstemannen har tolkat det som att det finns ett
              problem här. Demonstranterna kan inte fortsätta som vanligt. Det
              finns en krock mellan grundlagen och Wienkonventionen. UD-tjänstemannen
              har därför dragit slutsatsen att Wienkonventionen står över grundlagen
              och har rått polisen att flytta demonstranterna.
            </seg>
            <seg n="c6986c0a">
              Utrikesministern säger nu att det inte finns någon konflikt mellan
              vår grundlag och Wienkonventionen. Man kan demonstrera utanför
              konsulatet och ändå upprätthålla de krav som kineserna kan ställa
              på oss som värdland att skydda deras konsulat från intrång och
              skadegörelse. Så tolkar jag svaret.
            </seg>
            <seg n="dbf96502">
              Jag skulle vilja ställa en fråga för att få ett förtydligande
              av att jag har tolkat svaret rätt. Jag skulle vilja höra ett avståndstagande
              från utrikesministern, att hon tar avstånd från UD-brevet och
              att hon ger ett tydligt besked till medborgarna i Göteborg som
              undrar vad som gäller i Sverige. Upprätthålls vår demonstrationsfrihet
              eller inte?
            </seg>
          </u>
          <note type="speaker" n="99c7d7c6">
            Anf. 19 CARINA HÄGG (s):
          </note>
          <u who="carina_hagg_47dc40" xml:id="i-0954afb5865070f9-0" n="47c2c677">
            <seg n="5db2f874">
              Fru talman! Jag vill för klarhetens skull inledningsvis understryka
              att jag står bakom det Laila Freivalds som utrikesminister här
              har föredragit. Jag står också bakom de tydliga ställningstaganden
              som regeringen tidigare har gjort när det gäller falungong och
              dess verksamhet i Sverige och i Kina.
            </seg>
            <seg n="340bb4f4">
              Det är ingen tvekan om att Kina inte är någon demokrati. Mänskliga
              rättigheter åsidosätt. Man respekterar inte religionsfriheten.
              Vi vet att denna rörelse och andra som har uppfattningar som inte
              ligger i regimens linje undertrycks. Människor har svårt att få
              uttrycka sig och blir i många fall förföljda. Dödsstraffet är
              i sin omfattning förfärande.
            </seg>
            <seg n="36c5eb4a">
              Jag har följt Folkpartiets agerande när det gäller falungong
              under årens lopp. Jag har blivit lite förvånad över att ett parti
              som så ofta hävdar rätten för homosexuella att leva det liv de
              själva har valt, rätten att uttrycka sig fritt, demonstrationsfrihet
              och så vidare så okritiskt blir rörelsens handgångna och dess
              redskap.
            </seg>
            <seg n="b6e2f6eb">
              Det är nu dags att tala om att vi ska hävda rörelsen falungongs
              rätt att utöva sin humbug och sitt hopkok av tro och vetenskap.
              Vi ska också hävda dess rätt att hävda sin uppfattning i Kina.
              Men vi måste också kunna våga granska den och dess målsättning.
              Vi vet inte vad den har för mål.
            </seg>
            <seg n="bed1004c">
              De ljuger när man ställer frågor om det. De svarar undvikande.
              De har missbrukat bland annat mitt förtroende när jag har tagit
              emot dem här i riksdagen. Det är den enda organisation som jag
              har tagit hand om som har missbrukat det genom att försvinna i
              Riksdagshuset så att vi har haft problem att samla ihop dem, och
              så vidare.
            </seg>
            <seg n="e9ea4f2c">
              Nu har de insett att man inte kan bete sig så om man ska kunna
              komma tillbaka till riksdagen. Men det finns en hel del att fundera
              över. Jag har också lagt märke till att de när andra grupper har
              demonstrationstillstånd gärna är där och på något sätt vill ta
              över andras demonstrationer och möten. Det finns en hel del att
              fundera över.
            </seg>
            <seg n="066dac13">
              Jag har diskuterat med dem och ställt frågan: Hur ser ni på homosexuella?
              Svaret blir då att jag inte har förstått. Om jag är tillräckligt
              insatt i deras lära kommer jag att förstå att man inte kan vara
              homosexuell. Man kan heller inte ha några förhållanden över etniska
              gränser. De tror att det är rymdvarelser som har introducerat
              väldigt mycket av den teknik vi har i dag. Gång på gång finns
              det väldigt mycket man kan ifrågasätta.
            </seg>
            <seg n="adc12ef4">
              Vi får akta oss för att okritiskt bli ett redskap för rörelsen.
              Samtidigt måste vi också säga att även om de har en konstig uppfattning,
              rentav en tokig uppfattning, ska de få hävda den. Vi måste ha
              båda ingångarna samtidigt om vi ska bli trovärdiga. Det finns
              oerhört lite granskning av falungong i dag i Sverige. Jag tror
              att det bara är Sydsvenskan som över huvud taget har skrivit en
              kritiskt granskande artikel.
            </seg>
            <seg n="7925e2eb">
              Om någon är emot någonting som vi är kritiska till sväljer vi
              gärna det budskapet med hull och hår. Det gynnar inte utvecklingen
              i Kina, och det gynnar inte den svenska debatten.
            </seg>
          </u>
          <note type="speaker" n="ad1ce0ee">
            Anf. 20 Utrikesminister LAILA FREIVALDS (s):
          </note>
          <u who="unknown" xml:id="i-27c20f20b60bfc8a-4" n="1db4f622">
            <seg n="9391a93a">
              Fru talman! Cecilia Wigström frågar om demonstrationsrätten upprätthålls
              i Sverige. Svaret är: givetvis. Det sker genom polisens beslut.
              Det är dess uppgift att säkerställa att demonstrationsfriheten
              upprätthålls i vårt land.
            </seg>
          </u>
          <note type="speaker" n="3f9fab84">
            Anf. 21 CECILIA WIGSTRÖM (fp):
          </note>
          <u who="cecilia_wigstrom_d937eb" xml:id="i-cd6b288b571f4e03-1" n="fd5bf897">
            <seg n="78ec4cf5">
              Fru talman! Jag frågade Laila Freivalds om hon ville ta avstånd
              från UD-brevet klart och tydligt. Det hade varit på sin plats
              med tanke på hur grovt det var. Det är en UD-tjänsteman som råder
              polisen att försvåra kontakten mellan demonstranter och besökare
              till ett konsulat. Det är en tjänsteman som vill begränsa demonstrationsfriheten.
              Det är klart att medborgarna börjar undra.
            </seg>
            <seg n="2281d03d">
              Jag skulle ge utrikesministern rådet att tydligt ta avstånd från
              UD-tjänstemannens brev. Vi har i dagarna följt en annan skandal
              med Dramatiska institutet. Det är elever som har gått för långt.
              I morse såg jag rektorn för Dramatiska institutet tydligt stå
              och säga att han tar avstånd från det eleverna har gjort men att
              han stöder dem.
            </seg>
            <seg n="a8d83dc8">
              Det är inget märkligt. Det borde rentav vara på sin plats att
              också utrikesministern någon gång kunde ta avstånd från de felaktigheter
              som UD begår. Annars blir ministern själv ansvarig för sådana
              grova övertramp. Det grova övertrampet är att UD går kinesernas
              ärenden.
            </seg>
            <seg n="e06ffa9d">
              Jag vill poängtera att jag själv, till skillnad mot vad Carina
              Hägg vill måla upp, definitivt inte är ett redskap för falungong.
              De har sin rörelse, och jag är inte medlem i deras rörelse. Jag
              själv ser mig gärna som ett redskap i demokratins tjänst.
            </seg>
            <seg n="684f3aee">
              Jag är förtroendevald. Jag vill slåss och kämpa för de grundläggande
              rättigheter som finns i vår grundlag, nämligen rätten att demonstrera
              och få uttrycka sig fritt. Det är vad jag engagerar mig för.
            </seg>
            <seg n="2b7dd738">
              Om det är så att Carina Hägg har frågor om vad falungong är och
              gör är det något som snarare bör tas upp med justitieministern
              eller Säpo så att de kan titta på rörelsen. Det har väl ingenting
              med utrikesministern och Utrikesdepartementet att göra.
            </seg>
            <seg n="5375c875">
              Det har funnits skäl att engagera sig i det här fallet just därför
              att demonstrationsfriheten har ifrågasatts och är hotad. Då engagerar
              jag mig. Jag engagerade mig också sist när kinesiska generalkonsuln
              i Göteborg för ett och ett halvt år sedan ville stoppa närradiosändningarna.
              Konsuln gick runt och tog kontakt med politiker och förvaltningschefer
              i kommunen och ville dra in bidraget till falungongs närradiosändningar
              för att tysta kritiken.
            </seg>
            <seg n="97e1bb97">
              Det är vad kineserna vill; de vill tysta kritiken. Jag vill att
              de som vill uttrycka någonting annat och kritisera de övergrepp
              som sker i Kina ska få komma till tals. Det är vad det handlar
              om. Jag väntar på att utrikesministern ska ta avstånd från UD-brevet.
            </seg>
          </u>
          <note type="speaker" n="fcdfb4ae">
            Anf. 22 CARINA HÄGG (s):
          </note>
          <u who="carina_hagg_47dc40" xml:id="i-0954afb5865070f9-1" n="47c2c677">
            <seg n="c4ee9bba">
              Fru talman! Jag konstaterar än en gång att jag tycker att regeringen
              är väldigt tydlig och väldigt klar i dessa frågor och har en hög
              profil. Det välkomnar jag. Samtidigt beklagar jag att Folkpartiet
              genom sin representant här inte medger att man har agerat på det
              här sättet vid upprepade tillfällen från Folkpartiets sida. Man
              har gjort sig till redskap för organisationen.
            </seg>
            <seg n="04fa1875">
              Man har okritiskt stått upp för dem utan att säga: Hur är det,
              gäller inte homosexuellas rättigheter när det handlar om falungong?
              Då är det inte viktigt. Det är heller inte viktigt att demonstrationsfriheten
              respekteras och att man respekterar andra organisationers mötesrätt.
            </seg>
            <seg n="dfb8f6b7">
              Man ska vara trovärdig. Det är viktigt att man är det i dessa
              frågor. Ska man som Cecilia Wigström säger vara ett redskap för
              demokrati måste man också hävda den i alla dess delar och inte
              göra det selektivt när det passar en själv för något annat syfte.
            </seg>
            <seg n="5d80f78a">
              Vi blir mycket trovärdiga inför kineserna om vi också vågar granska
              rörelsen. Jag tror att vi vinner på det i det långa loppet, inte
              som Folkpartiet och Cecilia Wigström låta oss vara ett redskap
              för falungongs mycket märkliga och mystiska teorier.
            </seg>
          </u>
          <note type="speaker" n="d9287118">
            Anf. 23 Utrikesminister LAILA FREIVALDS (s):
          </note>
          <u who="unknown" xml:id="i-27c20f20b60bfc8a-5" n="1db4f622">
            <seg n="4cdcc9d2">
              Fru talman! Polismyndigheten i Göteborg har helt korrekt vänt
              sig till UD för att konsultera angående tolkningen av Wienkonventionen
              om konsulära förbindelser. Jag har ingen inblick i hur den rådgivningen
              har gått till, och jag har ingen anledning att ta ställning. Cecilia
              Wigström anser sig ha underlag för att göra bedömningar. Jag undandrar
              mig det.
            </seg>
          </u>
          <note type="speaker" n="b48be05d">
            Anf. 24 CECILIA WIGSTRÖM (fp):
          </note>
          <u who="cecilia_wigstrom_d937eb" xml:id="i-cd6b288b571f4e03-2" n="fd5bf897">
            <seg n="3b1ac498">
              Fru talman! Det är mycket märkligt ifall utrikesministern inte
              har satt sig in i det här ärendet inför interpellationsdebatten.
              Jag kan mycket väl skicka över till Utrikesdepartementet och ministern
              det e-postmeddelande som har skickats från departementet, där
              det uttryckligen står en rekommendation till polisen i Göteborg
              från UD att man ska försvåra direkt kontakt mellan besökare till
              konsulatet och demonstranter. Det har skickats ut från utrikesministerns
              departement. Det är mycket anmärkningsvärt att en tjänsteman på
              UD vill begränsa demonstrationsfriheten och går Kinas ärenden.
              Jag hade hoppats att utrikesministern skulle ta avstånd från det
              brevet i den här debatten.
            </seg>
            <seg n="2121862c">
              Till Carina Hägg vill jag säga att jag aldrig tidigare hört anklagelserna
              om att falungonganhängare inte skulle respektera homosexuellas
              rättigheter. Om det stämmer är det allvarligt. Självklart står
              jag som folkpartist upp för de homosexuellas rättigheter. Jag
              vet att Kina sprider oerhört mycket propaganda om falungong. Det
              är ett stort land med en stor propagandaapparat som ger sig på
              varenda en som försöker att kritisera, och de skapar olägenheter
              för falungonganhängare. Jag är rädd för att det är Carina Hägg
              som har drabbats av den kinesiska propagandan.
            </seg>
          </u>
          <note type="speaker" n="6306975f">
            Anf. 25 Utrikesminister LAILA FREIVALDS (s):
          </note>
          <u who="unknown" xml:id="i-27c20f20b60bfc8a-6" n="1db4f622">
            <seg n="7c57df94">
              Fru talman! I ett ärende där en myndighet konsulterar UD i tolkningen
              av en lagstiftning utfärdas inga rekommendationer. Det är någonting
              som Cecilia Wigström påstår, men det är inte sant. Dessutom drar
              Cecilia Wigström våldsamma slutsatser av ett slag som hon saknar
              underlag för.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="16cbce04">
            7 § Svar på interpellation 2004/05:332 om arbetsgruppen för tortyrprevention
            i Turkiet
          </note>
          <note type="speaker" n="a5f3d6ea">
            Anf. 26 Utrikesminister LAILA FREIVALDS (s):
          </note>
          <u who="unknown" xml:id="i-27c20f20b60bfc8a-7" n="1db4f622">
            <seg n="e743dcf3">
              Fru talman! Alice Åström har frågat mig vad jag som företrädare
              för Sverige som enskild stat, liksom som företrädare för Sverige
              i EU i relationerna med Turkiet, avser att göra för att förmå
              turkiska myndigheter att upphäva sitt beslut om stängning av arbetsgruppen
              för tortyrprevention samt återlämna det material som fråntagits
              gruppen.
            </seg>
            <seg n="c3c6492e">
              Låt mig först säga att jag välkomnar att frågan om hur de mänskliga
              rättigheterna i Turkiet respekteras blir uppmärksammad. Sverige
              har under lång tid understrukit betydelsen av denna fråga, och
              vi kommer att fortsätta att uppmärksamma den så länge det behövs.
              Jag är också glad att det finns ett brett partiöverskridande intresse
              för detta och för den aktiva stödkommittén för mänskliga rättigheter
              i Turkiet, som omfattar företrädare för samtliga riksdagspartier.
            </seg>
            <seg n="872a7157">
              Jag har också tagit del av Amnestys appell, som Alice Åström
              åberopar. Det är inte de turkiska myndigheterna som stängt advokatsamfundets
              arbetsgrupp för tortyrprevention eller beslagtagit dess arbetsmaterial.
              Det beslutet har advokatsamfundets ordförande själv fattat. Som
              grund för sitt beslut anför han att gruppen finansierats av EU
              som under en täckmantel av mänskliga rättigheter egentligen vill
              splittra Turkiet. Enligt Amnesty är det också advokatsamfundets
              egen förvaltning som har beslagtagit arbetsmaterialet och datorerna.
            </seg>
            <seg n="80e9d54b">
              Jag kan inte spekulera om vilka faktiska syften eller krafter
              som ligger bakom ordförandens beslut i en enskild organisation.
              Det är en fråga främst för advokatsamfundets egna medlemmar. Uppgifter
              förekommer också om att vissa av dem nu försöker driva fram ett
              beslut om att arbetsgruppen för tortyrprevention ska återbildas.
            </seg>
            <seg n="cb8c75f1">
              Men jag kan konstatera att arbetsgruppen för tortyrprevention,
              som bildades år 2001 och, mycket riktigt, uppbär ett stöd från
              EU-kommissionen, har gjort lovvärda insatser i sitt arbete med
              rättshjälp åt tortyroffer. Upplösandet av gruppen har också följts
              av skarp och omfattande kritik från såväl allmänhet som enskilda
              organisationer i Turkiet.
            </seg>
            <seg n="1f928da5">
              Turkiets pågående anpassning till EU har inneburit stora framsteg
              i respekten för mänskliga rättigheter. Den turkiska regeringen
              har deklarerat nolltolerans mot tortyr, och frågan har givits
              hög prioritet. En rad lagändringar har genomförts. Förtursbehandling
              ges till mål som rör tortyr. Fängelsedomar kan inte längre omvandlas
              till böter. Åtal kan nu väckas mot poliser som misstänks för tortyr,
              utan att tillstånd först inhämtats från polismyndigheten.
            </seg>
            <seg n="cad93066">
              För de turkiska myndigheterna ligger nu utmaningen i att genomföra
              dessa reformer ute i samhället. Tortyr eller illabehandling fortsätter
              att förekomma men bedöms av EU-kommissionen, liksom av ledande
              MR-organisationer, till exempel Amnesty och Human Rights Watch,
              ej längre ske systematiskt. Lokala MR-organisationer i sydöstra
              Turkiet bekräftar att tortyren minskat väsentligt i regionen,
              liksom att den inte längre är systematisk.
            </seg>
            <seg n="eb3665a3">
              Från Sveriges sida kan vi inte ingripa i en enskild organisations
              beslut eller agerande. Det är ändå min förhoppning att det värdefulla
              arbete som arbetsgruppen för tortyrprevention bedrivit ska kunna
              återupptas. Genom vår ambassad i Turkiet kommer vi att följa den
              fortsatta utvecklingen.
            </seg>
            <seg n="2953d19b">
              Jag kan samtidigt försäkra Alice Åström om att i såväl min och
              den svenska regeringens som EU:s dialog med de turkiska myndigheterna
              kommer vi att fortsätta att starkt betona betydelsen av kampen
              mot tortyr och ökad respekt för de mänskliga rättigheterna.
            </seg>
          </u>
          <note type="speaker" n="c890a20a">
            Anf. 27 ALICE ÅSTRÖM (v):
          </note>
          <u who="alice_astrom_5d697c" xml:id="i-9ec0d905b013d29f-0" n="256c0f25">
            <seg n="f59a63d4">
              Fru talman! Jag vill börja med att tacka utrikesministern för
              svaret. Den här frågan har blivit ganska komplicerad. Precis som
              utrikesministern sade är det inte en myndighet som har beslagtagit
              materialet och upplöst arbetsgruppen mot tortyr i Turkiet, utan
              det är advokatsamfundet självt och dess ordförande som har ingripit.
              Samtidigt finns det en komplikation som gör att jag ändå tycker
              att det är angeläget för Sveriges utrikesminister att i EU-sammanhang
              och i dialogen med Turkiet ta upp den här frågan.
            </seg>
            <seg n="9662d306">
              Amnesty lyfter fram den starka oro som man har när det gäller
              de beslagtagna pärmarna och datorerna från arbetsgruppens kontor.
              Materialet innehöll en massa konfidentiella vittnesmål, foton
              och annan dokumentation om 575 anmälda fall av tortyr. Amnesty
              befarar att det beslagtagna materialet inte bara hamnar inom advokatsamfundet,
              utan det kan också hamna hos myndigheter. Man är oroad för att
              människor ska råka ut för trakasserier från myndigheter, att de
              riskerar att fängslas på nytt eller utsättas för ny misshandel
              eller tortyr. Man ska inse att det i de här fallen faktiskt är
              anklagelser gentemot staten Turkiet och dess myndigheter som finns
              dokumenterade i materialet. Oron hos dessa människor är väldigt
              stor.
            </seg>
            <seg n="f21308f8">
              Det är den ena aspekten som gör att det är viktigt att man i
              Turkiets förhandlande med EU, där mänskliga rättigheter ska vara
              på dagordningen, lyfter upp de här frågorna i samtalen med de
              turkiska representanterna för att påvisa att man har ögonen öppna,
              att man är medveten om risken och att man också ser till att dessa
              människor inte råkar illa ut.
            </seg>
            <seg n="503bfa42">
              Den andra aspekten, fru talman, som gör att det finns en anledning
              att lyfta upp frågan, även om det inte handlar om myndighetsutövning,
              är att det här har varit ett EU-finansierat projekt. Projektet
              har varit oerhört framgångsrikt och haft stor betydelse i Turkiet
              när det gäller att arbeta mot tortyr och förnedrande behandling.
              Det har fått ett genomslag i många andra länder som har sett den
              här gruppens arbete som en förebild. EU har med sitt bidrag till
              projektet drivit på utvecklingen i Turkiet. När Turkiet nu har
              gått in i en förhandling inför ett fullständigt EU-medlemskap
              är det viktigt att lyfta upp denna fråga och betona att de projekt
              i Turkiet som stöds av EU för att utveckla de mänskliga rättigheterna
              heller inte får riskera att slås sönder på det sätt som hänt med
              det här projektet.
            </seg>
            <seg n="4872ef7b">
              Fru talman! Jag vill höra utrikesministerns åsikter när det gäller
              att lyfta upp just det här fallet och oron, EU-projekt som blir
              sönderslagna inom det här viktiga området i Turkiet. Är det här
              en fråga som man avser att lyfta upp, även om det officiellt inte
              handlar om en myndighet?
            </seg>
          </u>
          <note type="speaker" n="46396d0b">
            Anf. 28 Utrikesminister LAILA FREIVALDS (s):
          </note>
          <u who="unknown" xml:id="i-27c20f20b60bfc8a-8" n="1db4f622">
            <seg n="838174d1">
              Fru talman! Som jag sade i mitt svar följer vi det här ärendet
              via vår ambassad. Så gör naturligtvis alla andra EU-länder också.
              Det är av intresse för oss som har varit med och finansierat den
              här verksamheten och ser den här verksamheten som mycket central
              att arbetsgruppen kan återuppta sitt arbete, vilket vi hoppas
              att den ska kunna göra. Det finns också en oro för att det material
              som stod till arbetsgruppens förfogande kommer i orätta händer.
              Men eftersom det är advokatsamfundet självt som har tagit hand
              om materialet har man också ett ansvar för det materialet. Advokatsamfundet,
              om vi bortser från dess ordförande och hans agerande, har ju ändå
              egna etiska regler för det ansvar som följer med advokatuppdraget.
            </seg>
            <seg n="1c8f739f">
              Jag håller med Alice Åström om att det av flera skäl finns anledning
              för oss att följa hur hanteringen av den här frågan blir i fortsättningen.
              Det handlar inte så mycket om finansieringen utan om innehållet
              i det uppdrag som den här arbetsgruppen hade och det viktiga i
              att ett samhälle försöker förändra sig och komma bort från tortyren.
              Jag känner ändå en viss tilltro till att advokatsamfundet i Turkiet
              är kapabelt att hantera denna fråga på ett sådant sätt att enskilda
              personer i vart fall inte blir lidande.
            </seg>
          </u>
          <note type="speaker" n="43fbd25f">
            Anf. 29 ALICE ÅSTRÖM (v):
          </note>
          <u who="alice_astrom_5d697c" xml:id="i-9ec0d905b013d29f-1" n="256c0f25">
            <seg n="7766a8e7">
              Fru talman! Det känns väldigt positivt att utrikesministern säger
              att man följer detta noga och att man har uppmärksammat detta
              ur flera olika aspekter. Det finns ytterligare en aspekt, nämligen
              att den turkiska regeringen också har en ganska betydelsefull
              roll i det här sammanhanget när det gäller opinionsbildning och
              vilka signaler man ger om hur man vill se utvecklingen.
            </seg>
            <seg n="851f423c">
              Det finns ju en lagstiftning i Turkiet där man försöker att ta
              viktiga steg framåt. Artikel 95 i den turkiska strafflagen säger
              att en av skyldigheterna för advokatsamfundet i Turkiet är att
              skydda och försvara lagen om de mänskliga rättigheterna och verka
              för dess tillämpning. Där finns det en möjlighet att utöva påtryckningar
              på Turkiet att leva upp till sin egen lagstiftning.
            </seg>
            <seg n="9e9ab7d6">
              Jag tycker att det är ganska uppenbart att det som advokatsamfundets
              ordförande genomförde genom den här räden där man beslog materialet
              och de uttalanden han har gjort egentligen ligger väldigt långt
              ifrån det Turkiets egen strafflagstiftning säger att advokatsamfundet
              ska verka för. Det finns ju en möjlighet för myndigheterna att
              agera där också.
            </seg>
            <seg n="663e3b23">
              Vi är helt överens om att det inte är en finansieringsfråga.
              Men EU har en mängd projekt runtom i världen i länder som har
              regeringar som inte vill stärka de mänskliga rättigheterna. Vi
              har upprepade gånger sett att olika EU-projekt, till exempel i
              Vitryssland, snarare ställer till problem och utnyttjas av regeringen
              för att förfölja människor. Ska EU ha en trovärdighet när det
              gäller kampen för mänskliga rättigheter och stöd till organisationer
              som arbetar för detta i olika länder måste de också känna att
              EU, i och med att man stöder projektet, tar på sig ett visst ansvar
              att verka för att skydda dessa grupper. Jag tror att det också
              är en viktig signal. Inför de här förhandlingarna har Turkiet
              ganska stora krav på sig, och man uppmärksammar och följer detta
              väldigt noga. Då är det viktigt att man lyfter upp de här frågorna.
            </seg>
            <seg n="42661e53">
              Fru talman! Efter det utrikesministern sade i sitt förra inlägg
              känner jag mig ganska säker på att man har uppmärksammat detta
              och att man följer det noggrant. Jag tror faktiskt på den svenska
              riksdagens makt. Jag tror att det också har en betydelse för utvecklingen
              i världen att vi tar upp de här frågorna här och att vi har den
              här debatten. Därför behöver vi också lyfta upp de här frågorna
              här i kammaren även om vi inte alltid kan ge alla de exakta svaren
              och även om vi inte alltid kan agera och göra olika saker så att
              allt blir rätt och riktigt.
            </seg>
            <seg n="7e7638cf">
              Jag tror att bara det faktum att vi diskuterar och debatterar
              det och den uppmärksamhet som detta har fått i flera länder och
              från flera utrikesministrar också sätter ett tryck på advokatsamfundet
              i Turkiet. Jag tror att det är till hjälp för att utveckla de
              mänskliga rättigheterna där.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="0de67e7f">
            8 § Svar på interpellation 2004/05:333 om svensk-eritreanska
            medborgares rättigheter i Eritrea
          </note>
          <note type="speaker" n="e4f8f4a1">
            Anf. 30 Utrikesminister LAILA FREIVALDS (s):
          </note>
          <u who="unknown" xml:id="i-27c20f20b60bfc8a-9" n="1db4f622">
            <seg n="2681fae4">
              Fru talman! Alice Åström har frågat mig om jag avser att protestera
              mot hur Ogbachristos Kifleyesus behandlades av eritreanska myndigheter.
              Vidare frågar Alice Åström vad jag avser att göra för att få Dawit
              Isaak fri och för att verka för ökad respekt för de mänskliga
              rättigheterna i Eritrea.
            </seg>
            <seg n="501efe89">
              Jag vill först uttrycka mitt deltagande med Kifleyesus anhöriga.
              Som Alice Åström framför blev han arresterad i samband med ett
              besök i Eritrea år 2001. Sverige har sedan dess på olika sätt
              verkat för att påskynda den rättsliga processen. Vi har tagit
              upp ärendet både med Eritreas justitieminister och utrikesminister,
              liksom med den eritreanska ambassaden i Helsingfors.
            </seg>
            <seg n="9451283c">
              Det bör noteras att Kifleyesus frigavs i juli 2004 efter rättegång
              där den svenske ambassadören närvarade. Därefter stannade han
              emellertid kvar i Eritrea för att överklaga domen. Han var missnöjd
              med utslaget eftersom han i och för sig frigavs, men ändå förklarades
              skyldig. Både Kifleyesus och åklagarsidan överklagade därefter
              domstolens utslag. Sedan fängslades Kifleyesus på nytt. Under
              hösten blev hans hälsotillstånd försämrat, och strax före jul
              flyttades han till sjukhus där han senare avled. I dagsläget är
              det viktigaste att fortsätta ansträngningarna för andra svenskar
              som har olika typer av problem i Eritrea.
            </seg>
            <seg n="23a8efb5">
              I detta sammanhang är det självklart oerhört angeläget att fortsätta
              att verka för att Dawit Isaak ska släppas fri och för att vi omgående
              ska få konsulärt tillträde. Jag har vid flera tillfällen här i
              riksdagen redogjort för våra olika ansträngningar för Dawit Isaak.
              Låt mig återigen betona att vi arbetar på flera olika sätt för
              att nå framsteg. Det ligger dock i sakens natur att vi inte kan
              offentliggöra alla delar av vårt agerande.
            </seg>
            <seg n="764c763c">
              Vad gäller den övergripande frågan, om svenskars rättssäkerhet
              i Eritrea, vill jag klargöra några saker. Utrikesdepartementet
              blir regelbundet kontaktat av svenskar med eritreanskt ursprung
              som planerar besök i sitt gamla hemland. Det kan även handla om
              personer som är födda i Sverige men har släktingar i Eritrea.
              Dessa personer beviljas oftast inte visum av den eritreanska ambassaden
              i Helsingfors i sina svenska pass för att besöka Eritrea. I stället
              utfärdar den eritreanska ambassaden en eritreansk identitetshandling.
              Detta innebär att dessa personer under sitt besök i hemlandet
              ses enbart som eritreanska medborgare av de eritreanska myndigheterna.
              Detta medför i sin tur exempelvis att man måste ansöka om utresetillstånd
              för att lämna Eritrea och återvända till Sverige. Det gör också
              att det blir mer komplicerat för Sverige att praktiskt bistå svenska
              medborgare i Eritrea.
            </seg>
            <seg n="00e19e3c">
              Det är min uppfattning att alla de svensk-eritreaner som bor
              i Sverige borde ha möjlighet att fritt besöka sitt gamla hemland
              och återvända utan problem. Vi arbetar konstant på flera fronter
              bilateralt, genom våra nordiska kolleger och genom EU för att
              bistå svenska medborgare som på något sätt blivit nödställda i
              Eritrea.
            </seg>
            <seg n="9d407049">
              Situationen vad gäller respekt för de mänskliga rättigheterna
              i Eritrea är allvarlig. Eritrea är ett av världens fattigaste
              länder, och detta innebär att även rättsväsendet präglas av stor
              kapacitetsbrist. Pressfriheten och religionsfriheten är kraftigt
              inskränkt. Eritreas regering tar ofta det spända läget i landets
              relation till Etiopien som intäkt för en alltmer repressiv politik.
            </seg>
            <seg n="b9b5f6c3">
              EU för inom ramen för Cotonouavtalet en politisk dialog med Eritrea
              med särskilt fokus på frågorna om mänskliga rättigheter och demokrati.
              Dialogen går långsamt men innebär dock en möjlighet för EU-kretsen
              att ta upp allvarliga fall och särskilda situationer. EU är också
              starkt engagerat i samarbete med bland annat FN och Afrikanska
              unionen för att nå en lösning på gränstvisten mellan Eritrea och
              Etiopien.
            </seg>
            <seg n="14461079">
              Sverige verkar på så sätt främst genom EU för en ökad demokratisering
              och stärkt respekt för de mänskliga rättigheterna i Eritrea.
            </seg>
          </u>
          <note type="speaker" n="3a37028f">
            Anf. 31 ALICE ÅSTRÖM (v):
          </note>
          <u who="alice_astrom_5d697c" xml:id="i-9ec0d905b013d29f-2" n="256c0f25">
            <seg n="572aef72">
              Fru talman! Jag vill börja med att tacka utrikesministern för
              svaret.
            </seg>
            <seg n="54d6e889">
              Det här är ju en fråga som har återkommit i den här kammaren
              vid ett flertal tillfällen, det vill säga hur de svensk-eritreanska
              medborgarnas rättigheter blir kränkta i Eritrea. Precis som utrikesministern
              sade har den svenska regeringen agerat. Man har tagit upp ärendet
              med Eritreas justitieminister och utrikesminister och också med
              ambassadören här i Helsingfors. Utrikesministern säger också att
              man inte öppet kan deklarera alla åtgärder som man har vidtagit
              och arbetat med under den här tiden.
            </seg>
            <seg n="958d743a">
              Men tyvärr, fru talman, kan vi nu konstatera att det för Kifleyesus
              redan är för sent. Han avled i Eritrea utan möjlighet att komma
              tillbaka till Sverige.
            </seg>
            <seg n="b9e58e4b">
              Nu har vi Dawit Isaak, som fortfarande sitter kvar, och efter
              alla år som nu har gått har uppenbarligen de försök och de åtgärder
              som man har vidtagit från svensk sida inte lett någonstans, eftersom
              vi inte har fått någon lösning på det.
            </seg>
            <seg n="30219c7e">
              Min fråga till utrikesministern blir alltså ändå: Finns det ytterligare
              åtgärder som man är beredd att vidta nu för att ta ytterligare
              ett steg? Uppenbarligen är man inte beredd att från Eritreas sida
              reagera på de åtgärder man har vidtagit hittills, och det här
              känns hopplöst.
            </seg>
            <seg n="443d1206">
              När man tittar på det här infinner sig frågan: Hur har den svenska
              regeringen protesterat efter dödsfallet? Har man varit väldigt
              tydlig med att det här är fullständigt oacceptabelt? Har Sverige
              i EU-dialogen drivit frågan om de svenska fallen som allvarliga
              eller särskilda händelser, eller avser man att lyfta upp de här
              ärendena? Och på vilket sätt agerar Sverige, både i EU-dialogen
              och på egen hand, vad gäller Eritreas sätt att behandla svenska
              medborgares visumansökningar, som innebär att de svenska medborgarna
              om de åker till Eritrea blir tvungna att ansöka i Eritrea om utresetillstånd
              för att få åka tillbaka till sitt hemland?
            </seg>
            <seg n="d086795e">
              Det här är otillständigt, och jag vet att det här påtalas, men
              det känns väldigt oroande eftersom ingenting händer. Uppenbarligen
              finns det inga åtgärder hittills som Eritreas regering verkar
              ta till sig. Vad finns det ytterligare för åtgärder som regeringen
              är beredd att vidta? Min oro, fru talman, är att nästa dödsfall
              kommer att komma. Nästa dödsfall riskerar att bli Dawit Isaak,
              och det är något som absolut inte får hända. Därför måste man
              agera och agera starkare nu.
            </seg>
          </u>
          <note type="speaker" n="99d72b9a">
            Anf. 32 CECILIA WIGSTRÖM (fp):
          </note>
          <u who="cecilia_wigstrom_d937eb" xml:id="i-cd6b288b571f4e03-3" n="fd5bf897">
            <seg n="e88c54e5">
              Fru talman! Jag vill börja med att tacka Alice Åström för att
              hon har väckt den här interpellationen som är så oerhört viktig.
              Jag vill också uttrycka mitt deltagande med Ogbachristos Kifleyesus
              anhöriga, när han nu har gått bort i eritreansk fångenskap.
            </seg>
            <seg n="9462a4b4">
              Nu är det oerhört viktigt att lägga all kraft på Dawit Isaak,
              som är kvar i eritreansk fångenskap, så att han inte går samma
              öde till mötes.
            </seg>
            <seg n="ad285220">
              Jag ställde en skriftlig fråga till utrikesministern i januari
              när jag fick det här beskedet om Kifleyesus dödsfall, och undrade
              då vad som kommer att göras för Dawit Isaak. Jag har länge krävt
              att utrikesministern själv skulle åka ned till Eritrea och på
              det sättet markera vilken vikt vi lägger vid Dawit Isaaks fall.
              I höstas kom beskedet från regeringen att man tänker skicka någon
              högnivåperson ned till Eritrea. Jag ställde då frågan i januari:
              När kommer den här resan att äga rum? Det har vi inte fått något
              besked om. Då fick jag svaret att man inte kan berätta det därför
              att det är sekretessbelagt och ett känsligt ärende.
            </seg>
            <seg n="291f07cc">
              Jag kan acceptera det svaret, men jag tycker också att det är
              lite märkligt: När det passar Utrikesdepartementet vill man säga
              att sekretess råder och att man inte kan berätta vad som görs,
              men uppenbarligen passade det väldigt väl att gå ut i medier i
              höstas och säga att man skulle skicka ned en person till Eritrea.
              Ganska ofta faller det i smaken att gå ut och berätta vad som
              händer när man kan få lite tidningsrubriker.
            </seg>
            <seg n="9a7dcb13">
              Jag tänker inte fråga när den här resan kommer att bli av, för
              jag antar att utrikesministern inte kommer att svara, men det
              skulle vara intressant att veta om utrikesministern kan berätta
              vem som tänker åka dit ned. Vem är det ni har tänkt skicka ned
              till Eritrea?
            </seg>
            <seg n="9ec7ec31">
              Någonting vi skulle kunna göra för att sätta press på Eritrea
              är att stoppa EU:s bistånd till landet. Jag tycker verkligen att
              vi inte kan köpa oss till en dialog med Eritrea, det vill säga
              att vi måste betala ut bistånd för att ens kunna prata med landet.
              Jobbar man inte för mänskliga rättigheter, och ser man inte till
              att det är befolkningens bästa som är målsättningen för landets
              regering, ja, då ska inte regeringen få några pengar. I konsekvens
              med att vi avbröt det svenska biståndet till Eritrea på grund
              av situationens allvar där nere är det också riktigt att arbeta
              för att EU stoppar sitt bistånd till Eritrea. Är ministern beredd
              att verka för att stoppa EU:s bistånd? Det vill jag också ha svar
              på.
            </seg>
            <seg n="f43833be">
              En tredje fråga till utrikesministern gäller vad vi kan göra
              på plats. Ambassadör Löfgren har sagt i uttalanden i medier efter
              dödsfallet att det är väldigt svårt att för honom verka som ambassadör
              från Helsingfors. Då undrar jag: Vad kan vi göra mer, på plats,
              för att dagligen stöta på de eritreanska myndigheterna? Finns
              det några planer på att ytterligare använda de fem EU-ambassadörer
              som finns i Asmara för att trycka på?
            </seg>
          </u>
          <note type="speaker" n="3f05723c">
            Anf. 33 Utrikesminister LAILA FREIVALDS (s):
          </note>
          <u who="unknown" xml:id="i-27c20f20b60bfc8a-10" n="1db4f622">
            <seg n="c2a81491">
              Fru talman! Dawit Isaak är en person som vi har anledning att
              kämpa för, åtminstone för att få besöka honom. Vi har inte hört
              någonting om honom på flera år. Vi vet egentligen inte om han
              lever. Vi vet inte hur han mår. Det här är en oerhört prioriterad
              uppgift för UD, tillsammans med de andra fall vi har Dawit Isaak
              är dessvärre inte det enda fallet. Det finns flera. Det här är
              också något som andra EU-länders medborgare råkat ut för, så här
              har vi verkligen anledning att samarbeta inom EU. Vi kommer att
              fortsätta att ta upp de här frågorna konsulärt, och vi tar upp
              dem i den politiska dialogen.
            </seg>
            <seg n="ab5dd4b4">
              Det handlar ju om att få till stånd en situation där man kan
              pressa Eritreas regering till att inse att det inte är acceptabelt
              för omvärlden med den humanitära situation som finns i Eritrea
              och den totala bristen på respekt för mänskliga rättigheter.
            </seg>
            <seg n="656edb10">
              Det bistånd som finns från EU gäller i första hand humanitärt
              bistånd men också ett visst utvecklingssamarbete. Det utvecklingssamarbetet
              finns till just för att Sverige ska kunna bidra konkret till att
              utöva påtryckningar för att få till stånd förbättringar när det
              gäller mänskliga rättigheter och demokrati. Det redskapet vill
              vi inte avhända oss.
            </seg>
            <seg n="193299d5">
              När det gäller Sveriges agerande på plats har vi en Helsingforssbaserad
              ambassadör som reser ned när det bedöms vara en bra åtgärd. Vi
              har dessutom ett samarbete med andra, framför allt nordiska, ambassader
              den norska ambassaden har vi ett mycket nära samarbete med så
              att vi på det viset ska kunna ha en kontinuerlig och icke avbruten
              kontakt där nere.
            </seg>
            <seg n="8a7dcbab">
              Vi undersöker och överväger också olika möjligheter för hur vi
              ska gå vidare med alla de ärenden vi har. I ett visst läge kan
              vi komma att bedöma att ett besök på minister- eller statssekreterarnivå
              skulle kunna föra ett ärende framåt, och då är vi naturligtvis
              beredda att pröva den möjligheten. Men nu ligger som sagt var
              i sakens natur att jag inte kan informera om alla detaljer i de
              här känsliga processerna, eftersom det skulle riskera att motverka
              vårt huvudsyfte: att bistå svenska medborgare.
            </seg>
          </u>
          <note type="speaker" n="636a5815">
            Anf. 34 ALICE ÅSTRÖM (v):
          </note>
          <u who="alice_astrom_5d697c" xml:id="i-9ec0d905b013d29f-3" n="256c0f25">
            <seg n="5dcca54c">
              Fru talman! Det viktiga i den här frågan, det som har varit frågan
              till utrikesministern, även om man inte kan redogöra för alla
              åtgärder man vidtar, är om man är beredd att trappa upp ytterligare.
              Är man beredd att vidta nya åtgärder, eftersom det är så uppenbart
              att de tidigare åtgärderna inte har räckt? Ingenting har ju hänt.
              Där tror jag att man måste agera väldigt skarpt.
            </seg>
            <seg n="3e141a54">
              Jag vill lyfta frågan om man skulle vara beredd att stoppa EU:s
              bistånd. Där måste jag säga att jag håller med utrikesministern.
              Det vore problematiskt att stoppa EU:s bistånd i det här läget
              eftersom det är ett humanitärt bistånd.
            </seg>
            <seg n="894cf2d6">
              Det är en mycket svår balansgång. Är det meningen att befolkningen
              i Eritrea ska lida ännu värre för att en svensk medborgare sitter
              fast där? Jag tror inte att det är riktigt rätt väg att gå, att
              dra in det humanitära biståndet.
            </seg>
            <seg n="8de91b19">
              Däremot är det oerhört viktigt att man har möjlighet till påtryckningar
              när det gäller utvecklingsbiståndet, som landet faktiskt är i
              ganska stort behov av. Där är det möjligt att ompröva. Även om
              det delvis är ett rättsligt bistånd, ett bistånd för att utveckla
              mänskliga rättigheter, ser vi att den utvecklingen inte kommer
              någonstans i Eritrea. Vi ser ingen positiv utveckling, och då
              måste man ändå ställa sig frågan om biståndet på det området har
              något syfte eller om det snarare bidrar till att ge Eritreas regering
              något slags finansiering. Det är den biten man skulle kunna ifrågasätta.
            </seg>
            <seg n="71843f13">
              Jag hoppas verkligen, precis som utrikesministern sade, att man
              från EU:s sida inte drar in det humanitära biståndet, för det
              vore allvarligt.
            </seg>
            <seg n="a80ce917">
              Jag måste ändå ställa en fråga till utrikesministern. Rekommenderar
              man från UD:s sida att eritreaner som vill göra ett besök i Eritrea
              inte bör åka på de villkor som Eritrea i dag ställer? De villkoren
              innebär att man inte får ha en visumansökan i sitt svenska pass,
              vilket uppenbarligen är ett brott mot alla regler på det här området,
              och att svenska medborgare ska behöva söka utresetillstånd för
              att åka tillbaka till Sverige. Det måste vara en grundläggande
              fråga där man också driver på, inte bara i de enskilda fallen.
            </seg>
            <seg n="2380e260">
              På vilket sätt agerar man för att få Eritreas regering att ändra
              ståndpunkt i det sättet att behandla svenska medborgare med eritreanskt
              ursprung som även kan vara födda i Sverige? Det kan inte vara
              rimligt att vi från svensk sida accepterar att den eritreanska
              ambassaden i Sverige får agera på det sättet. Där måste vi kunna
              utöva större påtryckningar än vad vi kan göra nere i Eritrea.
              Det skulle kunna förbättra läget för dem som ändå åker dit. Den
              situation som råder i dag gör det svårt för Sverige att bistå.
              På vilket sätt agerar man när det gäller den frågan?
            </seg>
          </u>
          <note type="speaker" n="b92e7dca">
            Anf. 35 CECILIA WIGSTRÖM (fp):
          </note>
          <u who="cecilia_wigstrom_d937eb" xml:id="i-cd6b288b571f4e03-4" n="fd5bf897">
            <seg n="ca544b7e">
              Fru talman! Utrikesministern antyder i sitt svar att någon på
              ministernivå eller statssekreterarnivå eventuellt kan tänkas åka
              ned till Eritrea. Det är ett bra steg på vägen, även om man kan
              tycka att det kunde ha hänt för länge sedan. Det är tre och ett
              halvt år sedan Dawit Isaak fängslades.
            </seg>
            <seg n="123d603d">
              Jag vill uppmana regeringen att verkligen skicka någon på ministernivå,
              helst utrikesministern själv. Det bar ju frukt när vi jobbade
              för att få Mehdi Ghezali frigiven. Utrikesminister Anna Lindh
              åkte till USA redan efter fyra månader. Flera andra ministrar
              tog upp fallet på plats i USA. Jag uppmanar regeringen att skicka
              en så hög representant som möjligt till Eritrea.
            </seg>
            <seg n="e5d35a9b">
              Vi anser från Folkpartiets sida att vi kan dela ut humanitärt
              bistånd till länder där en katastrof inträffat, där det finns
              behov av det, utan att titta på landets regim. Annars har vi ett
              tydligt demokratikrav för biståndet, att bistånd bara ska gå till
              demokratiska länder.
            </seg>
            <seg n="82baaea4">
              I Eritrea går mycket av EU:s bistånd till vägbygge 37 miljoner
              euro går till ett vägbygge i Eritrea. Jag är ganska säker på att
              presidenten solar sig i glansen av det vägbygget inför sina medborgare.
            </seg>
            <seg n="f4924485">
              För att vi nu ska göra någonting mer föreslår jag att vi stoppar
              biståndet. Det vore att göra något nytt. Ställ ökade krav på Eritrea!
              Visa tydligt att de måste respektera mänskliga rättigheter. Annars
              kan de inte få en enda biståndskrona av oss. Det ligger ändå i
              Eritreas intresse, med tanke på konflikten med Etiopien, att upprätthålla
              en dialog med oss i väst.
            </seg>
            <seg n="51c32200">
              Fru talman! Slutligen vill jag säga att Dawit Isaak nu har levt
              tre och ett halvt år i fångenskap. Han får inte gå samma öde till
              mötes som Ogbachristos Kifleyesus.
            </seg>
          </u>
          <note type="speaker" n="e1572876">
            Anf. 36 Utrikesminister LAILA FREIVALDS (s):
          </note>
          <u who="unknown" xml:id="i-27c20f20b60bfc8a-11" n="1db4f622">
            <seg n="609a8570">
              Fru talman! Vi har ett utvecklingsbistånd från EU:s sida i förhållande
              till Eritrea just i syfte att kunna ha en dialog. För att upprätthålla
              den dialog vi ändå har, även om den inte har lett till de resultat
              som vi har velat, måste vi fortsätta med ett visst utvecklingsbistånd.
              Annars har vi inget instrument över huvud taget för att utöva
              påtryckning på den eritreanska regimen.
            </seg>
            <seg n="fecc1610">
              Det vi gör från svensk sida är att vi försöker få till stånd
              att utvecklingsbiståndet delvis ska få en annan inriktning. Det
              ska rikta sig till exempel mot en utveckling av rättsväsendet.
              Det kan vara ett sätt att skapa förutsättningar för en annan hantering
              av de rättsfrågor som även svenska medborgare blir inblandade
              i. Det finns en möjlighet att vrida inriktningen av utvecklingsbiståndet.
              Men att avstå från den möjligheten är samma sak som att avstå
              från den påtryckningsmöjlighet vi har via den politiska dialogen.
              Den anser jag vara oerhört viktig som ett led i att skapa bättre
              förutsättningar även för de svenska medborgare som vill besöka
              Eritrea.
            </seg>
            <seg n="cbe98d22">
              Alice Åström frågar om UD avråder människor från att åka till
              Eritrea. UD avråder inte generellt från att man reser till Eritrea.
              Men det är naturligtvis viktigt att vi lämnar information om vad
              det kan leda till om man har en eritreansk bakgrund, mot bakgrund
              av inställningen från Eritreas myndigheter och ambassad. Vi accepterar
              givetvis inte ambassadens agerande, och vi kan varna för konsekvenserna
              av det. Men ambassaden följer de direktiv de får från sin regering.
            </seg>
            <seg n="38c9d5fb">
              Till Cecilia Wigström vill jag säga att vi överväger på vilket
              sätt vi ska åka ned, vem som ska åka och hur det ska gå till.
              Men jag tror att även Cecilia Wigström förstår skillnaden mellan
              att åka till USA och att åka till Eritrea och få till stånd politiska
              överenskommelser.
            </seg>
          </u>
          <note type="speaker" n="c34228b2">
            Anf. 37 ALICE ÅSTRÖM (v):
          </note>
          <u who="alice_astrom_5d697c" xml:id="i-9ec0d905b013d29f-4" n="256c0f25">
            <seg n="aee9f839">
              Fru talman! Det är oerhört viktigt att man i så fall försöker
              ändra inriktningen på utvecklingsbiståndet. Samtidigt måste vi
              ha med oss det här när vi säger att det vore att avstå från möjligheten
              till politisk dialog och påtryckningar, att avstå från utvecklingsbiståndet.
              Förr eller senare måste man ändå komma till ett läge där man ställer
              sig frågan om det är möjligt över huvud taget att ha en politisk
              dialog. Om det inte spelar någon roll vad man säger eller gör,
              om man inte ser någon som helst förändring utan landet år efter
              år kan agera på exakt samma sätt och ändå få in de här pengarna
              hela tiden måste man ställa sig den frågan: Är det möjligt att
              utöva påtryckningar för en mer positiv utveckling?
            </seg>
            <seg n="4cb240f3">
              Nu säger jag inte att läget är sådant i dag. Det krävs i stället
              en ännu intensivare kamp för att skydda svenska medborgare i Eritrea,
              men också en kamp för Eritreas egna medborgare när det gäller
              utvecklingen där.
            </seg>
            <seg n="6764ebed">
              Att Sverige inte accepterar det sätt på vilket man administrerar
              svenska medborgare vid Eritreas ambassad och att vi kan utdela
              en varning får till följd att vi måste fråga oss: Vad gör vi i
              ett läge där vi kan varna och gång på gång påpeka saker samtidigt
              som man fullständigt struntar i de krav vi har från svensk sida?
            </seg>
            <seg n="140e15d1">
              Jag hoppas att utrikesministern ser till att denna kamp blir
              ännu mer intensiv och att man kanske kan göra resan. Det är ingen
              lätt väg att gå, men jag tror att det är oerhört viktigt att vi
              fortsätter att agera så att Dawit Isaak vet, och han kommer att
              få veta, att han inte är ensam. Vi kommer att lyfta fram problemet,
              ställa frågor och driva detta till den dag Dawit Isaak, och även
              andra, är tillbaka i Sverige igen.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="7cf3e9bc">
            9 § Svar på interpellation 2004/05:328 om diskriminering av hyresgäster
          </note>
          <note type="speaker" n="08fd77df">
            Anf. 38 Samhällsbyggnadsminister MONA SAHLIN (s):
          </note>
          <u who="mona_sahlin_209729" xml:id="i-27c20f20b60bfc8a-12" n="098cd8af">
            <seg n="561955df">
              Fru talman! Nina Lundström har frågat vilka åtgärder jag tänker
              vidta med anledning av vad som uppdagats i MKB i Malmö och om
              dagens lagstiftning i tillräcklig omfattning ger ett skydd för
              medborgare som söker hyresbostad eller som i dag bor i hyresrätt
              samt styrningen av de kommunala bostadsföretagen och deras roll.
            </seg>
            <seg n="6dd93f9d">
              Inledningsvis vill jag säga att jag delar Nina Lundströms oro
              och att det som uppdagats om MKB:s registrering av hyresgäster
              är upprörande och att jag också ställt mig frågan om den omfattande
              lagstiftning för skydd av människors integritet vi har är tillräcklig.
              I nuläget kan jag inte gå in på uppgifterna om hur MKB hanterar
              sin förvaltning och förmedling av bostäder i avvaktan på resultaten
              från pågående utredningar i ärendet. Däremot kan jag säga att
              jag tycker att det är fullständigt oacceptabelt att människor
              registreras utifrån enskilda handläggares personliga uppfattningar
              och dessutom utan att de drabbade får någon vetskap om detta så
              som lagen faktiskt föreskriver ska ske.
            </seg>
            <seg n="e13560ee">
              Ett arbete har påbörjats inom Regeringskansliet med att se över
              hur fler och kanske alla lediga lägenheter kan förmedlas rättvist
              till bostadssökande. Rättvis förmedling måste ske genom kötid
              kombinerat med sakligt grundade förutsättningar som till exempel
              att en viss lägenhet har en hyresnivå som är rimlig i förhållande
              till den bostadssökandes inkomst.
            </seg>
            <seg n="ad9609bf">
              Jag har tidigare i kammaren aviserat att jag vill överväga för-
              och nackdelar med att återinföra både bostadsanvisningslagen,
              som tvingar hyresvärdar att lämna lediga lägenheter till kommunal
              bostadsförmedling, och en tvingande lag för kommuner att inrätta
              en bostadsförmedling. Jag sade då också att detta måste ske i
              nära samråd med företrädare för kommunerna. Ett sådant samråd
              har jag påbörjat med storstadskommunerna Helsingfors, Göteborg
              och Malmö, ett samarbete jag avser att fortsätta.
            </seg>
            <seg n="adde9f2d">
              Det arbete som pågår i Regeringskansliet handlar också om hur
              företagsinterna lägenhetsköer hanteras. Senaste dagars uppgifter
              om MKB i Malmö accentuerar behovet av att se över förutsättningarna
              för bostadssökandes behandling och skydd. Vilka förmedlingsprinciper
              har företagen? Hur många lägenheter förmedlas via företagsinterna
              köer? Följer företagen diskrimineringslagstiftningens krav? Vilken
              kunskap har kommunerna, med sitt ansvar för bostadsförsörjningen,
              om hur lägenheter förmedlas? Frågorna har blivit många.
            </seg>
            <seg n="47f2062a">
              Yttersta ansvaret för vilken uthyrningspolicy ett bostadsföretag
              har ligger rimligen hos företaget och dess ägare, och det är uppenbart
              att det finns ett behov av ökad insyn i vilka kriterier bostadsföretagen
              tillämpar för sin förmedling av lägenheter.
            </seg>
            <seg n="db5732c1">
              Om lagstiftningen ger möjligheter till ökad tillsyn, så att de
              som söker en hyreslägenhet eller de som redan är hyresgäster inte
              behandlas felaktigt och kränkande, ska den användas. Om lagstiftningen
              är otillräcklig kommer den att ses över.
            </seg>
            <seg n="b84cb68b">
              Avslutningsvis vill jag kommentera kommunala bostadsföretags
              styrning och roll. Kommunerna har genom ägandet av sina kommunala
              bostadsföretag ansvaret att styra deras verksamhet genom att utforma
              tydliga ägardirektiv. Kommunerna har också ansvaret för att bostadsförsörjningen
              i kommunen fungerar. Bostadsföretagens roll är att vara kommunens
              redskap att uppfylla detta ansvar, och detta måste självklart
              avspeglas i ägardirektiven med en utformning som innebär att skapa
              förutsättningar för alla i kommunen att leva i goda bostäder.
            </seg>
            <seg n="c0989480">
              Statens roll är att tillse att kommunerna har de redskap som
              kommunerna behöver för att ta sitt ansvar för bostadsförsörjningen.
            </seg>
          </u>
          <note type="speaker" n="3bcb1ae0">
            Anf. 39 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-2b826ab215694a0a-0" n="eb4c2181">
            <seg n="5db38503">
              Fru talman! Jag vill börja med att tacka för svaret. Jag har
              ställt interpellationen med anledning av det som uppdagats i medierna
              kring MKB och svarta listor. Inte heller jag vill mer i detalj
              kommentera det hela.
            </seg>
            <seg n="31c04ece">
              Det jag däremot vill lyfta fram är just hyresgästernas roll och
              möjligheter på bostadsmarknaden. Jag vill börja med att fastslå
              att huvudanledningen till att vi är i den situation som vi är
              i är tillgången på bostäder, oavsett om det handlar om rörlighet
              inom den befintliga marknaden eller bristen på nya bostäder. Det
              är, menar jag, grunden till att vi hamnat i den här diskussionen,
              som nu också accentuerats kring den så kallade kräsenheten.
            </seg>
            <seg n="55424fea">
              Det man måste göra är naturligtvis att bygga fler bostäder. Men
              jag menar att det som inträffat också visar på, tydliggör och
              synliggör, att det även kan finnas annat som påverkar vilka som
              faktiskt får tillgång till ett kontrakt.
            </seg>
            <seg n="76200e81">
              Att stå i kö och därmed få möjlighet till ett erbjudande om bostad
              innebär inte att man blir godkänd som hyresgäst. Där finns det
              andra faktorer som påverkar. Företagen, oavsett om de är kommunala
              eller privata, har så kallade uthyrningspolicyer. Jag har stött
              på ett antal exempel där bostadssökande påtalat att det varit
              mycket svårt att få tag i en bostad och framför allt att bli godkänd
              i egenskap av bostadskonsument.
            </seg>
            <seg n="c24f7dfb">
              Då kan man diskutera fortsatta åtgärder vad gäller fördelningen
              av bostäder. Statsrådet var inne på att man kunde införa en obligatorisk
              bostadsanvisningslag och kommunala bostadsförmedlingar. Men jag
              hävdar att det inte löser frågan om bostadskonsumentens konsumentskydd.
              Man måste också titta på andra åtgärder eftersom jag inte delar
              uppfattningen att det är lösningen. Det har prövats tidigare,
              och det har inte löst problemet.
            </seg>
            <seg n="45f38a32">
              Det man i stället borde fokusera på är att exempelvis se hur
              sekretesslagstiftningen fungerar vad gäller spridandet av information
              om dem som bor i beståndet och sådana som sökt bostad. Det är
              en viktig frågeställning. Det andra är diskrimineringslagstiftningen,
              som borde ses över för att se hur den fungerar. Där finns nu en
              kommitté som arbetar. Och det finns ytterligare saker man behöver
              se över.
            </seg>
            <seg n="0f2dd349">
              De problem som här påvisats löser man inte genom att ställa människor
              i kö där någon sedan hamnar längst fram i kön och får ett erbjudande.
              Fortfarande ska man ju bli godkänd som hyresgäst.
            </seg>
            <seg n="8436e64e">
              Därför vill jag veta vad statsrådet rent konkret avser att göra
              för att stärka bostadskonsumenternas ställning. Vilka åtgärder
              kan man vidta för att se till att bostadskonsumenter får en rimlig
              möjlighet att få en bostad? Kommer man att se över de brister
              som jag påvisat?
            </seg>
            <seg n="d659b1a2">
              I svaret säger statsrådet, såsom jag uppfattat det, att ett eventuellt
              förslag från statsrådet är att alla lediga lägenheter ska fördelas
              efter vissa principer. Då är min följdfråga: Innebär det att hundra
              procent av de lediga lägenheterna på marknaden ska gå till någon
              form av obligatoriska bostadsförmedlingar? Är det vad statsrådet
              i slutändan kommer att landa i?
            </seg>
            <seg n="bc4bb172">
              Det är viktigt att även på detta område modernisera för att kunna
              hitta framtidens lösning. Jag tror att om vi i stället fokuserar
              på konsumenternas möjligheter, oavsett om de hyr av ett privat
              eller ett kommunalt bostadsföretag, har mycket vunnits på vägen.
              Därför skulle jag gärna vilja ha kommentarer och svar från statsrådet
              vad gäller just dessa två frågor.
            </seg>
          </u>
          <note type="speaker" n="f14aab25">
            Anf. 40 MARIAM OSMAN SHERIFAY (s):
          </note>
          <u who="unknown" xml:id="i-27c20f20b60bfc8a-13" n="1db4f622">
            <seg n="379200b1">
              Fru talman! Jag vill börja med att tacka interpellanten.
            </seg>
            <seg n="93852a04">
              Återigen angriper vi en viktig fråga som rör diskriminering.
              Denna gång gäller det bostadsmarknaden. Att ha tak över huvudet
              är en mänsklig rättighet, en grundläggande rättighet. Det gäller
              oavsett om man är svart, bryter på franska eller arabiska, är
              misshandlad kvinna, psykiskt sjuk eller släkt med någon som anses
              vara våldsam. Det jag nu nämner är hämtat från MKB:s hemliga register.
            </seg>
            <seg n="f9d54d91">
              Fru talman! Det som gör mig mest upprörd när det gäller MKB:s
              hemliga register är synen på människor. Man ser på människor som
              på varor. Varor med defekter sorteras bort och kastas på soptippen.
              Så känner jag. Människor som är sårbara eller ser ut som jag anses
              vara annorlunda, defekta och oönskade och behandlas därmed illa
              eller sorteras bort.
            </seg>
            <seg n="2dd7a98d">
              Det som gör mig förbannad är att MKB är ett kommunalt bostadsbolag
              som ska ta ett socialt ansvar och leva upp till det. Det kommunala
              bostadsbolaget ska vara ett föredöme, säger vi, även om självfallet
              alla fastighetsägare ska leva upp till kraven på likabehandling.
              Något annat är förödande för vårt land. Det hör inte heller hemma
              i min socialdemokratiska vision av ett samhälle för alla, oavsett
              etnicitet, sexuell läggning, funktionshinder eller vilken gud
              man ber till.
            </seg>
          </u>
          <note type="speaker" n="487dd51f">
            Anf. 41 STEN LUNDSTRÖM (v):
          </note>
          <u who="sten_lundstrom_39803a" xml:id="i-caaaea4caccd7494-0" n="76509b2b">
            <seg n="acd363da">
              Fru talman! Jag vill också passa på att tacka interpellanten.
              Man skulle kunna säga att sent vaknar syndaren. Vi är ett parti
              som ett antal gånger har försökt lägga fram förslag för att komma
              till rätta med det här. Det här är ingen nyhet. Det är naturligtvis
              ännu mer sorgesamt att det sker i min egen kommun, men det är
              ingen nyhet. Jag har stått ett antal gånger i den här kammaren
              och redovisat kring de regelverk som vi har stött på, framför
              allt när jag jobbade i Hemlösekommittén.
            </seg>
            <seg n="af9d870d">
              I orter där det är bostadsöverskott sätter man upp regler för
              att få flytta in: Tre månaders inkomst ska du kunna redovisa,
              fast inkomst, fast jobb. Du får inte ha någon betalningsanmärkning.
              Du får knappast vara ensam. Du får inte vara ensamstående med
              barn. Då får du ingen bostad.
            </seg>
            <seg n="e11fbc19">
              Visst. Vi bygger bort bostadsbristen. Det är alldeles rätt. Men
              antagligen är en solidarisk och rättvis bostadsförmedling betydligt
              viktigare i en situation då det är bostadsbrist, när fastighetsägarna
              har större möjlighet att välja precis som de vill. Tyvärr är det
              vid de besök jag har gjort runtom i landet ingen större skillnad
              på privata och kommunala bostadsföretag. Det borde vara det. Det
              borde vara en självklarhet för fullmäktigeförsamlingar runtom
              i landet att ta ansvar för sina egna företag och se till att sådant
              här inte sker. Jag har därför i debattartiklar i alla fall i första
              läget krävt att man avsätter vd:n för MKB. Jag skulle gärna se
              att styrelsen såg över sin roll i det här också, även kommunledningen.
            </seg>
            <seg n="47e4027f">
              Vad finns det då att göra? Jag ska ta några exempel på det som
              vi har lyft fram under åren. Diskrimineringslagstiftningen finns.
              Om du är diskriminerad på grund av hudfärg eller annat kan du
              få rätt i fråga om att du är diskriminerad. Men du har ingen möjlighet
              att överklaga att du inte har fått ett kontrakt. Överklaganderätten
              finns inte. Vi har motionerat om det ett antal gånger. Hittills
              har man röstat ned det. Det vore kanske idé att titta på möjligheten
              att överklaga att man inte fick ett kontrakt.
            </seg>
            <seg n="2b46aab5">
              Det finns behov av en kommunal bostadsförmedling, en obligatorisk
              bostadsförmedling, och en bostadsanvisningslag som också kan ge
              kommunen rätt att välja ut hyresgästerna över huvudet på fastighetsägaren.
              Det behövs. Fastighetsägarna kommer uppenbarligen aldrig att ta
              det ansvar de borde ta. Låt oss se över den lagen! Instifta den
              igen!
            </seg>
            <seg n="e21384d3">
              Vi har krävt att Boverket ska göra en sammanställning över de
              olika regelverk som finns runtom i landet för rätten att hyra
              bostad. Vi har fått avslag varje gång vi har ställt det kravet
              i den här kammaren. Det kanske är ett förslag som man borde ta
              upp igen och se till att Boverket får det uppdraget så att vi
              får en sammanställning. Det jag har sett när jag har rest runt
              i landet är skrämmande. Bostadsmarknaden är framför allt till
              för att göda dem som äger fastighetsföretagen, i mindre utsträckning
              för att tillgodose människors behov av bostäder.
            </seg>
            <seg n="f31ea953">
              Det är ganska hög tid att vi antar de här direkta tydliga regelverken.
              Att det inte finns bostadsförmedling i Malmö, Göteborg eller Uppsala
              är en skam. Vi införde tillsammans en bostadsförsörjningslag som
              gav regeringen rätt att ålägga kommuner som inte tog sitt bostadsförsörjningsansvar
              att inrätta bostadsförmedlingar. Hur många sådana exempel har
              vi från regeringen? Hur många kommuner har Lars-Erik Lövdén och
              nu Mona Sahlin ålagt att inrätta bostadsförmedlingar? Det är noll.
            </seg>
            <seg n="58d05c41">
              Det är lätt att vara upprörd över MKB:s behandling, och det ska
              man vara. Det MKB har gjort är inte acceptabelt. Det är knappast
              ens en gång förlåtligt. Nu är det dags att se till att det här
              inte får fortsätta. När man lägger ut ansvaret längst ut i organisationen,
              som MKB har gjort, hos de enskilda bovärdarna, gynnar man anställdas
              barn, släktingars barn, och man ser också till att man inte får
              in hyresgäster som är besvärliga och sedan kommer att belasta
              ens arbete.
            </seg>
          </u>
          <note type="speaker" n="39f0f704">
            Anf. 42 RIGMOR STENMARK (c):
          </note>
          <u who="rigmor_stenmark_bd34ff" xml:id="i-4167ae6822ad89f9-0" n="4832e17b">
            <seg n="609145d8">
              Fru talman! Det är lätt att instämma i Mariam Osman Sherifays
              ilska och besvikelse. Det som händer på bostadssektorn är faktiskt
              ganska trist. Det började med byggkartellen. Det kom så småningom
              en rapport, Skärpning gubbar! Men det bara fortsätter. Den ena
              oegentligheten efter den andra dyker upp. Det handlar om svarthandel,
              lägenhetsaffärer och nu om diskriminering.
            </seg>
            <seg n="a0b5aadd">
              Jag tror att det väldigt mycket handlar om respekt, ansvar och
              attityder hos människor. Det är en händelse som ser ut som en
              tanke att vi har konstitutionsutskottets betänkande KU12 om offentlighet
              och sekretess samt integritetsfrågor på bordet i riksdagen. Jag
              tar mig friheten att läsa innantill från betänkandet på s. 24.
              Det här är alltså frågor som vi ska ta ställning till den här
              veckan. Det finns två motioner som tar upp förhållandet att uppgifter
              i handlingar hos allmännyttiga företag om hyresgäster och bostadssökande
              normalt är offentliga. De som har motionerat är två socialdemokrater.
              De begär ett stärkt integritetsskydd för de här grupperna. Då
              frågar man sig om socialdemokraterna inte pratar med varandra.
              De regler som i dag gäller 7 kap. 25 § andra stycket sekretesslagen
              gäller sekretess i kommunal bostadsuthyrningsverksamhet för uppgift
              om enskilds personliga förhållanden om det kan antas att den enskilde
              eller någon närstående till honom lider men om uppgiften röjs.
            </seg>
            <seg n="e6bbe904">
              Här kan man väl verkligen säga att personerna har lidit men.
              Jag skulle vilja höra lite grann om hur ministern ser på den frågan.
              Är det dags för en skärpning i sekretesslagstiftningen när det
              gäller hur man utlämnar människor i de frågor som interpellanten
              har frågat om?
            </seg>
          </u>
          <note type="speaker" n="94445798">
            Anf. 43 LUCIANO ASTUDILLO (s):
          </note>
          <u who="unknown" xml:id="i-27c20f20b60bfc8a-14" n="1db4f622">
            <seg n="92f24f30">
              Fru talman! Narkoman som är patient inom psykiatrin, har en bror
              som är en riktig bråkstake, samröre med missbrukare på Törnrosen
              och Johannelund, misstänkt vara bosnisk z, klent begåvad och mycket
              ensam, svart och bryter på franska. Det är en del av de begrepp
              som användes om hyresgäster och människor som sökte bostäder i
              allmännyttan.
            </seg>
            <seg n="b30aa015">
              Fru talman! Det som uppdagas och som Sydsvenskan beskrivit i
              en rad artiklar om det hemliga register och eventuella listor
              som funnits över bostadssökande och hyresgäster är ett agerande
              som är djupt oetiskt och katastrofalt. Oavsett om det är register
              eller listor eller om det är förenligt med lagar, vilket jag absolut
              inte kan tänka mig, måste man reagera väldigt tydligt. Vi måste
              vara glasklara på den här punkten. Det kan inte tolereras att
              människor behandlas olika på grund av till exempel etnisk, kulturell
              eller religiös bakgrund. Här borde de kommunala bostadsbolagen
              vara ett föredöme och inte tvärtom. Det är egentligen tragiskt,
              för MKB har på många sätt gått i bräschen för en social bostadspolitik.
              När arbetsförmedlingen i Rosengård lade ned startade MKB en arbetsförmedling
              där man hjälpte boende i Rosengård att få jobb. Man jobbar nu
              extremt mycket med att se till att det byggs billiga bostäder.
              Man har rustat upp områden som har varit väldigt nedgångna. Allt
              det här bra som har gjorts försvinner ju på en dag på något sätt.
              Man kan absolut inte legitimera det andra beteendet med de här
              bra sakerna. Därför tycker jag att det är glädjande att kommunen
              och många andra varit så resoluta i sitt agerande. Samma dag som
              detta kom fram skickade kommunen sina jurister, experter på personuppgiftslagen,
              till MKB för att kontrollera vad som gjorts. MKB:s styrelse har
              polisanmält sig själv för att kontrollera vad som hänt. I morgon
              på kommunstyrelsesammanträdet i Malmö kommer MKB att få ta fram
              allt som har hänt och lägga alla kort på bordet. DO har också
              valt att gå in och särskilt granska MKB. Det är också bra.
            </seg>
            <seg n="20ad1890">
              Det jag reagerar på, fru talman, är att borgerlighetens reaktion
              på det här, åtminstone lokalt i Malmö, har varit: Sälj ut allmännyttan!
              Det är ju tragiskt att reducera hela den här så viktiga frågan
              till en ägandeform! I själva verket ser jag det så att den bostadsmarknad
              som vi har har blivit för mycket av en marknad där enskilda människor
              värderas utifrån betalningsförmåga, ursprung och annat. Det tycker
              jag är oerhört tragiskt.
            </seg>
            <seg n="963fd415">
              Ministern har varit tydlig och föreslagit en rad saker som förhoppningsvis
              kommer att ske snart. Det gäller en bostadsanvisningslag. Förmedlingsverksamheten
              ska ses över. Det ska bli ökad tillsyn. Vi har redan en stark
              diskrimineringslag som gäller på bostadsmarknaden. Det här måste
              ske snabbt för att också vi från statsmaktens sida ska signalera
              resolut mot MKB:s agerande.
            </seg>
          </u>
          <note type="speaker" n="4374c4f1">
            Anf. 44 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-6c292528d0b3e2b2-0" n="efa96531">
            <seg n="481b61f7">
              Fru talman! Skandalen inom MKB faller in i ett mönster som blir
              allt tydligare, där människor utan kontakter och kontanter får
              det allt svårare på bostadsmarknaden medan politiker, fackpampar
              och direktörer ordnar det för sig på en genomreglerad marknad.
              Vi är överens i vår kritik av MKB, och det tycker jag är jättebra.
              Det vi däremot inte är överens om är hur vi ska lösa detta. När
              jag lyssnar på många här verkar alla inse att det finns en kö,
              och att det är ett av de problem som har gjort att det har blivit
              så här. Lösningen är nu att fundera på hur man ska ordna denna
              kö och organisera den, hur man ska förmedla den. En sak som är
              ganska tydlig fick nog Mona Sahlin väldigt klart för sig när hon
              träffade företrädare för Malmö, Helsingfors och Göteborg, alla
              socialdemokrater, när hon försökte marknadsföra detta med bostadsanvisningslag.
              Då var alla väldigt tydliga och sade att man inte ville ha detta
              utan att vad det handlar om är att det byggs mer. Det är kanske
              detta det handlar om.
            </seg>
            <seg n="c388f364">
              Nu övergår jag till svaret på den väldigt bra interpellation
              som Nina Lundström har ställt. Där kommer det igen att man kanske
              till och med ska förmedla alla lägenheter. De ska förmedlas rättvist,
              står det. Det är där jag har en fråga till Mona Sahlin. Vad är
              det som skiljer dem som får en lägenhet från dem som inte kommer
              att få en lägenhet i det här rättvisa systemet? Vilka kriterier
              är det som ska gälla? Är det antal barn, etnicitet, ålder? Det
              skulle jag väldigt gärna vilja ha ett svar på.
            </seg>
            <seg n="4ef3dfc9">
              När jag sedan läser mig vidare i interpellationssvaret tycker
              jag att det finns ett enormt cirkelresonemang. Mona Sahlin pratar
              om att hon funderar på en tvingande lag. Och samtidigt ska hon
              samråda med företrädare för kommunerna. Jaha. Men om hon först
              ska säga: Ni ska göra så här vad är det då Mona Sahlin ska samråda
              om? Det är min andra fråga.
            </seg>
          </u>
          <note type="speaker" n="191f781f">
            Anf. 45 Samhällsbyggnadsminister MONA SAHLIN (s):
          </note>
          <u who="mona_sahlin_209729" xml:id="i-27c20f20b60bfc8a-15" n="098cd8af">
            <seg n="638108a4">
              Fru talman! Det är bra att vi är överens om några grunder i det
              här. Det brukar vi vara när vi diskuterar de här frågorna, och
              det går inte att uttrycka det bättre än vad Mariam Osman Sherifay
              gjorde, om upprördheten och konsekvenserna av det som sker, det
              som har skett i MKB och det som dessvärre det tror jag både jag
              och ni andra i debatten är övertygade om inte bara sker i MKB
              utan också på betydligt fler håll på bostadsmarknaden.
            </seg>
            <seg n="8609b157">
              Utgångspunkterna för diskussionen är flera. Det är många som
              hävdar nu precis som i alla andra diskussioner vi har haft att
              huvudproblemet är bristen på bostäder. Jag vill inte hålla med
              om att det är huvudproblemet. Jag säger att det är ett stort problem.
              Jag skulle kunna uttrycka det så här: Även om vi inte hade någon
              formell brist på bostäder, hur lätt är det för en romsk familj
              med fem barn att få ett hyreskontrakt hos en kommunal eller en
              privat hyresvärd?
            </seg>
            <seg n="c77dc2d7">
              Frågeställningen handlar inte bara om att bygga även om vi är
              helt överens om att det är en grundförutsättning för väldigt mycket.
              Vi måste vidga den här diskussionen så att lösningen inte bara
              är att bygga fler lägenheter. Det är också att erkänna diskrimineringen,
              att se utbreddheten av den och att hitta åtgärder som handlar
              om detta vid sidan av det fortsatta arbetet med att bygga fler
              lägenheter. Därför är det också intressant att diskutera: Hur
              förmedlas lägenheter? Oavsett om vi har en bostadsförmedlingslag
              eller inte så förmedlas det lägenheter, eller hur? Och de förmedlas
              efter vissa kriterier, eller hur? Jag är övertygad om att dessa
              kriterier gör det svårare för den romska sjubarnfamiljen att få
              ett kontrakt oavsett om de söker hos en privat eller en offentlig
              bostadsägare.
            </seg>
            <seg n="57dab45c">
              Av de här skälen vill jag fortsätta. Jag kommer ju att svara
              på några av de här frågorna i de interpellationer som säkert tyvärr
              kommer upp efter ajourneringen. Vi måste förmedla fler eller alla
              lägenheter, utryckte jag det i svaret. För att komma fram till
              hur det ska ske har jag också angett att vi tittar på bland annat
              bostadsförsörjningslagen, som har diskuterats här. Framför allt
              Sten Lundström lyfte fram den. Där är en av de frågeställningar
              som jag har väckt: Om kommunerna ska ta ett ansvar för att veta
              hur bostadsbehovet ser ut i kommunerna, hur vet man det i dag?
              Därmed kopplar vi diskussionen om förmedling av lägenheter till
              den debatten.
            </seg>
            <seg n="a1cbda1a">
              Jag är mycket väl medveten om att såväl Helsingfors som Göteborg
              och Malmö tyckte att de hade väldigt bra system själva. Jag vet
              inte om Malmö håller med om det i dag. Också i till exempel Helsingfors
              har man en bostadskö med en frivillig överenskommelse. Också de
              har ett kösystem, Marietta de Pourbaix-Lundin, som bygger på tid.
              På din frågeställning låter det som att har man ingen lag finns
              det inte heller några kriterier att utgå från. Det måste utgå
              från tid.
            </seg>
            <seg n="fd588dca">
              Precis som jag försökte säga i svaret här: När jag säger rättvisa
              regler handlar det framför allt, tycker jag, om kötiden och om
              att man på ett rimligt sätt ska kunna visa att man kan betala
              sin hyra. Det är inte hur många barn man har eller vilken etnisk
              utgångspunkt man har som är viktigt. Det gäller att komma bort
              från diskrimineringen och att ha en större insyn i hur regelverken
              ser ut i såväl privata som offentliga förmedlingssystem. Det är
              också att överväga både hur bostadsförsörjningslagen och bostadsförmedlingslagen
              ser ut och fungerar.
            </seg>
            <seg n="36d10d20">
              Jag kommer snart att säga detta. Under februari månad, alltså
              väldigt snart, ska jag lämna besked om hur jag ser på hur regeringen
              ska gå vidare med dessa frågeställningar. Jag är långtifrån övertygad,
              vare sig av diskussionen om MKB eller av diskussionen om hur det
              ser ut på övriga delar av bostadsmarknaden, om att det inte vore
              rimligt att överväga att stärka lagstiftningen för att skapa en
              större rättvisa också för den romska familjen.
            </seg>
          </u>
          <note type="speaker" n="b7c5abff">
            Anf. 46 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-2b826ab215694a0a-1" n="eb4c2181">
            <seg n="01cf1bba">
              Fru talman! När jag säger huvudproblemet hänvisar jag till mängder
              av de problem som finns på bostadsmarknaden. Vi har ju haft ett
              antal olika fall som har dykt upp de senaste månaderna, det senaste
              året, som visar att det finns väldigt mycket att göra.
            </seg>
            <seg n="55f73dd5">
              Jag valde också att betona konsumentperspektivet, alltså bostadskonsumenternas
              skydd och möjligheter på bostadsmarknaden. Det tyckte jag var
              huvudpoängen i mitt anförande, att påvisa att man måste hitta
              lösningar för detta. Jag menar att det finns mängder av andra
              problem som också är en förlängning av detta som vi talar om i
              dag. Det gäller exempelvis sådana saker som vi inte har varit
              inne på som jag tänkte ta upp nu. Det är frågan om hur man definierar
              störning och hur länge störningsstämpeln på en person kan följa
              med. Den gör att man inte får chansen att få ett annat hyreskontrakt.
            </seg>
            <seg n="66e216d3">
              Det gäller också frågan: Vad gör man i en stadsdel där hundra
              procent av bostäderna ägs av ett kommunalt bostadsföretag? Har
              man fått nej där är man körd inom det området och kanske i hela
              kommunen om det är ett bostadsföretag som äger mycket bostäder.
            </seg>
            <seg n="21e11e72">
              Jag tycker att man verkligen bör ta den här diskussionen på allvar.
              Det handlar om att se över alla lagstiftningar som kan beröra
              bostadskonsumentens roll. Att diskutera bostadsanvisningslag och
              kommunala bostadsförmedlingar tycker jag är att ta ett för litet
              grepp.
            </seg>
            <seg n="5c3f77e4">
              Jag undrar, precis som en tidigare frågeställare: Om stadsrådet
              menar att obligatoriska bostadsförmedlingar är lösningen, när
              avser regeringen att förelägga någon av de här kommunerna att
              inrätta en sådan? Den möjligheten finns i dag, men jag kan konstatera
              att varken den tidigare bostadsministern eller den nuvarande samhällsbyggnadsministern
              har gjort det. Den möjligheten har funnits hela tiden, i enlighet
              med regeringens eget förslag i en proposition som antagits här.
              Det är min följdfråga.
            </seg>
            <seg n="8a2bff93">
              Det finns också andra exempel. Jag måste verkligen intyga den
              upprördhet man kan känna när det uppdagas att kvinnor utifrån
              kvinnofridslagstiftningen kan råka illa ut på grund av att de
              faller inom begreppet störning. En misshandlad kvinna kan faktiskt
              nekas att få en bostad på grund av att hon kan dra till sig personer
              som är störande för omgivningen. Där är hyresvärden tvungen att
              agera. Om de kringboende anmäler detta måste man som hyresvärd
              agera. Detta måste man också titta på: Vad är skyddet för de kvinnor
              som blir utsatta på det här sättet? Det är verkligen ett slags
              dubbelbestraffning.
            </seg>
            <seg n="d74463d8">
              Jag menar också att det finns andra delar i sekretessproblematiken.
              Det finns ett antal exempel från kammarrätter i Sverige, inte
              minst från Göteborg och Jönköping, där man kunnat hämta ut väldigt
              privata uppgifter från de kommunala bostadsföretagen, för sekretessen
              gäller inte dem. Journalister har begärt ut uppgifter, forskare
              har begärt ut uppgifter, andra boende har begärt ut uppgifter
              väldigt känsliga uppgifter som på intet sätt kan skyddas. Det
              tycker jag också är en viktig frågeställning att lösa i detta.
            </seg>
            <seg n="f94871a0">
              Jag vill verkligen betona att detta är en fråga för både kommunala
              bostadsföretag och privata. Jag kan konstatera att de privata
              värdarna har etiska riktlinjer som har antagits i deras organisation.
              De kommunala bostadsföretagen har inga etiska riktlinjer antagna.
              Det tycker jag också är en viktig frågeställning att lyfta upp
              här. Jag tycker dock att det är att begränsa diskussionen att
              säga att en obligatorisk bostadsförmedling löser detta.
            </seg>
            <seg n="903013b9">
              Jag konstaterar också att Vänsterpartiet styr i en del kommuner,
              inte minst i den här regionen. Jag kan konstatera att Vänsterpartiet
              inte har tagit ställning för och infört obligatorisk bostadsförmedling
              i de kommunerna.
            </seg>
            <seg n="646a4a8f">
              Jag tycker ändå att man av respekt för de bostadskonsumenter
              som finns där ute, den romska familjen och många andra, måste
              se på konsumentskyddet och hur man kan stärka det. Alla måste
              också dra åt samma håll. Ytterst handlar det om människors möjlighet
              att få en bostad, och då måste man föra en vid debatt.
            </seg>
          </u>
          <note type="speaker" n="54b3b378">
            Anf. 47 MARIAM OSMAN SHERIFAY (s):
          </note>
          <u who="unknown" xml:id="i-27c20f20b60bfc8a-16" n="1db4f622">
            <seg n="f23058fa">
              Fru talman! Jag kan bara instämma i vad ministern här har sagt
              om kommunernas ansvar vad gäller styrning av sina kommunala bostadsföretag.
              Men jag tycker också att det är väldigt viktigt att man ser över
              lagen för den som diskrimineras. Den som diskrimineras orkar faktiskt
              inte, fru talman, först bli kränkt och sedan själv göra något
              åt det. Det är att kränkas om och om igen.
            </seg>
          </u>
          <note type="speaker" n="48d2135c">
            Anf. 48 STEN LUNDSTRÖM (v):
          </note>
          <u who="sten_lundstrom_39803a" xml:id="i-caaaea4caccd7494-1" n="76509b2b">
            <seg n="547d743d">
              Fru talman! Jag försökte peka på också ett par andra lösningar
              som samhällsbyggnadsministern inte tog upp, nämligen att ge Boverket
              i uppdrag att på allvar se över de olika regelverk som finns samt
              att fundera på rätten att överklaga ett kontrakt. Det är ett effektivt
              sätt som skulle få många av hyresvärdarna att bli försiktiga.
              Det skulle innebära att man måste bevisa att man inte har diskriminerat.
              Den möjligheten finns inte i dag. Man kan gå till Diskrimineringsombudsmannen
              och få konstaterat att man har diskriminerats, men man får ingen
              bostad. Det är det som är problemet. Och vem går in och anmäler
              en fastighetsägare för diskriminering när man står utan bostad?
              Då är man körd nästa gång också. I alla fall i Malmö gör det informella
              nätverk som finns mellan det privata och det kommunala att man
              i så fall är avstängd från bostadsmarknaden i Malmö.
            </seg>
            <seg n="7dda2a2f">
              Sedan vill jag svara Nina Lundström. I Malmö har Vänsterpartiet
              vid ett antal tillfällen, ända sedan jag kom in i fullmäktige,
              motionerat om återskapande av en bostadsförmedling. I Helsingfors
              finns en bostadsförmedling. Helsingfors kan inte införa en bostadsanvisningslag;
              det kan vi göra här i kammaren. Tyvärr har dock socialdemokratin
              i Malmö än så länge röstat nej varenda gång vi haft förslaget
              om bostadsförmedling uppe.
            </seg>
            <seg n="a0f1a1e7">
              När vi har motionerat här om obligatorisk bostadsförmedling har
              Folkpartiet, precis som i Malmö, alltid röstat emot detta vid
              varje tillfälle. Det gäller även rätten att överklaga och Boverkets
              uppgift att se över de regelverk som finns. Vid varje tillfälle
              har Folkpartiet tillsammans med moderater, centerpartister och
              socialdemokrater röstat emot de förslagen varje gång.
            </seg>
            <seg n="39597de6">
              Lite nyfiken är jag på vad Nina Lundström har för idéer. Nina
              Lundström har väldigt många frågor men ganska få idéer. Jag måste
              säga att i de debatter vi fört hitintills har inte Folkpartiet
              fört den här frågan framåt på något sätt. Det gäller att komma
              fram till handling, inte bara vara upprörd. Jag tycker att man
              ska vara upprörd, men upprördheten måste någonstans mynna ut i
              konkreta förslag. Där är det helt tomt.
            </seg>
          </u>
          <note type="speaker" n="580a8199">
            Anf. 49 RIGMOR STENMARK (c):
          </note>
          <u who="rigmor_stenmark_bd34ff" xml:id="i-4167ae6822ad89f9-1" n="4832e17b">
            <seg n="735a3cda">
              Fru talman! Jag håller faktiskt med om att det i just denna fråga
              inte i första hand handlar om att vi ska bygga mer. Det handlar
              inte heller om en bostadsförsörjningslag. Det handlar faktiskt
              om att människor har blivit diskriminerade. Det handlar faktiskt
              om att bolag har gjort saker som redan i dag är olagliga. Man
              får inte bete sig på det sättet. Det är bara att stryka under
              att det är fruktansvärt trist.
            </seg>
            <seg n="d879c0de">
              Jag tycker också att Sten Lundström ställer en berättigad fråga:
              Vad ska vi göra?
            </seg>
            <seg n="24bce7d4">
              När jag fick höra talas om detta tog jag direktkontakt med Datainspektionen.
              Jag sitter i den styrelsen och kände mig lite skyldig för att
              vi inte hade uppmärksammat detta, för att inte Datainspektionen
              som myndighet har ett sådant tillsynsansvar att man kunnat ligga
              lite grann i startgroparna. Jag fick ett glädjande svar, nämligen
              att man faktiskt gjorde det och att man nu är inne på att ha en
              tillsyn.
            </seg>
            <seg n="6f77d613">
              Både Nina och jag sitter också med som ersättare i styrelsen
              för Sabo, Sveriges allmännyttiga bostadsorganisation, där de flesta
              av de här kommunala bolagen är medlemmar, och jag vet att vi också
              där kommer att ta upp den här frågan. Vi måste naturligtvis se
              över om vi ska ha ett etiskt program för dem så att vi får upp
              de här frågorna.
            </seg>
            <seg n="5abaa2cf">
              När sekretessen för uppgifter om hyresgäster i kommunala bostadsföretag
              skulle införas på 90-talet diskuterades om den sekretessen borde
              göras lika stark som sekretessen hos socialtjänsten. Då tyckte
              inte regeringen det, och det tyckte inte heller riksdagen. Tydligen
              tycker man inte det nu heller. Jag vill återigen påpeka att vi
              nu har betänkandet Offentlighet och sekretess samt integritetsfrågor
              på bordet, så det finns alltså möjlighet att backa när det ska
              behandlas. Jag skulle önska att vi kunde vara eniga om att skicka
              tillbaka det till konstitutionsutskottet och titta över detta.
            </seg>
          </u>
          <note type="speaker" n="3ba06c31">
            Anf. 50 LUCIANO ASTUDILLO (s):
          </note>
          <u who="unknown" xml:id="i-27c20f20b60bfc8a-17" n="1db4f622">
            <seg n="d1ff69f5">
              Fru talman! Först och främst vill jag tacka ministern för beskedet
              att det redan i februari ska läggas fram förslag kring eventuella
              förändringar i bostadsförsörjningslagen och bostadsförmedlingslagen.
              Jag tror att det är bra att det sker i samråd med kommunerna så
              att det faktiskt får effekt.
            </seg>
            <seg n="cc8c7252">
              Jag vill ändå peka på det system som MKB har använt i Malmö.
              Man har alltså valt fem sökande utifrån vissa kriterier som får
              komma och se lägenheten, och sedan har man bland dessa fem valt
              ut den man tycker passar. Sådana system öppnar ju för godtycke.
              Här krävs en större öppenhet kring processen. Det här systemet
              kanske är bra, men låt det vara öppet.
            </seg>
            <seg n="65ede00e">
              Jag tror i så fall att vi i Malmö kan lära av Helsingfors, där
              man ändå lyckas ha en kö som är transparent och där tid är ett
              kriterium. Det systemet tycker jag är bättre än det vi har valt
              i det kommunala bostadsbolaget i Malmö.
            </seg>
            <seg n="c24ff921">
              Det jag reagerar på här är att både Nina Lundström och Marietta
              gör detta till en fråga om ägandeform, både direkt och indirekt.
              Nina Lundström påpekade att de privata bolagen har etiska riktlinjer
              och det har inte de kommunala och de allmännyttiga. Lokalt i Malmö
              var det första pressmeddelandet från det moderata kansliet och
              oppositionsrådet: Sälj ut! Sälj ut!
            </seg>
            <seg n="5617cb7e">
              Jag tycker att det är tragiskt att reducera den här viktiga frågan
              till en fråga om upplåtelseform, vem som äger, när vi i själva
              verket vet att det är fråga om mer än så. Vi vet att framför allt
              de kommunala bostadsbolagen, var de än finns, varit de som tagit
              det sociala ansvaret för människor.
            </seg>
          </u>
          <note type="speaker" n="110d9db5">
            Anf. 51 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-6c292528d0b3e2b2-1" n="efa96531">
            <seg n="415d9458">
              Fru talman! Jag har inte pratat om vem som äger bolagen. Jag
              förstod att du förmodligen menade att jag hade sagt det. Men jag
              skulle faktiskt kunna ställa frågan: Vad ska vi med kommunala
              bostadsbolag till? Jag gör inte det, men du har faktiskt provocerat
              fram den frågan.
            </seg>
            <seg n="a5a55399">
              I Helsingfors står 100 000 människor i kö. Vi hade en hearing
              i bostadsutskottet i höstas där vi fick en beskrivning av att
              de privata hyresvärdarna lämnar in ganska många lägenheter. Det
              är nästan fifty-fifty. Det bekräftas också av socialdemokraten
              Py Börjesson som sysslar med de här frågorna i Helsingfors. Hon
              säger att fler och fler lämnas. Då kan man igen ställa frågan:
              Varför behövs det ännu fler lagar än de som redan finns, när problemet
              förmodligen ligger någon annanstans?
            </seg>
            <seg n="e23fca11">
              När jag frågade vilka kriterier som ska gälla fick jag svaret
              av Mona Sahlin att det är kötid och att man kan betala hyran.
              Det är det som ska gälla. Det betyder att det Mona Sahlin är ute
              efter är att vi här i riksdagen i princip ska stifta en lag där
              det är två kriterier som gäller när alla ska förmedla bostäder.
              Det är kötid och att man kan betala hyran, ingenting annat.
            </seg>
            <seg n="00c67eb8">
              Jag förstår att Mona Sahlin reagerar nu, men jag frågade därför
              att jag tycker att det här är en väldigt viktig fråga. Vad är
              det för kriterier som ska gälla och vad är det som skiljer de
              människor som får en bostad från dem som inte får en bostad? Man
              måste ha en uppfattning om det. Då är det de här två kriterierna
              alltså.
            </seg>
            <seg n="f4d9e485">
              Jag blev väldigt förvånad över att vi här i riksdagen ska stifta
              en lag som ska gälla rakt över hela landet. Det kan inte vara
              möjligt. Det är min förhoppning att det inte kommer något förslag
              i februari.
            </seg>
            <seg n="97f8d3fa">
              Som slutord skulle jag säga att det väl är bättre att vi svartlistar
              kommunala bolag än att vi svartlistar enskilda människor, som
              de kommunala bolagen har gjort.
            </seg>
          </u>
          <note type="speaker" n="cd6daef5">
            Anf. 52 Samhällsbyggnadsminister MONA SAHLIN (s):
          </note>
          <u who="mona_sahlin_209729" xml:id="i-27c20f20b60bfc8a-18" n="098cd8af">
            <seg n="3ca57b0c">
              Fru talman! Låt mig bara göra en korrigering. Som de kommunala
              bostadsbolagen har gjort, avslutade Marietta de Pourbaix-Lundin
              sitt inlägg. Har det här skett i alla kommunala bolag i hela landet?
              Eller är det hos MKB, som vi vet, och så är vi alla upprörda och
              oroliga över att det kanske finns diskriminerande faktorer inom
              många delar av bostadsmarknaden, privat som offentlig. Och vad
              ska vi göra åt det? Det har de flesta av oss här försökt att diskutera.
            </seg>
            <seg n="b36fa984">
              Jag vill bara säga att när vi träffade företrädare för storstadskommunerna,
              Helsingfors, Göteborg och Malmö, kunde vi konstatera att, och
              jag har sagt det flera gånger förut, Helsingfors har ett relativt
              väl fungerande system. Men Malmö har i princip inget, och Göteborg
              har ett som fungerar på ett annat sätt och som man kan diskutera
              om det fungerar eller inte fungerar. Men frågeställningen nu var
              ju hur vi ska få fler lägenheter som förmedlas i Sverige, inte
              bara efter kontakter och pengar utan också efter så enkla faktorer
              som hur länge man har köat för en bostad och att man förstås kan
              betala för sig.
            </seg>
            <seg n="a17cfce0">
              De frågeställningar som vi inte hinner gå in på djupet på här
              och Rigmor Stenmark har ju en annan interpellation som vi får
              diskutera sedan går ut på att bygga mer och att förmedla fler.
              Där fortsätter jag att titta på i vilken mån lagstiftningen kan
              vara ett av redskapen för att göra detta mer öppet och få mer
              rimliga villkor i större delar av landet än det är i dag.
            </seg>
            <seg n="779edf94">
              Men vi har också diskuterat hur man ska få större insyn i reglerna
              för förmedling hos privata såväl som offentliga fastighetsägare.
              Sten Lundström frågade återigen om inte Boverket kunde få det
              uppdraget. Jag är inte säker på att Boverket kan få alla de uppgifterna
              av privata fastighetsägare. Jag bortser inte från att Boverket
              kan få uppdraget om det är det rimliga, men vi tittar snarare
              på hur man kan kräva en större insyn i vilka kriterier som finns
              för att också kunna få en offentlig diskussion som den Nina Lundström
              erbjudit med den här frågeställningen i dag. Det måste vi göra
              utåt på ett helt annat sätt också.
            </seg>
            <seg n="efe0a839">
              Är det rimligt att man inte får ett kontrakt för att man slarvade
              med mobiltelefonräkningen och hamnade hos kronofogden när man
              var 17 år? Är det rimligt att man inte får ett kontrakt därför
              att man har timanställning, när så oerhört många av dem som jobbar
              i vård och omsorg har just timanställning? Det är den debatten
              vi måste ha också. Någon väg som inte jag kan redogöra för i dag
              måste vi gå för att få större insyn i vilka regelverk som gäller.
            </seg>
            <seg n="24c2d4b8">
              Sedan är sekretessen viktig att titta närmare på. Jag erkänner
              det mer än väl. Men den rättsliga prövning som just nu sker av
              det som har hänt i MKB ger oss något slags vägledning när det
              gäller i vilken mån och på vilket sätt som sekretessen i så fall
              behöver stärkas. Jag ber att få återkomma till den frågeställningen
              när vi ser vad som faktiskt har skett och inte har skett innanför
              MKB:s murar.
            </seg>
            <seg n="5d17196b">
              Jag vill också påminna om regeringens uppdrag till Statens bostadskreditnämnd,
              SBN, att fram till april titta på om staten kan medverka för att
              i första hand unga människor, men också människor med dålig ekonomi,
              lättare ska kunna komma in på bostadsmarknaden. Den debatten har
              också sin plats här, apropå åtgärder. Kan staten gå in och till
              exempel vara hyresgarant? Kan vi ha särskilda former av förmånliga
              lån som riktar sig till de här grupperna? Vi vidgar aspekterna
              mer än man hinner göra på tolv sekunder.
            </seg>
            <seg n="48fa0730">
              Jag ska också träffa ombudsmännen för att med dem diskutera hur
              de ser på diskrimineringslagen och möjligheten att agera i de
              här fallen. Här har vi också den aspekt som Sten Lundström tog
              upp, att vi förstås måste hitta ett system som gör att man inte
              drabbas ännu mer just för att man har vågat anmäla diskriminering.
              Den aspekten får vi återkomma till.
            </seg>
          </u>
          <note type="speaker" n="7e5f2c60">
            Anf. 53 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-f7c2a3a7f3a5b0d8-0" n="eb4c2181" next="i-19d3ab7c6531f9d1-0">
            <seg n="25019cd1">
              Fru talman! Det är Sten Lundström och Sten Lundströms parti,
              Vänsterpartiet, som faktiskt samarbetar med regeringen. Där kan
              vi konstatera att ni inte har fått genomslag för era idéer. Jag
              kan också konstatera att Sten Lundström och hans parti sagt nej
              till alla våra förslag och våra reservationer i bostadsutskottet.
              Så är det med det.
            </seg>
            <seg n="e9f83d47">
              Men vad gäller de konkreta åtgärderna handlar det faktiskt återigen
              om att se till att människor får ett bättre konsumentskydd.
            </seg>
            <seg n="af993016">
              Jag kan också säga till Rigmor Stenmark att Bo Brännström, som
              är folkpartist och ordinarie ledamot i Sabos styrelse, för någon
              vecka sedan tog initiativ till att påkalla uppmärksamhet därför
              att det inte finns etiska riktlinjer. Jag utgår från att den styrelsen
              kommer att behandla detta på sitt kommande sammanträde.
            </seg>
            <seg n="6696a38f">
              Nu låter det som om jag banaliserar debatten, men jag menar på
              fullt allvar att själva utbudet av bostäder har en väldigt stor
              roll att spela. Jag har i tidigare debatter med statsrådet talat
              om Anders som var förtidspensionär och som faktiskt själv påkallade
              uppmärksamhet när det gällde att ringa till fem olika kommunala
              bostadsföretag, varav inget välkomnade honom. Hans ord var: De
              har råd att vara kräsna. Den allmänna bristen på bostäder och
              det dåliga utbudet gör att man har råd att bli mer kräsen. Det
              måste man jobba med.
            </seg>
            <seg n="a5e48b49">
              Sedan handlar det om konsumentskyddet, inte minst för de misshandlade
              och hotade kvinnorna, om de är romer eller andra och handlar om
              ren etnicitet. Detta duger ej.
            </seg>
            <seg n="65cf6499">
              Jag tror också att det finns väldigt mycket gott. Jag tycker
              att Helsingfors visar på att det går att hitta en bra väg framåt
              också med frivilliga krafter. De exemplen måste sprida sig, för
              går man in med stenhårda regler här, som om statsrådet föreslår
              hundra procent till bostadsförmedling, är jag också övertygad
              om att det i sig kan bli ett hot mot hyresrätten som upplåtelseform.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="007f5aa2">
            Ajournering
          </note>
          <note n="982d685c">
            Kammaren beslutade kl. 16.09 på förslag av tredje vice talmannen
            att ajournera förhandlingarna till kl. 18.00.
          </note>
          <u who="nina_lundstrom_103ab9" xml:id="i-19d3ab7c6531f9d1-0" n="eb4c2181" prev="i-f7c2a3a7f3a5b0d8-0">
            <seg n="6f00425e">
              Återupptagna förhandlingar
            </seg>
          </u>
          <note n="4ea9a0b8">
            Förhandlingarna återupptogs kl. 18.00.
          </note>
          <note n="660fa72a">
            10 § Svar på interpellation 2004/05:329 om etik och moral hos
            kommunala bostadsbolag
          </note>
          <note type="speaker" n="53fe883a">
            Anf. 54 Samhällsbyggnadsminister MONA SAHLIN (s):
          </note>
          <u who="mona_sahlin_209729" xml:id="i-27c20f20b60bfc8a-19" n="098cd8af">
            <seg n="08218182">
              Fru talman! Rigmor Stenmark har frågat vad jag avser att vidta
              för åtgärder som förhindrar bostadsbolagen att svartlista människor,
              vad jag avser att vidta för åtgärder så att svarthandel med bostäder
              upphör och på vilket sätt jag avser att lyfta fram frågorna om
              etik och moral inom bostadssektorn.
            </seg>
            <seg n="d3e4f5f0">
              Jag vill inleda med att åter uttrycka min upprördhet över den
              behandling som hyresgäster och boende har utsatts för i Malmö.
              I föregående interpellation behandlades den första av de tre frågorna.
              Jag har där redovisat att det pågår ett arbete med att se över
              den lagstiftning som finns, möjligheterna att kontrollera att
              befintlig lagstiftning följs, behovet av åtgärder för att trygga
              människors integritet och att alla behandlas rättvist vare sig
              de söker bostad eller redan har en.
            </seg>
            <seg n="1eb6880a">
              Jag vill understryka att jag ser allvarligt på den olagliga handel
              med hyreskontrakt som förekommer. Enligt hyreslagen är det straffbart
              för både hyresvärd och hyresgäst att kräva ersättning av någon
              för att upplåta eller överlåta hyresrätten till en bostadslägenhet.
              För att motverka olagliga lägenhetsaffärer är det viktigt att
              det byggs tillräckligt med nya bostäder och att dessa förmedlas
              på ett rättvist sätt. Regeringen har under de senaste åren vidtagit
              en rad åtgärder för att öka bostadsbyggandet. Det som också krävs
              är att söka lösningar som förbättrar förmedling av lediga bostäder
              såväl i beståndet som förmedling av de lägenheter som byggs. Jag
              anser att förmedling av lediga lägenheter måste ske på rättvisa
              grunder där alla har samma förutsättningar att genom köer få en
              lägenhet efter sina behov. På så sätt får alla samma chans utan
              att plånbok eller kontakter ger företräden.
            </seg>
            <seg n="9aa15e38">
              Etik och moral är en viktig och högst relevant fråga för hela
              bostadssektorn att fundera över. Grunden för etik och moral är
              rättvisa. Jag vill ha en bostadsmarknad som fungerar på samma
              sätt för alla och där alla aktörer med ansvar för bostadsförsörjningen
              tar sitt ansvar så att detta blir verklighet. Det gäller kommunerna,
              de privata och kommunägda bostadsföretagen och de som bygger bostäderna.
              Regeringen har också ett ansvar som jag ser består i att bevaka
              att enskilda medborgare ges rätt till ett rättvist bemötande på
              bostadsmarknaden och förstås också i andra sammanhang. Min förhoppning
              är också att det som hänt i Malmö får även andra aktörer att tänka
              till och fundera över hur de bemöter och behandlar boende och
              bostadssökande. Ett led i att öka insikten om etik och moral kan
              vara att göra all förmedling av bostäder mera öppen och transparent.
              Det skulle åtminstone medföra att förmedlingsprinciper och företagens
              tolkning av rättvisa synliggörs.
            </seg>
          </u>
          <note type="speaker" n="b33a4163">
            Anf. 55 RIGMOR STENMARK (c):
          </note>
          <u who="rigmor_stenmark_bd34ff" xml:id="i-4167ae6822ad89f9-2" n="4832e17b">
            <seg n="7606ee41">
              Fru talman! Tack ministern för svaret.
            </seg>
            <seg n="21029a7a">
              Jag är glad att kunna säga att på tre punkter i det här svaret
              delar jag ministerns åsikter.
            </seg>
            <seg n="ae415f5a">
              Men där tycks likheterna mellan mig som centerpartist och Mona
              Sahlin som socialdemokrat ta slut. Vi har inte samma väg att nå
              målen och lösa de problem som finns. Det är bra att vi ändå har
              en gemensam grundsyn. Förhoppningsvis är det då lättare att föra
              en konstruktiv och seriös debatt med varandra. Det är i alla fall
              min önskan.
            </seg>
            <seg n="bd3f86e4">
              Vi måste börja med att se på vad grundproblemet i dagens svenska
              samhälle är. Vi bekänner oss till en sann demokrati. Vi anser
              att vi har ett välfärdssamhälle. De allra flesta har ändå mat
              för dagen, tak över huvudet och ett arbete att försörja sig på.
              Vi är där också överens om att så ser det ut för de flesta i dagens
              Sverige.
            </seg>
            <seg n="0dc44865">
              Men alla har det inte riktigt lika bra förspänt. Somliga människor
              far direkt illa. De känner sig helt utanför det svenska samhället
              och inte minst det svenska välfärdssamhället. Där ligger någonstans
              roten till det onda. Människor är missnöjda. Då blir det lätt
              konflikter. Många letar förgäves efter en bostad som de har råd
              att ta till sig speciellt i dessa storstadsområden.
            </seg>
            <seg n="1504b971">
              Här finns en lukrativ bostadsmarknad för skojare och ockrare.
              Det tycks inte vara någon hejd på att sälja kontrakt på bostäder.
              Vi har diskuterat detta åtskilliga gånger i riksdagen innan Mona
              Sahlin kom in på detta ansvarsområde. Därför är det bra att få
              ta upp frågan igen. Nu kanske vi kan se någon förändring.
            </seg>
            <seg n="f68bfed3">
              Varför denna fullständiga nonchalans för bostadssektorns aktörer,
              när de vet att det är straffbart och olagligt att förmedla bostäder
              via svarthandel? Det är så för båda parter, både säljaren och
              köparen. Det är två parter som är helt beroende av varandra. Man
              kan lätt se att ingen angiver den andra, och man skyddar systemet.
              Det är inte lätt att tränga igenom. Cirkusen pågår och ingen ingriper.
            </seg>
            <seg n="0b66f7da">
              Vad avser minister Mona Sahlin att göra för att få slut på svarthandeln
              på kort sikt och på lång sikt?
            </seg>
          </u>
          <note type="speaker" n="dfb1b5e0">
            Anf. 56 STEN LUNDSTRÖM (v):
          </note>
          <u who="sten_lundstrom_39803a" xml:id="i-caaaea4caccd7494-2" n="76509b2b">
            <seg n="11d62669">
              Fru talman! Jag tänker i huvudsak inrikta mig på fråga 2 i Rigmor
              Stenmarks interpellation.
            </seg>
            <seg n="07e1a66f">
              Jag satt i går på Malmö stadsbibliotek. Där finns något som kallas
              för Riksdagshörnan, som jag tror att talmännen ligger bakom. Vi
              skulle diskutera bostadspolitik. Där kom några människor i alla
              fall. Jag ska inte säga att det var någon jätterusning.
            </seg>
            <seg n="9d87d9e3">
              Jag fick bland annat beskrivet för mig hur en person ville ha
              en fyrarumslägenhet på 100 kvadratmeter i centrala Malmö, Gustaf
              Adolfs Torg. Den var ledig det var till och med ett förstahandskontrakt,
              inte ens ett andrahandskontrakt mot övertagande av en del lösa
              inventarier. Människan ringde glad i hågen upp. Lösöret var för
              tillfället uppe i 300 000. Det var nog inte slut där. Det går
              nog att få 100 000 till för ett kontrakt i centrala Malmö. Det
              är inga tjusiga möbler. Jag har inte sett möblerna, men oavsett
              vilket är det olagligt. Det här måste man komma åt.
            </seg>
            <seg n="d1648703">
              Obligatorisk bostadsförmedling och ett ökat byggande, en bostadsanvisningslag
              och en genomskinlighet av systemet är grunderna. Men vi har ett
              par andra förslag som vi har försökt att etablera vid några tillfällen
              i kammaren i motionsform och i debatter.
            </seg>
            <seg n="ac840b72">
              Det första är att det äntligen håller på att tas fram ett lägenhetsregister.
              Vi har uppenbarligen inte längre råd i Sverige att göra folk-
              och bostadsräkningar, medan man gör det i större delen av världen.
              Men nu har man bestämt sig för ett lägenhetsregister. Det är okej,
              och frågan håller på att processas.
            </seg>
            <seg n="c46bbb5b">
              Ett sätt att använda lägenhetsregistret är att följa de lägenheter
              som används som mellanlägen. Samma lägenheter förekommer ofta
              i svarthandel. Det är ingen som egentligen bor i de lägenheterna,
              men de används i systemet med svarthandel och skenbyten. Genom
              att lägga in en sådan faktor i lägenhetsregistret skulle man kunna
              följa hur lägenheterna har bytts och vad som byts. På det viset
              går det att komma åt framför allt skenbyten och där pengar ingår
              som en självklarhet.
            </seg>
            <seg n="eb221d06">
              Det andra som borde diskuteras på allvar är bytesrätten. På Hyresnämnden
              i Helsingfors är det stora problem att vid byte från villa till
              hyresrätt eller från bostadsrätt till hyresrätt bedöma skäligheten
              i det pris som får betalas för till exempel villan. Här finns
              det en uppdämd svarthandel där priset på varan sänks vid en försäljning
              för att komma åt en lägenhet i Helsingforss innerstad. Jag tror
              att det fungerar så även i Malmö och Göteborg. Genom att ta bort
              bytesrätten eller begränsa bytesrätten till mellan hyresrätter
              skulle man komma undan ganska många av problemen med svarthandel.
              Det är två konkreta förslag som vi har lagt fram tidigare. Jag
              vill att samhällsbyggnadsminister Mona Sahlin kallar upp Vänsterpartiet
              till ett samtal snart så att vi kan börja diskutera frågorna i
              alla fall ta frågorna med sig. Det här är två konkreta exempel
              på hur man skulle kunna begränsa svarthandeln.
            </seg>
            <seg n="bc9a022e">
              Svarthandel är olagligt, och olagligheter ska man normalt polisanmäla.
              Jag tror att det vore bra att se till att den som har köpt svart
              inte har begått en straffbar handling, utan att bara den som har
              sålt har begått en straffbar handling. Jag trodde nästan att det
              var på det viset, men jag får väl lita på Rigmor Stenmark, att
              det också är brottsligt att köpa svart. Om det är så ska vi ta
              bort det regelverket och se till att det bara är säljaren som
              har begått en brottslig handling. Då skulle man kunna överklaga,
              för då har man fått ett förstahandskontrakt och det är inte lika
              farligt längre.
            </seg>
          </u>
          <note type="speaker" n="722d1449">
            Anf. 57 Samhällsbyggnadsminister MONA SAHLIN (s):
          </note>
          <u who="mona_sahlin_209729" xml:id="i-27c20f20b60bfc8a-20" n="098cd8af">
            <seg n="7420a36b">
              Fru talman! Rigmor Stenmark hade hittat tre utgångspunkter i
              mitt svar som vi delar, och det är gott nog. Det är väl ingen
              överraskning att vi inte har samma lösningar, eftersom vi tillhör
              två olika partier som har delvis olika grundsyn på hur bostadsmarknaden
              fungerar och i vilken mån politiken ska träda in på den. Det är
              därför vi har flera partier i riksdagen.
            </seg>
            <seg n="feb2491c">
              Vi kan låta bli att diskutera de saker vi är överens om, för
              jag litar helt och fullt på att de flesta i kammaren delar upprördheten
              över vad som har hänt i MKB och delar oron över att detta kan
              förekomma på fler håll och nu ärligt söker de åtgärder som vi
              kan vidta för skydda människors integritet och rättvisekrav också
              på bostadsmarknaden.
            </seg>
            <seg n="c3d97a27">
              I fråga om svarthandel och svartarbete delar vi i mycket synen
              på grundproblemet, nämligen att det ofta är två parter där ingen
              part har intresse av, känner sig modig eller har förutsättningar
              att avslöja det. Det är, precis som Rigmor Stenmark sade, olagligt
              för båda parter. Det är olagligt, och ingen har något riktigt
              intresse av att avslöja den andre. Det är det som är grundproblemet.
            </seg>
            <seg n="4eeaf0f7">
              Jag delar verkligen Sten Lundströms analys till fullo. Jag är
              övertygad om att med ett större bostadsbyggande, med fler lägenheter
              som förmedlas på ett öppet och tydligt sätt, med en större insyn
              och öppenhet i förmedlingskriterierna, finns ganska mycket av
              grundförutsättningarna inte alla för att vi ska kunna få en annan
              utveckling av svarthandeln.
            </seg>
            <seg n="ed2e3b72">
              Efter både den diskussion vi har haft i dag och det som har varit
              tidigare känner jag att mitt departement ska ta en diskussion
              med Justitiedepartementet och Thomas Bodström för att se om vi
              mer effektivt kan få den lag som i grunden är bra och tillräcklig
              att fungera mer effektivt. Jag stänger inga dörrar för att ytterligare
              titta på om det går att förändra lagstiftningen i sig.
            </seg>
            <seg n="d9df87cf">
              Oavsett det handlar debatten nu om att fylla på med diskussionen
              om framför allt öppenheten och insynen och en annan, tydlig och
              starkare förmedling av befintliga lägenheter. Vi kan också lägga
              till de diskussioner vi har haft här tidigare att vi ska titta
              på om det finns andra åtgärder man kan vidta för att öka den andel
              lägenheter som förmedlas och om uthyrning av delar av villor och
              radhus kan göras mer ekonomiskt fördelaktig. I grunden måste vi
              öka den andel lägenheter som är möjlig att förmedla.
            </seg>
            <seg n="86c749e4">
              Det finns en stor öppenhet också inför delar av det Sten Lundström
              var inne på, även om jag har svårt att se poängen med att begränsa
              bytesrätten till att gälla bara mellan hyresrätter. Jag har svårt
              att se hur det skulle vare sig öka rättvisan eller i längden bryta
              upp de strukturer som finns på bostadsmarknaden. Jag har tidigare
              aviserat, även om det är en intern diskussion, att våra samarbetspartier
              måste titta sammantaget på de frågeställningar som nu finns om
              bostadsförmedlingslag och annat. Låt oss ta in också den diskussionen
              i det.
            </seg>
          </u>
          <note type="speaker" n="c2e0e305">
            Anf. 58 RIGMOR STENMARK (c):
          </note>
          <u who="rigmor_stenmark_bd34ff" xml:id="i-4167ae6822ad89f9-3" n="4832e17b">
            <seg n="1e0f3811">
              Fru talman! Samhällsbyggnadsminister Mona Sahlin hänvisar i sitt
              svar och även Sten Lundström på nytt till att det måste byggas
              fler bostäder. På den punkten är vi nog också eniga. Men dessvärre
              frodas svarthandeln i dag, och vi ser att det dröjer innan vi
              har ett bostadsbyggande som ger alla möjligheter till en bostad
              till rimliga kostnader. Då är min fråga: Vad gör ministern under
              tiden?
            </seg>
            <seg n="9525565d">
              Jag tycker att det är bra att Sten Lundström också är med i den
              här debatten och att debatten känns lite öppen. Jag tycker också
              att öppenhet och insyn, att det ska vara genomskinligt och raka
              möjligheter att se över den här biten, är väldigt bra.
            </seg>
            <seg n="2388f237">
              Jag vill kontra med att jag inte heller förstår att man ska ta
              bort möjligheten till bytesrätt.
            </seg>
            <seg n="98beda05">
              Ministern hänvisar också även Sten Lundström till en bättre förmedling
              av bostäder. En bostadsförmedling som styrs uppifrån har aldrig
              gett några nya bostäder. Men jag tänker inte stänga dörren helt.
              Det finns faktiskt lokala exempel på hur man lyckas förmedla bostäder,
              nämligen i vissa kommunala bostadsbolag, som jag tycker är värda
              att studera närmare.
            </seg>
            <seg n="b3c0dfad">
              Märkligt nog fick jag en inbjudan i dag. Man hade sett att det
              skulle vara en debatt om det här i kammaren i dag, och man ringde
              från Karlstad och erbjöd mig att komma och titta på hur de jobbar
              med ett system där. Det är jag beredd att göra.
            </seg>
            <seg n="ec8ea17e">
              Vi har i våra båda partier haft kommundagar den gångna helgen.
              Vi har då i Centerpartiet fokuserat på det kommunala självstyret,
              som för oss är väldigt viktigt. Där kommer även ansvaret för bostadsmarknaden
              in. Vi ser i en Temomätning som vi beställt att det är en långtgående
              centralisering i det svenska samhället. Våra kommunalråd och förtroendevalda
              ute i kommunerna vill inte ha detta, utan de känner ett misstroende,
              mot regering och mot riksdag jag får också ta åt mig. Det finns
              en klyfta mellan kommunerna och riksdag och framför allt regering.
            </seg>
            <seg n="5a88c291">
              Centerpartiet anser att människor måste ges förutsättningar att
              bestämma över sin egen vardag. Det måste ges förutsättningar så
              att hela vårt land får de möjligheterna. Det är inte acceptabelt
              att vårt land ska vara så tredelat som det är nu. Det är alltså
              inte tudelat utan tredelat. Det finns en tredjedel som har balans,
              men det finns en tredjedel som har obalans i bostadsbeståndet
              och en tredjedel som har bostadsöverskott.
            </seg>
            <seg n="d57656ba">
              Man kan fråga sig varför alla måste bo i Helsingfors. Det är
              väldigt viktigt att se också på det när man diskuterar hur vi
              kan få en jämn fördelning av arbetstillfällen över hela landet.
              Men vi måste också se på människor som just nu har sitt arbete
              och sin utbildning i storstadsområdena, och dem måste vi också
              ta på allvar.
            </seg>
            <seg n="11be2c2c">
              På kort sikt måste vi ta itu med svarthandeln. Den härjar onekligen
              mest i storstäderna. Jag har inte fått något riktigt bra svar
              från ministern på frågan, men jag öppnar för en diskussion. Jag
              tycker att det är bra att vi debatterar i den här ganska vettiga
              samtalstonen.
            </seg>
          </u>
          <note type="speaker" n="13ce0c62">
            Anf. 59 STEN LUNDSTRÖM (v):
          </note>
          <u who="sten_lundstrom_39803a" xml:id="i-caaaea4caccd7494-3" n="76509b2b">
            <seg n="8ea82ed3">
              Fru talman! Låt oss först och främst prata om kommunalt självstyre.
              Ja, det är klart att kommunalt självstyre är jättebra! Men hur
              blir det när det kommunala inte klarar av att tillgodose medborgarnas
              behov?
            </seg>
            <seg n="4534e9d3">
              Låt oss översätta det till skolan. För oss är det självklart
              att vi stiftar lagar om att alla har rätt att gå i skolan. Att
              vi stiftar lagar som gör det självklart att alla har lika rätt
              att få en bostad är inte heller särskilt underligt. Det är inget
              övertramp mot det kommunala självstyret.
            </seg>
            <seg n="1e16c161">
              Hur är det då med bytesrätten, som man säger att man inte riktigt
              förstår poängen med? Ja, det är inte så särskilt svårt. En villa
              värd 2 ½ miljon bytes mot en trerumslägenhet i centrala Helsingfors
              för 1,7 miljoner vad är det om inte svarthandel? Och vad är det
              som gör det självklart att man ska kunna byta ett icke-värde mot
              ett värde, alltså byta icke-kapital mot kapital? Det är det som
              händer när man har bytesrätten över boendeformerna.
            </seg>
            <seg n="054c78c4">
              En mycket stor del av den svarthandel som är mest osynlig sker
              precis på det här sättet. Man omsätter sina villor till lägre
              pris, och i stället för att du får 500 000 kr i fickan som hyresrättsinnehavare
              får du din villa 500 000 kr billigare i andra änden.
            </seg>
            <seg n="4828466e">
              Det är en svarthandel som pågår i ganska stor omfattning, om
              man ska tro hyresnämnden. Till och med hyresnämnden i Helsingfors
              såg gärna att man tog möjligheten att byta mellan formerna. Det
              tyckte man var väldigt svårt. Det blir i slutändan hyresnämnden
              som på något sätt ska göra en bedömning av rimligheten i priset.
              Det klarar inte hyresnämnden, i varje fall inte hyresnämnden i
              Helsingfors, om man får tro den själv.
            </seg>
            <seg n="8501c629">
              Jag nämnde möjligheten att använda lägenhetsregister för att
              följa så kallade skenbyten. Jag skulle gärna vilja höra någon
              kort uppfattning om det.
            </seg>
          </u>
          <note type="speaker" n="149e81b8">
            Anf. 60 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-2b826ab215694a0a-2" n="eb4c2181">
            <seg n="01fdabe6">
              Fru talman! Vi har tidigare under eftermiddagen haft en diskussion
              om just etik och moral. Jag välkomnar statsrådets svar i den här
              interpellationsdebatten. Där framgår hur viktigt det är att också
              bygga fler bostäder. Det är viktigt att framhålla även i denna
              debatt.
            </seg>
            <seg n="af68a93e">
              Debatten om svarthandeln med hyreslägenheter har tidigare förts
              här i riksdagen. Jag vill än en gång passa på att framhålla att
              det är brottsligt att ta betalt för en hyresrätt, men det är inte
              brottsligt att betala för den.
            </seg>
            <seg n="0f07bdb6">
              Det finns all anledning att se över vilka ytterligare åtgärder
              som måste vidtas. Nu har inte hyressättningssystemet i sig nämnts
              här. Jag vill ändå framhålla att det även där finns all anledning
              att fundera över hur det har fungerat. Det är uppenbarligen så
              att det finns en betalningsvilja som inte står i samklang med
              de värderingar som finns bland de boende.
            </seg>
            <seg n="14506ff6">
              Det har skett ett framgångsrikt arbete bland annat i Göteborg,
              där hyresgäströrelsen och företrädare för värdarna har samarbetat
              för att se över vilka värderingar som finns bland hyresgästerna.
            </seg>
            <seg n="c8868e69">
              Även inom det här området är det ett ökat byggande som måste
              till. Jag skulle gärna vilja höra statsrådet säga något om det.
              Väldigt mycket av diskussionen handlar nu om att införa nya regelverk
              från regeringens sida.
            </seg>
            <seg n="1f42c712">
              Jag vill ändå passa på att fråga: På vilket sätt pågår arbetet
              med att riva de hinder som finns för ökat byggande? Det är en
              oerhört väsentlig och viktig del.
            </seg>
            <seg n="51775f64">
              Vänsterpartiet samarbetar med regeringen även om bostadsfrågor.
              Det vill jag framhålla för Sten Lundström. Därmed anser jag att
              även Vänsterpartiet har ett stort ansvar för om det byggs eller
              ej och hur regelverken ser ut.
            </seg>
            <seg n="93def6e7">
              Min sista kommentar gäller det kommunala självstyret. Det är
              ett delat ansvar för bostadspolitiken mellan kommuner, riksdag
              och regering. Här bestäms de legala och finansiella förutsättningarna
              för bostadspolitiken.
            </seg>
            <seg n="59fef3df">
              De kommunala bolagen ägs av medborgarna i kommunen. Det är medborgarna
              som är aktieägarna. Det är kommunfullmäktige som utövar inflytandet
              över bolagen och tillsätter styrelsen.
            </seg>
            <seg n="325deeba">
              Här är det viktigt att föra en diskussion om det kommunala självstyret.
              När man tidigare har behandlat bostadsförsörjningsfrågor har man
              inte minst från Lagrådets sida konstaterat att det finns all anledning
              att vara vaksam på vad som är det kommunala självstyret och vad
              som är det arbete som ska komma från riksdagen.
            </seg>
            <seg n="47690b38">
              Där har jag utifrån det Sten Lundström sade noterat att även
              Vänsterpartiet har uppmärksammat att det finns en konflikt. Det
              finns noga angivet i ett av betänkandena. Jag vill därför höra
              med statsrådet: Är inte detta något som man ska vara väldigt uppmärksam
              på?
            </seg>
            <seg n="087a6bb4">
              Jag förordar att man ska gå den frivilliga vägen. Man ska se
              till att skapa goda förutsättningar för byggandet och ett ökat
              konsumentskydd. Då tror jag att man kan nå en framgång som är
              långsiktig.
            </seg>
            <seg n="3603e08e">
              Hur ser statsrådet på frågeställningen, vikten av att värna det
              kommunala självstyret och det delade ansvaret för bostadspolitiken?
            </seg>
          </u>
          <note type="speaker" n="172bbd14">
            Anf. 61 Samhällsbyggnadsminister MONA SAHLIN (s):
          </note>
          <u who="mona_sahlin_209729" xml:id="i-27c20f20b60bfc8a-21" n="098cd8af">
            <seg n="7ced8428">
              Fru talman! Jag ska försöka beröra allt. Men det är inte så lätt
              när det är flera bollar i luften samtidigt.
            </seg>
            <seg n="adfdfd75">
              Låt mig återigen betona att hur än lagstiftningen ser ut när
              det gäller att förhindra svarthandel så finns det svarthandel.
              Det är vi alla överens om. Jag tycker att det är rimligt att ta
              en diskussion med dem som ansvarar för vad polisen kan göra för
              att följa upp lagstiftningen. Finns det saker vi kan göra för
              att effektivisera de möjligheterna ska det självklart till. Det
              känner jag är en brist i dag. Den diskussionen kommer jag att
              ta vidare.
            </seg>
            <seg n="240f7080">
              Även om jag inte riktigt klart har kunnat följa debatten tidigare
              vill jag till Sten Lundström säga att jag spontant tycker att
              det låter klart intressant att via lägenhetsregistret kunna följa
              de mest handlade lägenheterna, om det var så han uttryckte det.
              Jag tar med mig det och borrar vidare i det på departementet.
            </seg>
            <seg n="423b4b65">
              Det sades att bostadsbyten skulle hållas inom upplåtelseformerna.
              Min ryggradskänsla är ändå att vi ska göra allt vi kan för att
              bryta upp banden mellan upplåtelseformerna. Det vi inte ska göra
              är att se till att det blir En gång hyresrätt, alltid hyresrätt.
            </seg>
            <seg n="040d9dd1">
              Min ryggradskänsla säger mig att det leder fel att tänka som
              Sten Lundström gör i det avseendet. Däremot har vi ett antal frågeställningar
              som vi måste kunna svara tydligare på. Det handlar om hur man
              undviker handeln och att man prissätter hyreslägenheter i kronor
              i handel. Det är icke meningen, och det är icke lagligt.
            </seg>
            <seg n="7b285ff4">
              Förmedling ger inte nya bostäder, sade Rigmor Stenmark. Det är
              helt rätt. Vi måste bygga mer, och nu byggs det också mer. Jag
              vill säga det. Också i Helsingfors är det en mycket spännande
              utveckling när det gäller nybyggnationen.
            </seg>
            <seg n="9768fcaf">
              Men även om inte förmedling gör att nya bostäder byggs ger förmedling
              nya grupper ökade möjligheter att efterfråga en bostad och komma
              in på bostadsmarknaden. Det är därför man måste ha diskussionerna
              samtidigt på bordet.
            </seg>
            <seg n="b097c440">
              Man måste bygga mer, bygga mer blandade upplåtelseformer och
              bygga i attraktiva områden där tillväxten är stark och bristen
              är stor. Men det fråntar oss inte ansvaret att diskutera hur vi
              förmedlar de redan befintliga lägenheterna så att fler grupper
              får möjlighet att efterfråga.
            </seg>
            <seg n="8288acb3">
              Därav kommer det intresse som regeringen nu har för att se hur
              och inte om vi kan tillgodose att förmedlingen blir större och
              omfattar fler och framför allt blir mer öppen. Vi kan då ha den
              etiska diskussionen om vilka kriterier som är rimliga och vilka
              som icke är rimliga. Det handlar om att stänga ute grupper från
              att ens kunna efterfråga lägenheter.
            </seg>
            <seg n="8bb1515f">
              Rigmor Stenmark var också inne på om alla måste bo i Helsingfors.
              Det är klart att alla inte måste bo i Helsingfors. Det är inte
              vad diskussionen handlar om. Man kan möjligen vända på det. Vi
              måste få en större regionalpolitisk utveckling i alla delar av
              Sverige. Det är helt riktigt. Men det är också viktigt att säga
              att hela Sverige behöver ett starkt Helsingfors.
            </seg>
            <seg n="43a68a4b">
              Hela Sveriges tillväxt beror också på hur starka tillväxtmöjligheterna
              är i vår kanske enda riktigt stora storstad, nämligen Helsingfors.
              Jag känner mig ibland nästan föranledd att citera Hjalmar Mehr.
              Han sade en gång: Helsingforsare är också människor, även fast
              vi är ganska många. Det är inte storleken som avgör, utan det
              är dragningskraften i hela landet.
            </seg>
            <seg n="a4506e1a">
              Det behövs en sådan bostadsmarknad som gör det möjligt för de
              människor som vill flytta till Helsingfors att också efterfråga
              en bostad. Alla måste inte bo i Helsingfors. Men de som vill flytta
              till Helsingfors måste ha en större möjlighet att efterfråga en
              lägenhet än vad de har i dag. Det tror jag att vi är överens om.
            </seg>
          </u>
          <note type="speaker" n="6520f8e8">
            Anf. 62 RIGMOR STENMARK (c):
          </note>
          <u who="rigmor_stenmark_bd34ff" xml:id="i-4167ae6822ad89f9-4" n="4832e17b">
            <seg n="f9ec36fe">
              Fru talman! Jag tycker också att alla måste få bo i Helsingfors.
              Jag är själv född i Helsingfors, och mina barn bor här. Där är
              vi också eniga.
            </seg>
            <seg n="18a89386">
              Jag tycker att det var en bra känsla ministern hade i ryggraden
              när det gäller omsättningen i vårt bostadsbestånd. Där tycker
              jag att Sten Lundström måste lyssna. Vi behöver en omsättning
              i bostadsbeståndet.
            </seg>
            <seg n="38e90b81">
              Vi har äldre människor som gärna vill lämna sin stora villa och
              sin stora trädgård och flytta in i en hyresrätt. De kan kanske
              byta med en ung familj. Låt oss ha det i minnet. Det sker ofta
              på landsbygden. Det är inte några stora pengar det handlar om
              som man kan få för villorna på landsbygden.
            </seg>
            <seg n="68cc6560">
              Jag var möjligtvis lite orättvis mot Mona Sahlin i mitt förra
              inlägg. Jag blev väldigt glad när Mona Sahlin tog upp att man
              måste titta på rättsväsendet. Det är där det brister. Vi har varit
              ute och tittat på just den biten och talat med polisen. Hur prioriterar
              man den ekonomiska brottslighet som svarthandeln faktiskt är?
              Den prioriteras inte. Man säger att man inte har resurser.
            </seg>
            <seg n="68660232">
              Jag vill till sist tacka för debatten och säga: Ta bort ohyran
              på bostadsmarknaden. Se till att det blir ett stopp på svarthandeln
              och att det blir ett slut på de lagbrott som begås. Vi får oavbrutet
              rapporter om oegentligheter inom bostadssektorn. Det handlar om
              lägenhetsaffärer där man hjälper kompisar. Det är mygel med svarta
              hyreskontrakt, och det dyker också upp kartellbildningar.
            </seg>
            <seg n="2052fbc3">
              Vi behöver mer av såväl konkurrens som byggmaterial. Vi behöver
              inte osolidariskt handlande, som till exempel har skett vid bygget
              av skolan i Vaxholm. Nu kräver vi ord och handling av den socialdemokratiska
              regeringen.
            </seg>
          </u>
          <note type="speaker" n="a2fab555">
            Anf. 63 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-2b826ab215694a0a-3" n="eb4c2181">
            <seg n="2a74aa30">
              Fru talman! Folkpartiet har i sina motioner föreslagit bland
              annat åtgärder mot svarthandel med hyresrätter. Vi har gjort hänvisningar
              till den förstudie som gjordes av Riksdagens revisorer. Man hade
              tittat på exempelvis polisens sätt att arbeta. Det kunde konstateras
              att ett stort bekymmer naturligtvis var att man inte får en genomlysning
              av problemen. Ingen av parterna är intresserad av att få dem upp
              i dagen. Jag har förstått att det nu i efterhand har skett i något
              enstaka fall där man också har kunnat lagföra. Det är naturligtvis
              en viktig åtgärd.
            </seg>
            <seg n="ad7b47a1">
              Det finns andra exempel på bekymmer vad gäller bytesrätten. En
              del av de kommunala bostadsföretagen medger exempelvis inte att
              personer som i dag bor i en villa får ställa sig i den så kallade
              kö som finns hos det kommunala bostadsföretaget. Då är bytesrätten
              den enda möjligheten att bo i en hyresrätt i ett kommunalt bostadsföretag.
            </seg>
            <seg n="e0cc8a2d">
              Idealbilden av en fungerande hyresmarknad är att den som söker
              en bostad, oavsett om det är fyra rum med kök eller två rum med
              kök, har möjlighet att föra ett samtal om sina behov och inte
              behöver känna att man hamnar i något slags relation och blir placerad
              någonstans. Det borde gå att väga in de behov som man har som
              hyresgäst. Väldigt många människor vill bo i hyresrätt, även i
              kommunala bostadsföretag. Det ska inte vara en tendens mot social
              housing , utan alla ska vara välkomna.
            </seg>
            <seg n="5fa874ec">
              Här finns väldigt mycket kvar att göra. Det är en lång väg att
              gå. Den här vägen att öka regleringar, att bli än mer striktare
              och att sortera tror jag tyvärr kommer att påverka möjligheterna
              att utveckla hyresrätten. Jag hoppas på den frivilliga vägen och
              att man i stället stärker bostadskonsumenternas situation på bostadsmarknaden.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="057bf450">
            11 § Svar på interpellation 2004/05:331 om bostadsanvisning via
            kommunala bostadsförmedlingar
          </note>
          <note type="speaker" n="d3137fe1">
            Anf. 64 Samhällsbyggnadsminister MONA SAHLIN (s):
          </note>
          <u who="mona_sahlin_209729" xml:id="i-27c20f20b60bfc8a-22" n="098cd8af">
            <seg n="2e1269de">
              Fru talman! Owe Hellberg har frågat mig om jag är beredd att
              ändra bostadsförsörjningslagen så att den tydliggörs när det gäller
              kommunernas bostadsförsörjningsansvar och kravet på att inrätta
              bostadsförmedlingar. Vidare har Owe Hellberg frågat mig om jag
              är beredd att införa en bostadsanvisningslag för att komplettera
              kravet på kommunala bostadsförmedlingar och skapa ordning på bostadsmarknaden.
            </seg>
            <seg n="e9d2d6f6">
              Jag instämmer i Owe Hellbergs oro över hur lediga lägenheter
              förmedlas.
            </seg>
            <seg n="510e7c2e">
              Enligt lagen (2000:1383) om kommunernas bostadsförsörjningsansvar
              har kommunerna ett långtgående ansvar för att bostadsförsörjningen
              genomförs på ett ändamålsenligt sätt. En ändamålsenlig bostadsförsörjning
              handlar framför allt om att tillräckligt med bostäder finns god
              planberedskap efter behovet i kommunen tillsammans med goda aktörer
              på den lokala bostadsmarknaden och att bostäder förmedlas på ett
              sätt som möter behoven hos alla kommuninvånare. Förmedling av
              bostäder måste ske i ett system så att alla de som inte har kontakter
              eller pengar också får en chans. Därför föreskriver också lagen
              att en kommun ska inrätta en bostadsförmedling om det behövs för
              att främja bostadsförsörjningen. Lagen är tydlig om var ansvaret
              ligger, men den har inte slagit igenom med avsedd effekt. Jag
              kan inte just nu säga om förändringar i bostadsförsörjningslagen
              kommer att ske. I det pågående arbetet med att se över behov av
              åtgärder för att uppnå en förbättrad och rättvis förmedling av
              lediga lägenheter kan även lagen om kommuners bostadsförsörjningsansvar
              komma att beröras, till exempel för att klargöra reglerna om bostadsförmedling.
              Jag avser att återkomma under denna månad med vilka åtgärder som
              jag kommer att gå vidare med.
            </seg>
            <seg n="108f9893">
              När det gäller en bostadsanvisningslag är jag inne i en process
              där jag överväger för- och nackdelar med att återinföra en bostadsanvisningslag
              som tvingar hyresvärdar att lämna lediga lägenheter till kommunal
              bostadsförmedling och en tvingande lag för kommuner att inrätta
              en sådan. Diskussioner kring detta sker i nära samråd med företrädare
              för storstadskommunerna. Jag har träffat företrädare för Helsingforss,
              Göteborgs och Malmö kommuner. Mötet har inte övertygat mig om
              att ändra min uppfattning om att möjligheten av en lag ska övervägas.
            </seg>
          </u>
          <note type="speaker" n="33625383">
            Anf. 65 OWE HELLBERG (v):
          </note>
          <u who="owe_hellberg_0f771b" xml:id="i-6c4d5d2d115cc80f-0" n="741e95b1">
            <seg n="60138dd8">
              Fru talman! Det blir tre debatter med delvis liknande innehåll,
              så jag förstår att ministern är lite hes i rösten.
            </seg>
            <seg n="3a016a8a">
              Jag vill naturligtvis tacka för svaret, men fortfarande känns
              det osäkert om det blir någon ändrad lagstiftning eller om det
              blir några andra åtgärder.
            </seg>
            <seg n="ee3a4349">
              1990-talet var ett förlorat årtionde för den sociala bostadspolitiken.
              I Vänsterpartiet var vi väldigt glada när vi återinförde bostadsförsörjningslagen
              2001. Vi var däremot inte nöjda med lagens utformning och har
              i olika sammanhang krävt att den ska ändras. Den består av fem
              korta, inte särskilt innehållsrika, paragrafer. De ryms på en
              A 4-sida, och mycket mindre än så. Vi tycker att den ställer alldeles
              för vaga krav på hur och vad som ska ingå i planeringen av den
              kommunala bostadsförsörjningen. Det är faktiskt bara på en punkt
              som lagen är väldigt konkret, och det är att ministern kan ingripa
              och se till att en kommunal bostadsförmedling kommer till stånd
              i en kommun om kommunen inte agerar själv och det är uppenbart
              att behovet finns.
            </seg>
            <seg n="8c8281fc">
              Den förre bostadsministern var inte särskilt intresserad av att
              agera i den här frågan. Då blir frågan: Är minister Sahlin ärligt
              och uppriktigt intresserad av att agera utifrån den här lagstiftningen?
              Annars måste den formuleras om.
            </seg>
            <seg n="866a0657">
              Nu har ministern träffat företrädare för storstadskommunerna.
              Vi i Vänsterpartiet delar inte deras bedömning. Det finns ett
              uppenbart behov av bostadsförmedling i Göteborg, i Malmö, i Uppsala
              och i många andra kommuner där det råder bostadsbrist. Kommunerna
              har dålig kunskap om de bostadssökandes behov av bostäder och
              erbjuder inte rimliga villkor för att man ska kunna söka en bostad.
              Vi behöver kösystem och tydliga och synliggjorda regler.
            </seg>
            <seg n="9201c787">
              Om ministern frågar hyresgästorganisationen och företrädare för
              de bostadslösa får hon väldigt tydliga svar: De kräver en obligatorisk
              bostadsförmedling. I Göteborg gjorde man en undersökning där det
              visade sig att det bland kommunpolitikerna fanns en majoritet
              för, men ledningen var emot.
            </seg>
            <seg n="b44e8425">
              Vi menar att lagen måste formuleras på ett sätt som klargör vad
              det kommunala bostadsförsörjningsansvaret innebär. Många kommuner
              upplever lagen som en återställare av den gamla bostadsförsörjningslagen,
              där huvuduppdraget var att hitta lämplig mark för nyproduktion.
              I en del borgerligt styrda kommuner struntar man faktiskt rent
              politiskt i lagstiftningen över huvud taget.
            </seg>
            <seg n="20ba5995">
              Vänsterpartiet ville markera behovet av en förändring när vi
              införde det här och pratade om att kommunerna skulle inrätta särskilda
              boendeplaneringsprogram, med tydligt krav på innehåll. Den uppfattningen
              delades bland annat av Boverket. Men vi fick inget gehör för våra
              synpunkter.
            </seg>
            <seg n="0d573d1a">
              Vi menar att lagen borde innehålla en massa saker: tydliga krav
              på hur kommunerna ska minska boendesegregationen, hur de ska möta
              de ungas behov av bostäder, hur det byggda ska anpassas för att
              möta behoven hos en allt äldre befolkning, hur kvinnor ska känna
              sig trygga i sina bostadsområden, miljöomställning och en massa
              andra frågor. Men lagen ställer inga tydliga krav alls. Ska det
              vara så, ministern? Är du beredd att förändra lagen enligt Vänsterpartiets
              förslag?
            </seg>
            <seg n="d4ef83fd">
              Nu hörde vi att det ska komma någonting i februari, men är det
              lagförslag eller andra intentioner och inriktningar på en kommande
              lagstiftning?
            </seg>
          </u>
          <note type="speaker" n="8a5413c5">
            Anf. 66 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-2b826ab215694a0a-4" n="eb4c2181">
            <seg n="371ff296">
              Fru talman! Jag anmälde mig till debatten därför att jag bland
              annat reagerat på innehållet i den interpellation som har framställts
              av Owe Hellberg. Interpellanten anger att i vissa borgerligt styrda
              kommuner negligeras lagen helt, och ett stort antal kommuner har
              inte upprättat några särskilda bostadsförsörjningsprogram trots
              det lagliga kravet.
            </seg>
            <seg n="92a20737">
              Jag kan konstatera att det ser väldigt olika ut i kommunerna.
              Även där Vänsterpartiet är med och regerar ser det väldigt olika
              ut. Inte ens alla kommuner styrda av Vänsterpartiet har vare sig
              bostadsförmedling eller andra insatser. Det ser som sagt väldigt
              olika ut.
            </seg>
            <seg n="3cab7a95">
              Jag vill ställa en fråga när det gäller svaret från statsrådet.
              Det är redan i dag möjligt för regeringen att förelägga en kommun
              att anordna bostadsförmedling så som lagen ser ut. I den tidigare
              debatten här i kväll fick jag aldrig svar på den frågan. Därför
              vill jag upprepa den igen. Avser regeringen att förelägga en kommun
              att anordna bostadsförmedling i enlighet med det lagrum som finns
              i dag?
            </seg>
            <seg n="807485ad">
              Jag har också en fråga till interpellanten. Vänsterpartiets ursprungsförslag
              var egentligen att alla kommuner i Sverige ska ha bostadsförmedling.
              Är det så att man inte har behov av det får man söka dispens.
              Så stod det i det förslag som Vänsterpartiet lade fram i samband
              med propositionen. Det gällde alla kommuner i Sverige.
            </seg>
            <seg n="615abe41">
              Men vi kan konstatera, hör och häpna, att en del kommuner i Sverige
              faktiskt har ett överskott av bostäder. Det är inte så att alla
              kommuner i Sverige har samma förutsättningar och behov som storstadsregionerna
              och vissa tillväxtorter. Jag vill fråga Vänsterpartiet om det
              fortfarande är Vänsterpartiets mening att driva den linjen att
              alla kommuner i Sverige ska ha en obligatorisk bostadsförmedling.
              Det är viktigt att klargöra. Jag vill fortfarande framhålla att
              det delade ansvaret för bostadspolitiken gör att kommunerna ska
              ha möjlighet att styra utifrån de behov som finns. Därmed kan
              vi härifrån se till att också förstärka konsumentskyddet. Den
              typen av mycket långtgående skrivningar som Vänsterpartiet har
              gjort skulle vi aldrig kunna ställa upp på.
            </seg>
            <seg n="73e906d6">
              I behandlingen under riksmötet 2000/01 anförde Vänsterpartiet
              att det räckte med ett särskilt yttrande eftersom man kunde godta
              regeringens sätt att agera vid det tillfället. Jag känner inte
              riktigt igen Vänsterpartiets sätt att resonera här i talarstolen.
            </seg>
            <seg n="65f56b1c">
              Huvudsakligen handlar detta naturligtvis om regeringens möjligheter
              att agera. Det är regeringen som styr och har makten. Den fråga
              som är på allas läppar är därmed: Kommer regeringen att förelägga
              någon kommun att anordna en bostadsförmedling?
            </seg>
          </u>
          <note type="speaker" n="d72a0895">
            Anf. 67 Samhällsbyggnadsminister MONA SAHLIN (s):
          </note>
          <u who="mona_sahlin_209729" xml:id="i-27c20f20b60bfc8a-23" n="098cd8af">
            <seg n="8e3d1508">
              Fru talman! Owe Hellberg frågade om jag var intresserad. Jag
              hoppas att jag under de korta månader som jag har haft det här
              jobbet har visat att jag är intresserad genom det jag har gjort
              och genom det arbete som vi har dragit i gång. Jag vill understryka
              det som antyds i svaret på Owe Hellbergs interpellation. En, som
              jag tycker, väldigt intressant formulering i bostadsförsörjningslagen
              är att bostäder förmedlas på ett sätt som möter behoven hos alla
              kommuninvånare. Jag är mycket intresserad av hur man vet hur behovet
              ser ut hos sina kommuninvånare. Jag tycker att jag är väldigt
              tydlig i svaret. Jag säger att lagen är tydlig om var ansvaret
              ligger, men den har inte slagit igenom med avsedd effekt.
            </seg>
            <seg n="cb01a1f5">
              Det arbete vi har dragit i gång på det nya Miljö- och samhällsbyggnadsdepartementet
              handlar om att vi inom några veckor ska redogöra för vad vi vill
              förändra. Det är också svaret till Nina Lundström. Enkelt uttryckt
              kan man säga att det jag nu överväger är att antingen är lagen
              otydlig och måste förändras eller också ska lagen användas. Om
              kommunens ansvar är och det tror jag vi är överens om att förmedla
              bostäder på ett sätt som möter behoven hos alla, är det frågan
              om hur förmedlingen går till som vi nu måste överväga. Antingen
              är lagen tillräckligt tydlig och ska användas, eller också behöver
              vi förstärka den på det sätt som vi nu har diskuterat i flera
              interpellationer. Det är det vi nu överväger på departementet.
            </seg>
            <seg n="2ee41a5c">
              Det är riktigt att vi har ett delat ansvar mellan kommunerna
              och staten. Med den erfarenhet jag har av lång tids intresse för
              bostadspolitiken och inte bara av de här korta månaderna, känner
              jag att det möjligen är så att det delade ansvaret förutsätter
              att staten också orkar förtydliga vad som är de nationella aspekterna
              i bostadspolitiken. Vi har haft väldigt många diskussioner så
              här långt om byggpolitik och man kan resonera om den har varit
              framgångsrik eller inte men vi har haft väldigt få diskussioner
              om bostadspolitik.
            </seg>
            <seg n="ee431dcb">
              Jag är oerhört mån om att bevara det delade ansvaret och respekten
              för det kommunala självstyret. Möjligen är det så att staten nu
              måste orka förtydliga vilket ansvar och vilka förväntningar som
              den nationella nivån har på bostadspolitiken. Därför är den frågeställning
              som Owe Hellberg tar upp intressant, nämligen hur bostadsförsörjningslagen
              ska användas i det sammanhanget och om den tillräckligt tydligt
              redogör för de krav och förväntningar som den nationella nivån
              ställer på kommunerna. Sedan måste staten i nästa steg se om vi
              har gett tillräckliga förutsättningar för kommunerna att leva
              upp till det ansvaret. Då kommer vi in på fler diskussioner som
              vi har haft här i kammaren, och som vi säkert kommer att ha åtskilliga
              gånger till, om hur bostadsfinansieringssystem, byggregler, byggnormer,
              konkurrensförhållanden på marknaden och liknande ser ut.
            </seg>
            <seg n="80f4831d">
              I det här avseendet är jag ändå övertygad om att det brister
              i förmedlingen av lägenheter, och det måste vi förändra på det
              ena eller andra sättet. Regeringen återkommer mer konkret inom
              några veckor med hur vi vill se på det.
            </seg>
          </u>
          <note type="speaker" n="a4299e78">
            Anf. 68 OWE HELLBERG (v):
          </note>
          <u who="owe_hellberg_0f771b" xml:id="i-6c4d5d2d115cc80f-1" n="741e95b1">
            <seg n="6373d331">
              Fru talman! När det gäller obligatoriska bostadsförmedlingar
              eller ej vill jag först säga till Nina Lundström att vi menar
              att det vore bättre om lagen var formulerad så att detta var ett
              generellt krav, ett obligatoriskt krav. Sedan finns kanske möjligheter
              och förutsättningar för en del kommuner att göra det på ett annat
              sätt. Det kan till exempel vara kommuner med många tomma bostäder.
              Men vi ska veta att det finns problem i sådana kommuner också.
              Det finns hemlöshet och utsatta människor som inte får en bostad.
              Att det finns tomma bostäder är ingen garanti för att man får
              en bostad.
            </seg>
            <seg n="268fdc2c">
              Om man läser våra motioner ser man hur vi har ställt våra krav.
              Kravet på obligatorisk bostadsförmedling och bostadsanvisningslag
              kommer vi att hantera i det bostadspolitiska betänkandet senare
              i vår. Då får vi möjlighet att diskutera det igen.
            </seg>
            <seg n="ed433a5f">
              Sedan gäller det om ministern ska ingripa eller ej i frågan om
              en kommun ska ha en bostadsförmedling om det är uppenbart att
              det finns behov. Jag tvivlar på att det verkligen kommer att bli
              så. Jag tycker att jag har den erfarenheten av de tidigare frågeställningarna
              till den förre bostadsministern. Det är inte ett sätt vi vanligtvis
              jobbar på när det gäller förhållandet mellan stat och kommun.
              Därför finns det all anledning att formulera om lagstiftningen
              utifrån det perspektiv som vi har på detta.
            </seg>
            <seg n="26d12aad">
              Jag tror inte att vi kommer åt det här problemet med etik- och
              moraldebatter. Man måste titta på grunden till det hela. Grunden
              till det hela är att vi har två parter på bostadsmarknaden. Vi
              har hyresvärdarna och de bostadssökande. Om det är bostadsbrist
              är det naturligtvis hyresvärdarna som har alla möjligheter att
              bete sig precis som de vill. De kan välja och vraka bland de bostadssökande.
              Kommunernas krav på de kommunala bostadsbolagen är inte särskilt
              tydliga i ägardirektiv och hur man formulerar bostadspolitiska
              program.
            </seg>
            <seg n="1f54d22e">
              Om det förs en social bostadspolitik eller inte kan tyvärr vara
              beroende av om bostadsbolagets vd är intresserad av de bostadssociala
              frågorna eller enbart av de affärsmässiga. En bolagsstyrelse kan
              ju alltid skylla på förpliktelserna gentemot aktiebolagslagen.
              Det ställs inte heller några tydliga krav på bostadsbolagen om
              hur bostäder ska förmedlas. Det finns till exempel inget sådant
              krav när det gäller ägardirektiven eller i någon annan lagstiftning
              som berör de kommunala bostadsbolagen. Det finns inte heller någon
              möjlighet för de bostadssökande, konsumenterna, att få rätt i
              efterhand. Det har Sten Lundström nämnt här tidigare.
            </seg>
            <seg n="4b9ff723">
              Vi tror att vi är inne på rätt spår. Vi måste också förstärka
              detta med en bostadsanvisningslag. Det säger ju också hyresgäströrelsen
              i Malmö. Vi är helt för en obligatorisk bostadsförmedling, men
              den måste förstärkas med en bostadsanvisningslag. Vi ska ha tillgång
              både till de kommunala bostadsbolagens och till de privata bolagens
              lägenheter. De två sakerna hör naturligtvis ihop.
            </seg>
            <seg n="8ae45d10">
              Vi får väl diskutera andra saker i det här sammanhanget som har
              varit uppe på tapeten i dag. Jag välkomnar en gemensam diskussion
              runt alla de här frågorna.
            </seg>
          </u>
          <note type="speaker" n="17b3bd2a">
            Anf. 69 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-2b826ab215694a0a-5" n="eb4c2181">
            <seg n="6dfad706">
              Fru talman! Det kommunerna efterlyser för att kunna bygga fler
              bostäder, oavsett om det är i kommunal regi eller om man vill
              skynda på planeringen, är delvis att regeringen kommer med förslag
              vad gäller överklagandeprocessen. I dag tar det väldigt lång tid
              att få fram en giltig detaljplan på grund av att processen ser
              ut som den gör inom PBL. En annan sak är hyressättningssystemet.
              Man kan konstatera att det är väldigt svårt att bygga nytt. Där
              har väldigt många anfört att det handlar om att också se över
              hur hyressättningssystemet fungerar för nyproduktion. Det är två
              väldigt konkreta åtgärder. Ytterst handlar det här faktiskt om
              att få i gång nyproduktionen.
            </seg>
            <seg n="4f0af553">
              Beträffande det Owe Hellberg är inne på vad gäller kommunfullmäktige
              och medborgarna i en kommun är det ju så att medborgarna i en
              kommun faktiskt är aktieägarna. De utövar sitt inflytande genom
              att välja kommunfullmäktige, och kommunfullmäktige tillsätter
              styrelsen. Det skulle kunna vara ett alldeles utomordentligt forum
              för diskussion kring hur bolagen ska skötas. Jag hoppas att den
              diskussionen också startar i och med de debatter som pågår.
            </seg>
            <seg n="d7c5cd51">
              Jag vill återkomma till det kommunala självstyret. När frågan
              om bostadsförsörjningsansvaret och frågan om obligatoriska kommunala
              bostadsförmedlingar behandlades kunde man konstatera att i den
              proposition som regeringen lade fram här i riksdagen hade Lagrådet
              väldigt starka synpunkter. Man förde en ganska ingående diskussion
              om hur det här kommer att inverka på det kommunala självstyret.
              Lagrådet avstyrkte eftersom man ansåg att det här var ett stort
              ingrepp och med hänsyn till den konstruktion som förelåg. Däremot
              kan man säga att Vänsterpartiets förslag var lite mer realistiskt
              i det hänseendet. Man gillade dispensmöjligheten.
            </seg>
            <seg n="e3ca881f">
              Men som sagt: Vi i Folkpartiet tror inte att det här kommer att
              lösa problematiken. Fortfarande kommer det att handla om ett urval
              av hyresgäster, och där måste man väga integriteten mot transparensen.
            </seg>
          </u>
          <note type="speaker" n="63d4a48c">
            Anf. 70 Samhällsbyggnadsminister MONA SAHLIN (s):
          </note>
          <u who="mona_sahlin_209729" xml:id="i-27c20f20b60bfc8a-24" n="098cd8af">
            <seg n="8f3ce952">
              Fru talman! Jag vill kort först vända mig till Nina Lundström.
              Hon nämnde några förutsättningar som vi också har diskuterat tidigare.
              Jag vill säga att det har skett mycket arbete i Regeringskansliet,
              och det pågår också. Vi har gjort en hel del förändringar i arbetet
              med överklagningsärendena på departementet, vilket ju också har
              resulterat redan nu i kortare handläggningstider. Dessutom kommer,
              precis som Nina Lundström sade, PBL-kommittén i sommar med helt
              nödvändiga förändringar som jag har mycket stora förväntningar
              på.
            </seg>
            <seg n="af94ebec">
              En annan sak är Hyressättningsutredningen som nu har kommit och
              har varit ute på remiss. En proposition är nu under utarbetande
              i Regeringskansliet.
            </seg>
            <seg n="0de53960">
              Som en tredje punkt vill jag bara notera igen att byggandet av
              nya bostäder och också, glädjande nog, hyreslägenheter går upp
              nu, framför allt i Helsingfors. Vi måste ytterligare förstärka
              arbetet med hur bostadsfinansieringssystemet i framtiden ska se
              ut, vilket är nästa stora arbete som också kommer här under våren.
            </seg>
            <seg n="ab9dd877">
              Sedan får vi se, om några veckor när vi har haft mer diskussioner,
              hur mycket jag vill gå in på frågeställningarna om lagstiftning.
              Jag tycker ändå att jag har varit tydlig på några punkter. Att
              bara acceptera systemet som det ser ut i dag är icke möjligt.
              Det fungerar inte, tycker jag, och det tycker inte Owe Hellberg,
              och det tycker inte väldigt många av dem som står i bostadskö
              eller skulle vilja ställa sig där. Någonting måste göras. Det
              räcker inte med att bara bygga fler lägenheter, även om det förstås
              är grundförutsättningen. Det har jag uttryckt förut. Själva förmedlandet
              inte minst transparensen, öppenheten och insynen i hur förmedlingsreglerna
              ser ut är avgörande moment i detta.
            </seg>
            <seg n="23b4e5aa">
              Jag är ändå inte så orolig för att den här diskussionen skulle
              inkräkta på den kommunala självstyrelsen. Kommunen har sin alldeles
              självklara roll och sitt ansvar, och den är klart och tydligt
              definierad. Jag tycker att det är den nationella nivån som inte
              har varit tillräckligt tydlig med vilka förväntningarna är och
              också sett till att både lagstiftning och andra möjligheter som
              måste ges till kommunerna för att uppfylla detta har varit på
              plats.
            </seg>
            <seg n="f18e5449">
              Där ser jag ändå nu pusselbitarna till att få ett annat innehåll
              i inte bara bygg- utan också bostadspolitiken åren framöver med
              förändringarna i hyressättningssystemet, med förändringarna i
              bostadsfinansieringssystemet, med PBL-kommitténs arbete och, hoppas
              jag, med förstärkningar på ett sätt som jag återkommer till inom
              kort också i möjligheterna vad gäller förmedling av lägenheter.
              Då finns ändå konturerna till en starkare bostadspolitik med en
              väldigt tydlig rollfördelning ännu tydligare, vill jag påstå mellan
              vad kommunen och staten måste göra till gagn för både dem som
              har lägenheter och behöver ett skydd och dem som inte har lägenheter
              och behöver få en chans att komma in. Vi får återkomma när vi
              har satt ned foten i de delarna och givetvis efter diskussion
              med våra samarbetspartier.
            </seg>
          </u>
          <note type="speaker" n="a2f5e80e">
            Anf. 71 OWE HELLBERG (v):
          </note>
          <u who="owe_hellberg_0f771b" xml:id="i-6c4d5d2d115cc80f-2" n="741e95b1">
            <seg n="e695b630">
              Fru talman! Jag vill tacka ministern för den inbjudan. Det känns
              som om det ska hända någonting och att det ska hända på ett handlingskraftigt
              sätt.
            </seg>
            <seg n="64f025a6">
              Jag vill bara till slut poängtera behovet av det här genom att
              berätta lite om en enkel utvärdering som utskottet har gjort.
              År 2003 hade bara 25 % av kommunerna antagit någon form av särskilt
              bostadsförsörjningsprogram. Det saknades samordnad bostadsförmedling
              i 85 % av kommunerna. Det här menar vi är helt oacceptabelt. Det
              kan ha blivit något bättre under 2004 så att fler är på väg, men
              så här får det inte se ut.
            </seg>
            <seg n="7ab8b336">
              Tänk om det skulle se ut på samma sätt på skolans område, och
              25 % av kommunerna hade tagit fram lokala skolplaner eller att
              85 % av kommunerna inte hade någon ordning på hur man fick plats
              i gymnasieskolan och regler för sådant. Vi måste lyfta bostadsfrågans
              plats i samhället och prata om vård, skola, omsorg och bostad,
              som den fjärde viktiga välfärdsfrågan. Jag hoppas att vi kan göra
              det tillsammans.
            </seg>
            <seg n="c9bc6199">
              Tidigare var det så att bostadsministern hade ansvar för kommunfrågorna
              också. Vi tyckte inte att det var någon bra grund för att jobba
              med de här frågorna. Nu kan ministern på ett friare sätt faktiskt
              ställa sig på de bostadssökandes och de bostadslösas sida. Det
              hoppas jag att vi ska göra gemensamt.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="06c81401">
            12 § Svar på interpellation 2004/05:325 om kommunernas bredbandssatsningar
          </note>
          <note type="speaker" n="e17912cd">
            Anf. 72 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-27c20f20b60bfc8a-25" n="17dfb084">
            <seg n="1a28177b">
              Fru talman! Jörgen Johansson har frågat statsrådet Sven-Erik
              Österberg dels vilka åtgärder han avser att vidta för att kommuninvånarna
              inte ska behöva få sämre kommunal service på grund av att regeringen
              inte klarar av att hålla sina avtal, dels vilka åtgärder han avser
              att vidta för att bredbandspengarna verkligen betalas ut under
              2006.
            </seg>
            <seg n="4322bad2">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="ba4446f1">
              Jag är medveten om de konsekvenser den temporära frysningen kan
              få för alla inblandade parter och då särskilt för kommunerna.
              Jag vill understryka att bredbandsutbyggnaden är ett prioriterat
              område för regeringen, och vi följer utvecklingen inom området
              mycket noga. Det var bland annat därför som regeringen år 2004
              förlängde bredbandsstödet.
            </seg>
            <seg n="dfadcec3">
              Konsekvenserna för kommunerna av frysningen av bredbandsanslaget
              påverkas av en rad faktorer, till exempel när under året betalning
              till leverantören ska ske och om kommunen behöver låna pengar
              för att klara utbetalningarna. Med dagens låga ränta är det endast
              undantagsvis som räntekostnader för sådana lån skulle kunna påverka
              den kommunala servicen.
            </seg>
            <seg n="b069f91c">
              Riksdagen har godkänt de riktlinjer som regeringen föreslagit
              för den ekonomiska politiken, inklusive regeringens bedömning
              av åtgärder som måste vidtas för att hantera risken för ett överskridande
              av utgiftstaket. Kommunerna kommer att få sina pengar. Det statsfinansiella
              läget är avgörande för när, men senast under 2006 kommer pengarna
              åter att vara tillgängliga.
            </seg>
            <seg n="7baa2eb7">
              Det aktuella stödet avser endast en del av statens samlade satsning
              på bredband till alla delar av Sverige. Stöd till områdesnät,
              till stomnät och till nät i eftersatta områden som finansieras
              genom en kreditering på kommunernas skattekonto berörs inte av
              frysningen.
            </seg>
          </u>
          <note type="speaker" n="1a238b22">
            Anf. 73 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-b76a177105f804ed-0" n="8ba094fe">
            <seg n="532060ef">
              Fru talman! Jag tackar för svaret på min interpellation men kan
              ändå konstatera att jag inte är nöjd. Jag tycker att svaret andas
              en negativ syn på vår landsbygd.
            </seg>
            <seg n="780fbcf7">
              Förutsättningen för att kunna bedriva näringsverksamhet och bo
              på landsbygden är goda kommunikationer, och det gäller såväl vägar
              som telekommunikation. Bredbandssatsningen var därför en av förutsättningarna
              för att kunna nå upp till begreppet hela landet ska leva.
            </seg>
            <seg n="1b65b0eb">
              Av svaret konstaterar jag att det som är grunden för våra lagar,
              nämligen att avtal ska hållas, inte längre gäller. Jag konstaterar
              också att ytterligare en av de punkter som Kommunförbundet påtalade
              i sin remiss om förslaget om finansiering av bredbandssatsningarna
              nu har fallit.
            </seg>
            <seg n="d52f83da">
              Överenskommelsen om utbyggnad av bredband i gles- och landsbygd
              gjordes 2001. Bland annat innebar förslaget att regeringen lovade
              att sänka nivån på kommunernas medfinansiering och att skapa stabila
              planeringsförutsättningar för kommunerna. De stabila planeringsförutsättningarna
              har nu lagts på is.
            </seg>
            <seg n="4b1ddc9a">
              Från den här församlingen, riksdagen, ställer vi ständigt en
              mängd krav på att det ska vara ordning och reda i finanserna.
              Vi skapar lagar som ålägger kommunerna god ekonomisk hushållning.
              Kommunerna är skyldiga att redovisa sin ekonomi enligt god kommunal
              redovisningssed, alltså ha en ekonomi som är i balans och redovisad
              enligt bokföringsmässiga grunder.
            </seg>
            <seg n="621e6cc1">
              Vi kan nu konstatera att statens oförmåga att hålla ingångna
              avtal drar undan förutsättningarna för kommunerna såväl att fullfölja
              sina ingångna avtal som att nå upp till kravet om en god ekonomisk
              hushållning.
            </seg>
            <seg n="9790382b">
              Vi kunde höra i veckan att kommunerna har fått pengar i innevarande
              års budget. Givetvis är det så, men kommunerna hade redan tidigare
              en usel ekonomi. De nya pengarna ska dels täcka gamla svarta hål,
              dels täcka eftersatta satsningar inom områden som skola, vård
              och omsorg. Det är knappast från de sektorerna som kommunerna
              ska ta sina pengar för att finansiera utbyggnaden under nästa
              år.
            </seg>
            <seg n="bc84deb9">
              Jag konstaterar trots allt att det löfte som har givits vad gäller
              finansiering är brutet.
            </seg>
            <seg n="d4c892f8">
              Ilmar Reepalu från Kommunförbundet säger att man vill ha en överläggning
              med regeringen om den förändring som nu har skett. Min direkta
              fråga är: Kommer man från regeringen att ta upp överläggningar
              med förbundet i den här frågan?
            </seg>
            <seg n="b9084710">
              Vi kan konstatera att den svenska landsbygden har det svårt i
              dag. Ökade bränsleskatter, låg servicenivå och en mycket dålig
              förståelse från myndigheternas sida för att göra det lättare att
              bedriva näringsverksamhet och bo på landsbygden bidrar till svårigheterna.
              Bredbandet är en av lösningarna för landsbygdens utveckling. Det
              kan tyckas vara småpengar, men vi talar ändå om mycket viktiga
              frågor.
            </seg>
            <seg n="a5a228ba">
              De pengar som kommunerna i dag har i sin kassa ska också räcka
              till de andra prioriteringar man har inom just vård, skola och
              omsorg. I den prioriteringen hamnar bredbandsutbyggnaden långt
              ned på listan.
            </seg>
            <seg n="0ad8d3a5">
              Min fundering är följande. Även om nu regeringen bedyrar att
              pengar kommer 2006 har utvecklingen stannat upp, inom ett mycket
              prioriterat område.
            </seg>
            <seg n="da149295">
              Jag tycker inte att statsrådet svarar på min första fråga, vilka
              åtgärder regeringen avser att vidta för att kommuninvånarna inte
              ska få sämre service på grund av regeringens avtalsbrott. Jag
              skulle vilja ha ett konkret svar från statsrådets sida på den
              frågan.
            </seg>
          </u>
          <note type="speaker" n="b08ede5f">
            Anf. 74 CHRISTINA ANDERSSON (c):
          </note>
          <u who="unknown" xml:id="i-3e6b259a68968f9e-0" n="1db4f622">
            <seg n="cd588be4">
              Fru talman! Regeringens beslut den 22 december att frysa inne
              stödpengar för fortsatt bredbandsutbyggnad i landets kommuner
              av det ortssammanbindande nätet är både oacceptabelt och förödande.
              Besvikelsen är stor i kommuner, landsting och länsstyrelser runtom
              i landet. Ett stopp i utbetalningen av de tidigare utlovade stödpengarna
              slår hårdast mot glesbygden.
            </seg>
            <seg n="ad7b716a">
              I mitt hemlän Sörmland handlar det om strax under 20 miljoner
              kronor. I exempelvis Norrlandslänen är summorna betydligt större.
              Det är pengar som de berörda kommunerna är i stort behov av för
              att betala redan utfört konsultplaneringsarbete för att kunna
              klara kommande utbyggnad. Det är inte acceptabelt att ändra spelreglerna
              och låta kommunerna stå för kostnaderna.
            </seg>
            <seg n="2e7d0c86">
              Vi har väntat länge på regeringens IT-proposition och hoppats
              att IT ska vara ett fortsatt prioriterat område. Men med de signaler
              som nu sänds ut måste man ställa sig frågan om det fortfarande
              handlar om bredband åt alla. Mer, inte mindre, behöver göras för
              att minska den digitala klyftan mellan storstadsregioner och glesbygd.
            </seg>
            <seg n="fb0a4cee">
              Under statsministerns frågestund förra veckan sade statsministern
              i en debatt att med tanke på de stora satsningar som gjordes på
              kommunerna i höstbudgeten är de här uteblivna miljonerna till
              bredbandsutbyggnad inget stort problem. Därför skulle jag vilja
              fråga: Anser statsrådet, i likhet med statsministern, att det
              här är en relativt liten summa som kommunerna kan klara på egen
              hand? Eller är det så att alla vi som redan väntat på bredband
              kommer att få vänta ytterligare en tid?
            </seg>
          </u>
          <note type="speaker" n="90a0da4f">
            Anf. 75 LARS-IVAR ERICSON (c):
          </note>
          <u who="unknown" xml:id="i-27c20f20b60bfc8a-26" n="1db4f622">
            <seg n="a8a15cec">
              Fru talman! Utan bredband dör landsbygden. Det kan tyckas vara
              en drastisk tidningsrubrik, men det finns en bister verklighet
              bakom orden, en verklighet som vi har förstått inom Centerpartiet.
              Därför kräver vi en bredbandsutbyggnad i hela landet. Vi tar upp
              detta i olika motioner, till exempel i vår kulturmotion där vi
              under rubriken Samlingslokaler talar om hur viktigt det är att
              just de lokalerna får tillgång till goda datakommunikationer,
              som är en av förutsättningarna för att de ska vara träffpunkter
              för människor i olika åldrar.
            </seg>
            <seg n="a902ad9c">
              För två veckor sedan diskuterade vi anslagen till folkrörelserådet
              Hela Sverige ska leva. Jag påminde då ministern om bilden från
              80-talet, bilden av en båt där det fanns företrädare för samtliga
              politiska partier, och påstod att det var någon som hade lämnat
              båten. Det vi diskuterar här i kväll är ytterligare ett bevis
              på detta, att några har hoppat av från att hela landsbygden ska
              leva, när man låter de pengar som har lovats till kommunernas
              bredbandssatsningar frysa inne. Nu hamnar kommunerna i en besvärlig
              situation. Jag ska ta fram ett exempel.
            </seg>
            <seg n="97e131a4">
              I Karlshamns kommun finns ambitionen att under 2005 ska alla
              kommuninvånare, även de som är bosatta på landet, få tillgång
              till bredbandsuppkoppling av minst ADSL-kvalitet. Kommunen har
              förutsatt att staten ska stå för 30 % av kostnaderna. Kommuninvånarna
              har visat ett stort intresse för att få bredband. Nu drabbas kommunen
              Karlshamn av dessa försenade statsbidrag.
            </seg>
            <seg n="f65634fe">
              I slutet av januari hade ministern och jag en debatt om turistnäringens
              betydelse för Sverige. Jag tyckte att vi var överens om att det
              fanns begrepp som natur- och upplevelseturism som var mycket viktiga
              för landsbygdens överlevnad. Jag vill citera några ord ur propositionen
              En politik för en långsiktigt konkurrenskraftig svensk turistnäring
              på s. 70 under rubriken IT-politik: Korrekt information vid rätt
              tidpunkt som dessutom är relevant för kunden är nyckeln till att
              lyckas tillfredsställa efterfrågan av turistprodukter. Genom IT-baserade
              tjänster förändras turistnäringens möjligheter vad gäller marknadsföring
              av produkter samt skapandet av själva produkterna.
            </seg>
            <seg n="7266c7f1">
              Tycker inte ministern att de orden rimmar illa med beslutet att
              hålla inne bredbandspengarna till kommunerna?
            </seg>
          </u>
          <note type="speaker" n="539e39fe">
            Anf. 76 HÅKAN LARSSON (c):
          </note>
          <u who="hakan_larsson_c0f261" xml:id="i-31a3e4c711a3f2b8-0" n="12049717">
            <seg n="23f5bb33">
              Fru talman! Jämtlands län, som jag kommer från, hör till de regioner
              som har drabbats hårdast av regeringsbeslutet att frysa bredbandspengarna.
              I ett brev till ministern konstaterar Kommunförbundet i Jämtlands
              län genom Jens Nilsson och Per Söderberg att 72 miljoner kronor
              undandras kommunerna i detta län. Eftersom frysningen av bredbandspengarna
              påverkar möjligheterna att få EU-medel kan intäktsbortfallet bli
              bortåt 100 miljoner, bara i Jämtlands län. Det är oerhört mycket
              pengar. Dessutom pågår utbyggnaden för fullt, och operatören som
              bygger förväntas få betalt.
            </seg>
            <seg n="e31aba4a">
              Jag tycker att det agerande som skett är fullständigt oacceptabelt.
              Staten sviker ingångna avtal och försätter kommunerna i en svår
              finansiell situation. Vad säger Ulrica Messing exempelvis till
              sin partikollega i Ragunda, kommunalrådet Elisabet Yngström, som
              är oerhört kritisk mot regeringen? Jag har inte koll på läget,
              säger hon, och det tror tyvärr inte jag heller i det här fallet.
              Controllern i den hårt ansatta kommunen Ragunda, Karl-Eric Johansson,
              konstaterar: Det finns inga möjligheter att vare sig låna pengar
              eller göra fler nedskärningar. Nu kan det dessutom bli fråga om
              skadestånd till bredbandsleverantören.
            </seg>
            <seg n="40a9e127">
              Det hela är alltså inte så enkelt som Ulrica Messing säger i
              sitt svar. Ragunda kommun har 6 000 invånare. Där ska nu sparas
              30 miljoner kronor. Personalen i kommunen ska minskas med fler
              än 70 personer. Kommunen har en oerhört svår situation trots att
              den naturresursmässigt är mycket rik i form av vattenkraft, men
              den får de ju inte del av. Dessutom ska de alltså nu bli av med
              6 miljoner kronor i bredbandspengar i en utbyggnad som pågår.
            </seg>
            <seg n="98b2486c">
              Det är illa att fattiga glesbygdskommuner ska behandlas på det
              viset. Hur ska kommunpolitikerna ute i landet kunna känna tillit
              till den centrala nivån om de används som ett dragspel för att
              klara utgiftstaket och inte kan lita på ingångna avtal?
            </seg>
            <seg n="2d6bb5e9">
              Över huvud taget tycker jag att det verkar som om regeringen
              anser sig kunna använda landsbygd och glesbygd lite hursomhelst.
              Förra året var det Sveriges bönder som skulle rädda utgiftstaket,
              och nu är det landsbygdskommuner, som vill ha tillgång till IT
              och bredbandsuppkopplingar, som drabbas.
            </seg>
            <seg n="2f31207d">
              Det är heller inte länge sedan som ministern och jag diskuterade
              neddragningen av stödet till Folkrörelserådet Hela Sverige ska
              leva. Det är en bekymmersam situation. Med en annan politik skulle
              landsbygden kunna utvecklas på ett mycket bättre sätt. Det här
              är ett exempel.
            </seg>
            <seg n="4032b678">
              Jag hoppas ändå på en omprövning, och därför vill jag fråga Ulrica
              Messing: Är regeringen inte beredd att ompröva beslutet att frysa
              bredbandspengarna under 2005? Inser man inte att frysningen får
              alldeles för stora konsekvenser för redan fattiga kommuner?
            </seg>
          </u>
          <note type="speaker" n="1b40fc2b">
            Anf. 77 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-27c20f20b60bfc8a-27" n="17dfb084">
            <seg n="2b6b75e4">
              Fru talman! Bredbandssatsningen är en oerhört viktig satsning.
              Det gläder mig att både Jörgen Johansson, Lars-Ivar Ericson och
              Håkan Larsson trots allt understryker att vi ses här var och varannan
              vecka och debatterar många för landsbygden och regionalpolitiken
              viktiga frågor. Jag välkomnar också Christina Andersson i dagens
              debatt. Vi fyra har gemensamt debatterat både offentlig service,
              folkrörelseråd, turistfrågor och infrastruktursatsningen, och
              vi får säkert också tillfälle att diskutera den proposition om
              post- och kassaservice som regeringen kommer med under våren.
            </seg>
            <seg n="611ea101">
              Alla de diskussioner och debatter som vi haft speglar givetvis
              att all politik har lokala och regionala effekter så också den
              statliga bredbandssatsningen. Jag är den första att understryka
              att bredbandssatsningen är en oerhört viktig del i vår framtida
              moderna infrastruktur. När vi fördelade de 381 miljarderna till
              infrastruktur i form av järnvägar och vägar var vi noga med att
              de skulle användas på ett sådant sätt att vi knyter ihop vårt
              land och gör avstånden lite mindre och Sverige lite rundare för
              att öka möjligheterna till pendling. På samma sätt knyter vi naturligtvis
              ihop vårt land med bredbandssatsningen, utbyggnaden av 3 G och
              väldigt mycket annat.
            </seg>
            <seg n="9eb0152e">
              Precis som jag sade i mitt interpellationssvar till Jörgen Johansson
              är jag medveten om de konsekvenser som den temporära frysningen
              för med sig. Skälet till att vi gjort den är just det som Jörgen
              Johansson pekar på, nämligen ordning och reda i finanserna. Vi
              kan inte spräcka utgiftstaket på något område och har därför fått
              göra tuffa och smärtsamma prioriteringar.
            </seg>
            <seg n="8d928cd5">
              Vi har inte skurit ned i den statliga bredbandssatsningen, utan
              vi skjuter på betalningarna. Vi har i propositionen, som riksdagen
              redan beslutat om, och jag har i svar på skriftliga frågor från
              riksdagen och i svar till ett antal kommunpolitiker varit mycket
              noga med att understryka att utbetalningen kommer senast år 2006.
              Men självklart är det så, som Håkan Larsson också efterfrågar
              när han undrar om det finns en möjlighet att ompröva frysningen
              av bredbandssatsningen, att vi ständigt omprövar den, och ingen
              blir gladare än regeringen om siffrorna pekar åt ett mer positivt
              håll än vad vi i dagsläget kan ana. Skulle de göra det kommer
              vi naturligtvis också att kunna häva frysningen mycket, mycket
              snabbare.
            </seg>
            <seg n="bf22c3a3">
              Skälet till frysningen av utbetalningen av bredbandsstöden är
              just det finansiella läget och utgiftstaken. Och jag tror inte
              att någon kommun vill ställa de pengarna mot de satsningar vi
              på olika sätt tidigare gjort på kommunerna, genom att öka personaltätheten
              i skolan eller genom andra åtgärder. De är nämligen också viktiga.
            </seg>
            <seg n="a15a869c">
              Christina Andersson säger att de väntat länge på regeringens
              IT-proposition. Det uttalandet förvånar mig lite grann eftersom
              vi aviserat den till juni, och den har inte skjutits på en enda
              gång. Däremot är det naturligtvis ett viktigt nästa steg, att
              spänna bågen och vilja lite mera när det gäller IT-politiken i
              vid mening.
            </seg>
            <seg n="c15b4e73">
              Vi ligger fortfarande långt framme i fråga om bredbandsutbyggnaden
              i vårt land. Vi slog förra året rekord i försäljningen av nya
              mobiltelefoner. Vi har kommit längst i Europa i utbyggnaden av
              3 G. Allt det är viktigt, men mobiltelefonin kommer aldrig att
              kunna ersätta bredbandssatsningen.
            </seg>
            <seg n="84ec5513">
              Jag vill återigen understryka att jag är medveten om de konsekvenser
              som den temporära frysningen fått, och vi för en ständig dialog
              med företrädare för Kommunförbundet men också med företrädare
              för enskilda kommuner om hur vi så fort som möjligt ska kunna
              häva frysningen för att fortsätta den utbyggnad som vi påbörjat.
            </seg>
          </u>
          <note type="speaker" n="dc5beead">
            Anf. 78 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-b76a177105f804ed-1" n="8ba094fe">
            <seg n="4bde57fb">
              Fru talman! Jag konstaterar att den, som jag upplevde det, enda
              positiva delen i ministerns svar var när hon sade senast år 2006.
              Nu är vi ett antal centerpartister närvarande som verkligen känner
              för landsbygden, och jag har förhoppningen att vi ska få ett besked
              om en omprövning under året så att vi inte behöver vänta längre.
              Vi kan ändå konstatera att om man inte ser till att få en datautbyggnad
              i hela landet kommer det att resultera i ett A- och ett B-lag
              i samhället.
            </seg>
            <seg n="ead118e1">
              Om vi tittar på den information som i dag kan föras över via
              data har utvecklingen från 1980 till 1998 varit 6 700 gånger,
              och man beräknar att den från 1980 till år 2012 kommer att vara
              två miljoner gånger. Om människor ska kunna vara delaktiga av
              samhället kräver det att de också kan ta del av all den information
              som ges. Om den möjligheten inte finns skapar vi ett A- och ett
              B-lag i landet. Det måste regeringen kraftfullt motverka.
            </seg>
            <seg n="7641f2c2">
              Ministern säger i svaret att vi har låga räntor. Ja, vi vet att
              räntebilden är osäker, och kommunerna har i dag alltför ofta lån
              upp över öronen. När de sedan, som de upplever det, har ett avtal
              med regeringen lånar de givetvis inte pengar. De anser att avtalet
              ska hållas.
            </seg>
            <seg n="af15b5a4">
              Nu är kommunfolket ett segt släkte; det vet vi. De har lärt sig
              att inte lita på regeringen. Den stora faran nu är att det sägs
              att de ska få pengar 2006, men var finns garantierna för det?
              Hur ser den ekonomiska situationen ut 2006? Då är det ju så att
              säga en ny giv. Dessutom är de pengar som i dag ges till kommunerna
              trots allt i form av lån. Ska kommunerna betala tillbaka pengarna
              om ett antal år? Osäkerheten är för stor, och därför tycker jag
              att vi borde få ett klart besked. Häng gärna upp det beskedet
              på det som sades om senast. Låt det bli senast halvårsskiftet
              i år.
            </seg>
          </u>
          <note type="speaker" n="c137de89">
            Anf. 79 CHRISTINA ANDERSSON (c):
          </note>
          <u who="unknown" xml:id="i-3e6b259a68968f9e-1" n="1db4f622">
            <seg n="13120040">
              Fru talman! Det är glädjande att vi är överens om att bredbandsutvecklingen
              är en viktig del av utvecklingen i hela vårt land. När jag sade
              att vi är många som väntat på IT-propositionen var det just för
              att vi vill se ett nästa steg i den viktiga utvecklingen.
            </seg>
            <seg n="b85bd8a2">
              Jag återkommer till mitt hemlän. Där har kommunerna i samverkan
              gjort en satsning på bredbandsutbyggnad till enskilda och till
              företag. Den har gjorts i tron att staten bidrar med medel, som
              det var lovat. Nu när staten plötsligt inte håller sitt ord står
              kommunerna inför fullbordat faktum. Värst drabbade blir naturligtvis
              de små kommunerna.
            </seg>
            <seg n="29a7cb7b">
              Jag tycker att det är olyckligt att projekt som har kommit till
              i samverkan mellan kommunerna ska drabbas. Sådana projekt förutsätter
              en gemensam vilja. Det är något vi behöver mer av för att kraftsamla
              över kommungränserna. Vi ska göra det för att få en bättre tillväxt,
              fler jobb och en bättre infrastruktur. Därför borde regeringen
              uppmuntra samverkan i stället för att sätta käppar i hjulet.
            </seg>
          </u>
          <note type="speaker" n="5b679dff">
            Anf. 80 LARS-IVAR ERICSON (c):
          </note>
          <u who="unknown" xml:id="i-27c20f20b60bfc8a-28" n="1db4f622">
            <seg n="079be606">
              Fru talman! I en liten by i västra Blekinge bor Lena Ekeram.
              Hon är översättare och driver eget företag i hemmet. I dag kopplar
              hon upp sig på Internet via telefonnätet med vanligt modem. Hon
              måste ha två telefonabonnemang, ett till familjen och ett till
              företaget. Problemet med modemuppkopplingen är att det går så
              långsamt. I sitt arbete som översättare behöver hon ständigt söka
              referenslitteratur på Internet. Hon behöver ladda ned stora dokument.
              Det tar alldeles för lång tid.
            </seg>
            <seg n="b7aba7ea">
              Tillgången till bredband är en överlevnadsfråga för landsbygden.
              Det är inte bara en förutsättning för att kunna driva företag
              utan också ett viktigt medel för att få barnfamiljer att bosätta
              sig där. Vår tids barn och ungdomar är vana att kunna ladda ned
              filmer, spel och musik. Utan företagare och barnfamiljer förtvinar
              landsbygden. Jag tycker att i stället för att hämma bredbandsutbyggnaden
              borde regeringen prioritera den.
            </seg>
            <seg n="8b801c13">
              Nu känns det väldigt ovisst för nyss nämnda översättare. Jag
              tror inte att hon är ensam om att fundera på var i landet man
              måste bo för att få tillgång till bredband. Jag kommer osökt att
              tänka på sångaren när han sjunger: Vem i hela världen kan man
              lita på?
            </seg>
          </u>
          <note type="speaker" n="8877818c">
            Anf. 81 HÅKAN LARSSON (c):
          </note>
          <u who="hakan_larsson_c0f261" xml:id="i-31a3e4c711a3f2b8-1" n="12049717">
            <seg n="205954fa">
              Fru talman! Det är jättebra att vi är överens om vikten av bredband
              i hela landet. Det är en bra grund att stå på. Men jag förstår
              inte varför just fattiga landsbygdskommuner ska ta ansvar för
              att det ska vara ordning och reda i statsfinanserna. Varför just
              de här kommunerna?
            </seg>
            <seg n="95358d75">
              Vad säger Ulrica till Ragunda kommun? Vad ska de göra? Vilket
              råd ger ministern till kommunalrådet Elisabet Yngström och hennes
              medarbetare? Ska man avbryta utbyggnaden och få betala i alla
              fall kanske? Ska man fullfölja och vänta på att det ska komma
              pengar från himlen? Man har redan ett jättestort ekonomiskt bantningsprogram
              på över 30 miljoner. Man förlorar ytterligare 6 miljoner på den
              här frysningen i år. Man anser sig inte kunna låna mer pengar.
              Vad är rådet? Vad ska de göra? De vet inte det. De vill ha besked.
            </seg>
            <seg n="69a6fea5">
              Det är bra att ministern säger att regeringen ständigt omprövar
              det här beslutet. Jag tycker att det är ganska bråttom att man
              gör det i praktiken också. Jag tror att landsbygden har väldigt
              goda utvecklingsförutsättningar framöver, men då måste det finnas
              bra kommunikationer, inte minst vad gäller bredband och möjlighet
              att koppla upp sig till Internet med snabba uppkopplingar. Det
              är en förutsättning för att vi ska få en utveckling på den svenska
              landsbygden som kommer att betyda oerhört mycket framöver.
            </seg>
          </u>
          <note type="speaker" n="d142efbb">
            Anf. 82 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-27c20f20b60bfc8a-29" n="17dfb084">
            <seg n="88568bc7">
              Fru talman! Det är tyvärr så att den statliga bredbandssatsningen
              har riktat sig till kommuner där marknaden själv inte har intresse
              av att bygga. Därför blir det samma kommuner som nu berörs av
              att vi fryser utbetalningen av bredbandssatsningen. Vi kommer
              självklart att häva den frysningen så fort det är möjligt. Skälet
              till att vi redan har förlängt den bredbandssatsning som staten
              nu gör är att vi ser behovet av den. Det är jätteviktigt att alla
              kommuner ges likvärdiga förutsättningar att kunna ha en modern
              infrastruktur. Om vi inte hade tyckt det hade vi brutit den statliga
              bredbandssatsningen när den överenskommelse som regeringen gjorde
              med Kommunförbundet gick ut. Det är inget avtal utan en överenskommelse
              som vi har gjort. Eftersom vi tycker att de pengar som är avsatta
              ska användas har vi förlängt satsningen. Både jag och finansministern
              har blivit uppvaktade kring den här frågan, och vi följer den
              också på väldigt nära håll.
            </seg>
            <seg n="7dc82bb0">
              Det händer fortfarande mycket. Det är inte så att all utbyggnad
              har stannat av. Fortfarande bygger vi både områdesnät och stomnät,
              och nät i eftersatta områden, som jag också uttryckte i mitt svar
              till Jörgen Johansson. Men självklart påverkas framför allt de
              mindre kommunerna av den frysning som vi nu har gjort. Jag är
              den första att bli glad den dag vi kan häva den frysningen. Vi
              har ett nära samarbete med kommunerna för att se vad konsekvenserna
              av frysningen är, vad det för med sig för enskilda kommuner. Det
              varierar också. Håkan Larsson nämnde Ragunda. Det är en kommun
              som i allra högsta grad berörs av detta. Andra kommuner har inte
              alls samma utsatta läge. Bland de kommuner som nu berörs ser det
              alltså olika ut, och vi försöker ta del av de olikheterna.
            </seg>
          </u>
          <note type="speaker" n="251585de">
            Anf. 83 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-b76a177105f804ed-2" n="8ba094fe">
            <seg n="3f24007c">
              Fru talman! Jag håller med Ulrica Messing om att vi har haft
              en mängd debatter om frågor som berör landsbygden och landsbygdens
              utveckling. Jag upplever att vi har en gemensam strävan att nå
              resultat i den frågan. Jag vill därför uppmana statsrådet att
              gärna sparka på regeringskamraterna för att få fram den här frågan
              snabbt. Den är mycket viktig. Den bidrar till alla bygders lika
              rätt till tillväxt. Jag tror att vi delar uppfattningen att vi
              inte ska ha ett A- och ett B-lag i Sverige. Vi ska skapa grunden
              så att alla människor kan delta i samhällsuppbyggnaden. Jag ser
              fram emot ett resultat av den här debatten, att pengarna släpps
              loss snarast möjligt.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="58f6a90c">
            13 § Svar på interpellation 2004/05:327 om Helsingforss flygplatssituation
          </note>
          <note type="speaker" n="44c47a0e">
            Anf. 84 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-27c20f20b60bfc8a-30" n="17dfb084">
            <seg n="1c28f0c5">
              Fru talman! Björn Hamilton har frågat mig vad jag avser att vidta
              för åtgärder för att säkerställa att allmänflyget har tillgång
              till flygplatser i Helsingforssområdet i framtiden. Frågan har
              ställts mot bakgrund bland annat av att avtalet mellan staten
              och Helsingforss stad om flygverksamheten vid Bromma flygplats
              löper ut den 31 december 2011.
            </seg>
            <seg n="2fc81316">
              Jag vill betona att jag delar Björn Hamiltons syn på näringslivsflygets
              betydelse för regionen och landets tillväxt. En god tillgänglighet
              är avgörande för Sveriges och Helsingforss konkurrenskraft gentemot
              andra länder och regioner. Denna insikt kommer givetvis att prägla
              de åtgärder som regeringen kommer att vidta när det gäller den
              framtida flygplatssituationen i Helsingforssområdet.
            </seg>
            <seg n="e137fc80">
              Flygplatskapaciteten i Helsingforssområdet är en av de frågor
              som behandlades av den så kallade Helsingforssberedningen. Beredningen
              avlämnade i mars 2003 ett delbetänkande om just flygplatsfrågan.
              Detta delbetänkande, där allmänflyget utgör en del, är nu föremål
              för intern beredning i Regeringskansliet. Regeringen kommer självklart
              att återkomma med sin syn i den här frågan, inte bara när det
              gäller allmänflyget utan även när det gäller flygplatssituationen
              i stort.
            </seg>
          </u>
          <note type="speaker" n="4781a8f6">
            Anf. 85 BJÖRN HAMILTON (m):
          </note>
          <u who="bjorn_hamilton_019a00" xml:id="i-0329ee6f72a90f53-0" n="001936da">
            <seg n="425991a7">
              Fru talman! Statsrådet och jag var i dag på förmiddagen på Turistriksdagen.
              Statsrådet höll ett mycket engagerat anförande, tycker jag, om
              hur man skulle kunna öka turismen i Sverige. Hon konstaterade
              då att goda kommunikationer var en förutsättning för en välutvecklad
              turistindustri i landet. Det låter ju lovande och är naturligtvis
              en uppfattning som vi många delar.
            </seg>
            <seg n="d702cc3b">
              Men det finns tyvärr all anledning att kritisera regeringen för
              hur man har hanterat flygplatsfrågan i Helsingforssregionen. Det
              finns ingen plan för regionens framtida flygplatsförsörjning.
              Avtalet mellan Helsingforss stad, som äger marken vid Bromma flygplats,
              och Luftfartsverket löper ut år 2011. Sedan Göran Persson pekade
              ut Tullinge som bostadsområde och man planerar för bostäder där
              är de realistiska alternativen för småflyget obefintliga inom
              regionen.
            </seg>
            <seg n="e6fd1d48">
              Helsingforssberedningen lämnade över sitt delbetänkande till
              statsrådet för snart två år sedan. Men vad har hänt sedan dess?
            </seg>
            <seg n="3a57688d">
              Att allmänflyget får sämre förutsättningar är ett problem långt
              större än att några få entusiaster tvingas utöva sin hobby någon
              annanstans. Det innebär också klara försämringar för skolflyget.
              Såväl linje- som charterflyget försörjs av piloter från allmänflyget.
              Genom allmänflyget kan piloter få ihop de flygtimmar som de behöver
              för att behålla sin behörighet. Även ur flygsäkerhetssynpunkt
              är det viktigt att allmänflyget har en god tillgång till flygplatser.
              När möjligheten att flyga regelbundet minskar, avståndet ökar
              och flygtimmarna därmed blir färre leder detta ofrånkomligen till
              en sämre flygsäkerhet. Ännu värre är det att det just ur säkerhetssynpunkt
              är direkt olämpligt att blanda reguljärtrafiken med det ofta långsammare
              allmänflyget på Arlanda.
            </seg>
            <seg n="ad1b8154">
              För näringslivet, som är ett viktigt komplement till reguljärflyget,
              kommer bristen på en citynära flygplats att skapa uppenbara problem.
              Helsingfors blir mer otillgängligt, inte minst i förhållande till
              andra europeiska huvudstäder, som ofta har ett stort antal mindre
              flygfält i direkt närhet till citykärnorna. Inom en radie av 30
              kilometer från Paris stadskärna finns det tio flygfält. Inom samma
              radie från London finns det tolv. Att då ytterligare försämra
              tillgängligheten till Helsingfors vore mycket olyckligt för hela
              regionens framtida utveckling.
            </seg>
            <seg n="cd6cbdae">
              Skulle Bromma läggas ned blir Helsingforssregionen den enda huvudstadsregion
              i Europa som saknar en ordentlig flygplats för allmänflyget. En
              sådan flygplats är av stor betydelse för näringslivets utveckling
              och den internationella konkurrenskraften.
            </seg>
            <seg n="290f4cd6">
              Så, statsrådet: När får vi besked om hur regeringen tänker hantera
              flygplatsfrågan i Helsingforssregionen?
            </seg>
          </u>
          <note type="speaker" n="30053fdc">
            Anf. 86 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-27c20f20b60bfc8a-31" n="17dfb084">
            <seg n="78d299ee">
              Fru talman! Jag delar väldigt mycket av det som Björn Hamilton
              lyfter upp i vår interpellationsdebatt här. Flygplatskapaciteten
              i vårt land är oerhört viktig. Men det är också viktigt hur flygplatserna
              hänger ihop med varandra så att de stora nationella flygplatserna
              också blir viktiga nav både för den inrikestrafik som vi behöver
              se och, självklart, för den utrikestrafik som vi vill se än mer
              av. Jag välkomnar mycket av den utveckling som har varit på några
              av flygplatserna, där vi ser mer av lågprisflyg, som attraherar
              helt andra resenärer än vi tidigare har sett. Jag ser dem som
              ett komplement till det flyg som vi är vana vid. Men det betyder
              inte att inte till exempel Arlanda fortfarande har en oerhört
              viktig roll som vårt nationella nav och till och med som en nationell
              klenod för flyget och för trafiken.
            </seg>
            <seg n="56dee73d">
              Sedan är det också så att näringslivsflyget i och runtom Helsingfors
              behöver en flygplats som ligger nära vår huvudstad. Hur det pusslet
              ska se ut mot bakgrund av Brommas framtid, mot bakgrund av utvecklingen
              för flyget och mot bakgrund av det som Helsingforssberedningen
              föreslog är jag inte beredd att svara på i dag. Men det är en
              fråga som vi nu arbetar med prioriterat. Vi kan göra det och dra
              lärdom av en tids händelser. Vi har ju några år av lågkonjunktur
              bakom oss, och vi kan se hur flygmönstret ser ut i lågkonjunkturer.
              Men nu ser vi mer och mer av återhämtning. Det kan vi också lära
              oss av och se: Var återhämtar sig flygkapaciteten först? Vilka
              mönster ser vi i resandet både i lågkonjunktur och i högkonjunktur?
            </seg>
            <seg n="d79ef83b">
              Oavsett konjunkturer behövs ett alternativ till Bromma i närheten
              av Helsingfors. Min ambition är att vi i regeringen under 2005
              ska kunna presentera vår strategi för flygplatskapaciteten i Helsingforssregionen
              och i nationen i övrigt.
            </seg>
          </u>
          <note type="speaker" n="e988e574">
            Anf. 87 BJÖRN HAMILTON (m):
          </note>
          <u who="bjorn_hamilton_019a00" xml:id="i-0329ee6f72a90f53-1" n="001936da">
            <seg n="911fe3e1">
              Fru talman! Det gläder mig att statsrådet anser att vi behöver
              en citynära flygplats för allmänflyget i Helsingforssregionen.
              Men vi vet också hur lång tid det tar att planera för en ny flygplats.
              Vi har hållit på med det länge i Helsingfors. Det har varit många
              turer fram och tillbaka, och det har ännu inte blivit något. Får
              socialdemokraterna som de vill i Helsingforss stadshus, nämligen
              att bygga bostäder på Bromma flygplats efter att avtalet löper
              ut år 2011, borde man för längesedan ha börjat planera för ett
              alternativ. Vad jag vet har staten ännu inte förhandlat om en
              förlängning av avtalet. Vad händer efter 2011? Jo, om Socialdemokraterna
              får fortsatt mandat i Helsingfors efter nästa val är sannolikheten
              stor att vi snart står utan cityflygplats, som är en nödvändighet
              för vårt allmänflyg och som är omtyckt av många resenärer från
              hela landet.
            </seg>
            <seg n="603372d1">
              Vad jag har förstått finns det också en majoritet bland grannarna
              kring Bromma flygplats som vill behålla flygplatsen, detta enligt
              en undersökning som är gjord för några år sedan.
            </seg>
            <seg n="32d207d6">
              Ansvaret vilar alltså tungt på makthavarna, inte bara i Helsingforss
              stadshus utan även i Rosenbad, för att Helsingfors inte blir utan
              en citynära flygplats efter 2011. Enligt min uppfattning vore
              det bästa alternativet att behålla Bromma som en fungerande flygplats
              och slippa en upprivande debatt om lokalisering av en ny storflygplats
              i Helsingforss närområde. Men det löser inte hela flygplatsproblemet.
              Vi behöver också en ersättning till Tullinge för det så kallade
              småflyget. Vi måste handla nu, både regeringen och de lokala politikerna
              i Helsingfors.
            </seg>
          </u>
          <note type="speaker" n="d082f803">
            Anf. 88 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-27c20f20b60bfc8a-32" n="17dfb084">
            <seg n="c6627ece">
              Fru talman! Jag är också beredd att skriva under på att frågan
              är akut, och det är viktigt för oss att så fort som möjligt kunna
              lämna besked om hur vi ser på flygplatskapaciteten. Men frågan
              hänger ihop med annat. Som jag sade i mitt förra inlägg kan vi
              se att på en del flygplatser har vi en överraskande positiv utveckling.
              Detta blir ett komplement till det flyg vi har haft tidigare i
              Sverige.
            </seg>
            <seg n="2f683bcc">
              Men vi har också en utveckling på andra flygplatser som är negativ
              i den meningen att vi har färre resenärer där. Det kanske inte
              är någon dramatik i det. Det kanske hänger ihop med att vi också
              har gjort andra infrastrukturinvesteringar, som har påverkat resandemönstret
              och transportpolitiken. Vi har till exempel dragit dubbelspår,
              när det gäller järnvägen, fram till många platser, vilket gjort
              att flyget inte längre är aktuellt. Den bedömningen ska vi också
              ha med när vi så småningom kommer fram till ett förslag gällande
              flygplatskapaciteten. Då ska flygplatskapaciteten hänga ihop,
              inte bara i Helsingforss city eller i närområdet utan också i
              landet i stort. Jag är beredd att komma med ett sådant konkret
              helhetsförslag från regeringen före årets slut.
            </seg>
          </u>
          <note type="speaker" n="d406bb74">
            Anf. 89 BJÖRN HAMILTON (m):
          </note>
          <u who="bjorn_hamilton_019a00" xml:id="i-0329ee6f72a90f53-2" n="001936da">
            <seg n="89bb0e01">
              Fru talman! Det gläder mig att regeringen är beredd att göra
              det. Visst har vi dragit en massa järnvägsspår i landet, men det
              förringar ju inte betydelsen av Helsingfors/Arlanda och Helsingforssregionen.
              Helsingfors är ändå någon form av nav för mycket verksamhet i
              Sverige. Även om regeringen försöker utlokalisera en hel del tror
              jag att det kommer att förbli så. Framför allt inom flyget är
              ju Helsingfors, eller Arlanda och hela regionen, ett nav. Det
              kommer att förbli så väldigt länge, tror jag, om man inte satsar
              oerhört mycket pengar någon annanstans, vilket jag inte riktigt
              tror att vi har råd med.
            </seg>
            <seg n="5724d4ee">
              Jag vill understryka hur viktigt det här är och att vi är i en
              situation där Helsingfors inte behöver avlokaliseras och få sämre
              förutsättningar. Vi ligger ju lite risigt till i huvudstadsregionen,
              eller har gjort det i alla fall. Vi behöver alltså veta att vi
              i fortsättningen kan växa, att näringslivet kan växa och så vidare,
              och att vi i Helsingfors ges förutsättningar att växa så att vi
              kan fortsätta att vara den motor som Sverige så väl behöver.
            </seg>
          </u>
          <note type="speaker" n="68792f74">
            Anf. 90 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-27c20f20b60bfc8a-33" n="17dfb084">
            <seg n="cf226237">
              Fru talman! Även om Björn Hamilton och jag kan ha olika åsikter
              i en rad frågor är det nog ändå så att när det gäller att Arlanda
              ska fortsätta att vara ett nav och att Arlanda är viktigt för
              all övrig flygplatskapacitet är vi överens. Vi är också överens
              om att det är oerhört viktigt att tillväxten går bra i Helsingfors.
              Helsingfors som huvudstad betyder väldigt mycket för resten av
              tillväxten i landet.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="f70f535a">
            14 § Svar på interpellationerna 2004/05:339 och 347 om lokalisering
            av statliga myndigheter
          </note>
          <note type="speaker" n="3f1d5fbc">
            Anf. 91 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-27c20f20b60bfc8a-34" n="17dfb084">
            <seg n="3517bb11">
              Fru talman! Chatrine Pålsson har frågat mig vilka lokaliseringar
              jag avser att verka för genomförs i Kalmar län, och Gunilla Tjernberg
              har frågat mig vilka lokaliseringar jag avser att verka för genomförs
              i Umeå. Båda har också frågat vilka lokaliseringsprinciper jag
              i framtiden tänker följa vid bildandet av nya myndigheter. Båda
              frågorna är ställda mot bakgrund av de planerade statliga insatser
              för vissa lokala arbetsmarknadsregioner som föranleds av de förändringar
              i Försvarsmaktens grundorganisation som beslutats av riksdagen
              med anledning av proposition 2004/05:43 Försvarsmaktens grundorganisation
              .
            </seg>
            <seg n="8f8b54e3">
              Låt mig först säga att jag är väl medveten om att Kalmar län
              är underrepresenterat när det gäller statliga arbetstillfällen
              och att jag också är mycket medveten om att Kalmar län drabbats
              hårt av flera stora industrinedläggningar under de senaste åren.
            </seg>
            <seg n="e0250f0c">
              Beträffande Umeå är situationen lyckligtvis annorlunda. Främst,
              men inte enbart, på grund av Umeå universitet har Västerbottens
              län en god representation av statliga arbetstillfällen. Den regionala
              utvecklingen i Umeås lokala arbetsmarknadsregion har också varit
              bland de bästa i hela Sverige under lång tid.
            </seg>
            <seg n="a536daf3">
              Statliga lokaliseringar kan vara mycket viktiga för utvecklingen
              i en region. Regeringen arbetar i denna fråga utifrån de allmänna
              principer som riksdagen vid en rad tillfällen uttalat sig om,
              för såväl om- som nylokaliseringar av statliga verksamheter. De
              innebär bland annat att varje beslut om omlokalisering av befintlig
              verksamhet eller lokalisering av nya myndigheter bör föregås av
              noggranna överväganden utifrån regionala utvecklingsperspektiv.
            </seg>
            <seg n="28e173ba">
              För tillfället ligger fokus när det gäller lokalisering av statliga
              myndigheter på stödet till de människor och de regioner som påverkas
              av förändringarna inom försvaret. Staten har ett särskilt ansvar
              för konsekvenserna av dessa förändringar, precis som vi ställer
              krav på privata arbetsgivare att ta ett samhällsansvar. Men jag
              och övriga regeringen kommer självklart även fortsättningsvis
              att bedriva en aktiv lokaliseringspolitik när det gäller statliga
              myndigheter, bland annat till förmån för Kalmar län.
            </seg>
          </u>
          <note type="speaker" n="c5596f39">
            Anf. 92 CHATRINE PÅLSSON (kd):
          </note>
          <u who="chatrine_palsson_7a74c7" xml:id="i-c382a9f8d500571b-1" n="687589d0">
            <seg n="4cb9b3de">
              Fru talman! Jag får väl tacka för svaret.
            </seg>
            <seg n="8fa93ff9">
              Jag måste säga att det finns en oerhörd frustration hos många
              i Kalmar län. För ungefär ett år sedan, tror jag, hade vi en interpellationsdebatt
              om en interpellation ställd av Agne Hansson där jag också deltog.
              Jag har roat mig med att plocka fram vad Ulrica Messing då sade,
              och jag vill gärna citera det. Det handlade om vilka principer
              som skulle gälla för utlokalisering av statliga arbeten.
            </seg>
            <seg n="71e12851">
              Herr talman! börjar Ulrica Messing. Vad kan den nya förordningen
              innebära? Kan man verkligen sätta någon tilltro till den? Ja,
              jag menar att vi kan det. Nu har myndigheterna ett tydligt ansvar
              att ta regional hänsyn. Vi har inte ställt det kravet tidigare.
            </seg>
            <seg n="34a3331f">
              Längre ned står det: Nu har jag under loppet av några få veckor
              vid två tillfällen i denna kammare erkänt att den kartläggning
              som Statskontoret har gjort åt regeringen under hösten visar att
              Kalmar är ett av de tre län som är underrepresenterade. Den kartläggningen
              var viktig att ta fram. Det var viktigt för oss att se var de
              statliga verkligen är underrepresenterade eller till och med kanske
              överrepresenterade. Delvis har den bilden skakat om lite grann
              i regeringen och de regionalpolitiska forum där jag har presenterat
              den. Bara det att ha insikt om att Kalmar och två andra län är
              underrepresenterade måste naturligtvis få konsekvenser. Vi måste
              anstränga oss hårdare och mera.
            </seg>
            <seg n="8009e261">
              Detta gjorde att jag gick ganska glad härifrån kammaren och tänkte:
              Nu! Jag sade också till Agne Hansson: Det lät som om Ulrica Messing
              menade allvar.
            </seg>
            <seg n="8139ea6d">
              När jag nu ser att man i Bergqvists förslag till och med plockar
              bort de få statliga jobb vi haft i vårt län blir jag minst sagt
              frustrerad. Man har lovat och lovat, men det händer ingenting.
            </seg>
            <seg n="15931cdf">
              I Kalmar län pågår ett Dackeuppror. Man samlar in namn, försöker
              protestera så gott man kan och känner sig oerhört orolig. Jag
              vet också att Ulrica Messing vet vilka enorma bekymmer vi har
              haft med Electrolux i Västervik, Bombardier i Kalmar, Kährs i
              Nybro och ännu fler. Vi har förlorat massvis med jobb. Då känns
              det oerhört tragiskt att man till och med ska föreslå att det
              tas av de få statliga jobb vi har. Det hoppas jag att Ulrica Messing
              förstår.
            </seg>
            <seg n="83ebfb3e">
              Den här förordningen, som nu har funnits en tid, har fått till
              resultat att ungefär 75 % av alla statliga nya jobb eller omlokaliserade
              jobb har hamnat i Helsingforssområdet. Detta är för mig obegripligt.
              Det måste finnas någon annan anledning till att man misshandlar
              Kalmar län på det här viset. Den hoppas jag att Ulrica Messing
              kan berätta om här.
            </seg>
            <seg n="59c0af9a">
              Det finns alltså en känsla av bekymmer. Och det är inte bara
              detta; vi har också kommunikationsproblem. Det vet jag också att
              Ulrica Messing vet. Det är dock inte det denna debatt handlar
              om, så därför ska jag bara avsluta med att fråga: Varför misshandlas
              Kalmar län så otroligt även nu?
            </seg>
          </u>
          <note type="speaker" n="7b0d58db">
            Anf. 93 GUNILLA TJERNBERG (kd):
          </note>
          <u who="gunilla_tjernberg_9c8a90" xml:id="i-3ff643e5634aaea5-0" n="ecbfa4f1">
            <seg n="dd2b658b">
              Fru talman! Jag får börja med att tacka statsrådet Messing för
              svaret.
            </seg>
            <seg n="bb686dc4">
              När vi riksdagsledamöter tog del av det förslag som Bergqvist
              lagt fram var vi många som ganska snabbt såg framför oss jag var
              en av dem många av de konsekvenser som förslaget om myndigheter
              som ska flyttas runt i landet skulle kunna innebära.
            </seg>
            <seg n="5f07eda0">
              Jag hade ställt två frågor till statsrådet Ulrica Messing. Svaret
              på den första frågan är, lite grovt tillhugget: Umeå klarar sig.
              Umeå har ju universitetet och därmed en god representation av
              statliga arbetstillfällen. Den regionala utvecklingen i Umeås
              lokala jag var glad att det stod lokala; tittar man på hur det
              ser ut runtomkring Umeå ser det dystrare ut arbetsmarknadsregion
              är bra.
            </seg>
            <seg n="ef38a29c">
              När jag läste detta upplevde jag att statsrådet ser Umeå som
              en klump. Det är ett system man ser framför sig.
            </seg>
            <seg n="2010b48d">
              I går hade jag möjligheten att besöka Ams administrativa enhet
              i Umeå. Jag mötte då ett antal personer som är djupt bekymrade.
              Det är 2530 personer som arbetar där. Tre fjärdedelar är kvinnor
              i 50-årsåldern. De flesta saknar högskoleutbildning. Det är de
              människorna jag vill sätta fokus på.
            </seg>
            <seg n="ad1b9603">
              Ett förslag som är så illa genomtänkt som detta och den diskussionen
              ska vi komma in mer på här i kväll, hoppas jag gör ju att frågorna
              hopar sig, både för dem och för mig. Risken är uppenbar att dessa
              framför allt kvinnor i 50-årsåldern eller något över som saknar
              högskoleutbildning går till arbetslöshet. När det gäller administrativa
              arbeten är Umeå en väldigt skakig arbetsmarknad.
            </seg>
            <seg n="db32fe89">
              Då blir min fråga till statsrådet i dag: Varför ska man flytta
              runt arbetslösheten mellan olika regioner? Jag har aldrig motsatt
              mig att man vid nya myndigheter som regeringen startar de är ju
              ganska många följer riksdagsbeslutet och prövar möjligheten att
              lägga dem utanför Helsingforssregionen. Det tycker jag är rimligt,
              men där har ju regeringen misslyckats. Det tycker jag är bra.
              Men att flytta regionala myndigheter som finns inom ett stödområde
              Umeå ligger ju inom vad som i ett regionalpolitiskt EU-perspektiv
              är ett stödområde till ett annat stödområde väcker bara nya frågor.
              Det blir svårt att förstå och svårt att förklara.
            </seg>
            <seg n="9eea0c9e">
              Min fråga till Messing är alltså: Vilka drivkrafter skulle göra
              att några människor på en ort prioriteras mer än på en annan ort
              eftersom arbetslöshet möts upp på ett ställe men skapas på ett
              annat?
            </seg>
          </u>
          <note type="speaker" n="607555bf">
            Anf. 94 NILS FREDRIK AURELIUS (m):
          </note>
          <u who="nils_fredrik_aurelius_d21c21" xml:id="i-2b66c850864da367-0" n="4bb32a92">
            <seg n="942fa534">
              Fru talman! En av de här interpellationerna handlar om varför
              det finns så få statliga jobb, närmare bestämt statliga myndigheter,
              lokaliserade till Kalmar län. Tränger man in lite i frågan visar
              det sig att myndighetsbegreppet är ganska komplicerat. Det finns
              en snävare definition som tillämpas av Ekonomistyrningsverket,
              och då får vi ungefär 250 olika myndigheter. Då undrar man ju
              hur många av dessa som möjligen kan ligga i Kalmar län. Jo, det
              finns faktiskt en eller annan. Alla länsstyrelser ingår faktiskt
              i den här definitionen, och det är ändå så att länsstyrelsen fortfarande
              finns kvar i Kalmar län. Det kan vi notera.
            </seg>
            <seg n="18d8ee91">
              Sedan kan man tillämpa Statskontorets klart vidare definition.
              Man plockar in myndigheter inom koncerner som enskilda myndigheter.
              Då kan det till exempel gälla tingsrätter. Det finns det väl ändå
              i Kalmar län? Jodå, det finns en tingsrätt. För en kort tid sedan
              fanns det tre.
            </seg>
            <seg n="15511ba5">
              Tyvärr är det här lite typiskt för hur myndighetsutvecklingen
              har varit i vårt län. Man kan se att tull och polis exempelvis
              har avlövats, om jag får använda den metaforen, och nu senast,
              det sista som fanns kvar av de militära resurserna, den så kallade
              Kalmargruppen, den sista resten av stolta Kalmar regemente, visserligen
              bara 16 personer. Men det är ändå lite karakteristiskt att det
              är just sådan statlig verksamhet som är genuin i den meningen
              att det bara är staten som kan ta hand om och sköta en viss verksamhet
              och ingen annan, inte till exempel marknaden eller det civila
              samhället, som har drabbats av nedskärningar.
            </seg>
            <seg n="d980b5b7">
              Det blir därför, som har antytts av tidigare talare, extra smärtsamt
              att lägga märke till att ett ytterligare antal jobb inom myndigheter
              försvinner från Kalmar län med anledning av regementsnedläggningar
              på annat håll. Kalmar har ju också en liten regementsnedläggning.
              Det gäller jobb inom Kronofogdemyndigheten, Ams, Försäkringskassan
              med flera, sammanlagt uppemot hundra jobb. Det beror lite på hur
              man räknar.
            </seg>
            <seg n="710e838b">
              Då blir det lite konstigt när statsrådet och andra företrädare
              för regeringen säger att staten naturligtvis ska ta sitt arbetsgivaransvar
              och göra någonting på de orter som drabbas av regementsnedläggningar.
              Javisst, men har inte staten något arbetsgivaransvar i Kalmar
              län också i sådana fall, måste man fråga sig.
            </seg>
            <seg n="5acacdf6">
              För att undvika missförstånd vill jag understryka att jag inte
              alls tror att alla myndigheter kan utlokaliseras. Jag tror att
              många myndigheter är mycket olika varandra. Jag tror inte ens
              att alla myndigheter behövs. Är det så att en myndighet inte behövs
              jag skulle kunna räkna upp åtskilliga sådana här ska den ju inte
              utlokaliseras utan avvecklas. Men det är väl ett ämne för en annan
              debatt.
            </seg>
            <seg n="8127936a">
              Däremot måste jag också fråga mig varför inte regeringen följer
              de allmänna principer som också statsrådet Messing talar om i
              sitt svar och som säger att man vid omorganisation och nyetablering
              ska granska om det av effektivitetsskäl eller av andra ekonomiska
              skäl kan vara lämpligt och möjligt att förlägga en myndighet någon
              annanstans än i Helsingfors. Det är ju ändå så att den principen,
              som uttalats flera gånger, egentligen har funnits ända sedan 1992.
              Men av 88 nya myndigheter har ändå 65 hamnat i Helsingfors, i
              vissa fall säkert på goda grunder, men kanske ändå inte i alla
              fall. Det måste bli frågan.
            </seg>
            <seg n="b84f2671">
              Ska jag avslutningsvis spetsa till det kan jag nämna den socialdemokratiska
              regionala tidningen Östra Småland/Nyheterna som den 26 januari
              i en ledare hade rubriken: Länet med minst statlig verksamhet
              förlorar igen. När blir det Kalmars tur?
            </seg>
          </u>
          <note type="speaker" n="696c16b6">
            Anf. 95 AGNE HANSSON (c):
          </note>
          <u who="agne_hansson_33b450" xml:id="i-ebd4aacfde6930a6-0" n="60856643">
            <seg n="f7a4468d">
              Fru talman! Låt mig för det första säga att jag tycker att utlokalisering
              av statlig verksamhet är ett viktigt led i arbetet för en regional
              utveckling. På den punkten tror jag att statsrådet har samma uppfattning.
              Det är bara det att den inte används och kommer till verkställighet
              så ofta i praktiken, tycker jag.
            </seg>
            <seg n="f1fc3487">
              För det andra vill jag säga att jag också tycker att det är riktigt
              och bra att vi möter förändringar inom Försvarsmakten med kompensation
              av statliga arbetstillfällen. Det är en skyldighet för staten
              att se till att effekterna blir så små som möjligt i de här fallen.
            </seg>
            <seg n="983edac2">
              Men, det viktigaste är att det inte får gå ut över andra svaga
              län, och Kalmar län är i det fallet det län i landet som har lägst
              andel statliga jobb av alla län. Man slår så att säga på den som
              redan ligger. Det tycker jag är fel väg att gå. Det saknas inte
              möjligheter att hitta lokaliseringstillfällen. När den statliga
              utredaren till exempel föreslår att Arkivet för ljud och bild
              och Visarkivet lokaliseras till Östersund jag missunnar inte Östersund
              att få så många jobb som möjligt blir det fullständigt uppror
              i Kalmar län.
            </seg>
            <seg n="ebb1d2cc">
              Den här utlokaliseringen har diskuterats och är motiverad av
              den verksamhet som finns i Hultsfred och som jag vet att regeringen
              mycket väl känner till, för vid nästan varje rockfestival som
              ungdomarna i Hultsfred startat har det funnits representanter
              från regeringen med. Hultsfred har blivit ett stort begrepp i
              det här sammanhanget. Det har till och med hänt att rockband flugit
              från Storbritannien och då de sett ordet Helsingfors frågat var
              Helsingfors ligger i förhållande till Hultsfred.
            </seg>
            <seg n="a5199449">
              Någon lämpligare utlokalisering än att ge de här ungdomarna en
              fortsatt möjlighet att driva företagsamhet i den här branschen
              i Hultsfred finns knappast. Det är utmärkt i det här läget. Skulle
              det gå någon annan väg är det djupt allvarligt.
            </seg>
            <seg n="4380affa">
              Nu är statsrådet medveten om problemen. Det är en bra början.
              Men jag vill också säga att länet faktiskt är i samma situation
              som de orter som nu drabbas på grund av nedlagda regementen. Flytten
              av Electrolux är ju ett motköpsavtal med Ungern när det gäller
              leverans av Jas-plan. Då borde samma bedömning vara gällande i
              det sammanhanget, att kompensera länet i samma veva som man nu
              kompenserar de orter som drabbas av försvarsnedläggningar. Jag
              hoppas att det är möjligt att göra det.
            </seg>
            <seg n="acb78176">
              Jag tycker att svaret är väldigt tomt. Jag har fått ett bättre
              svar av Ulrica Messing på min fråga. Gäller inte de besked jag
              fick då även i dag, 200 fängelseplatser och att inga av de jobb
              som Bergqvist föreslår ska tas i Kalmar län? Det är i varje fall
              en början på en aktiv lokalisering till Kalmar län som jag hoppas
              att regeringen står fast vid. Eller är det bara löften?
            </seg>
          </u>
          <note type="speaker" n="5607fc4d">
            Anf. 96 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-27c20f20b60bfc8a-35" n="17dfb084">
            <seg n="578d5b86">
              Fru talman! Jag vill passa på och börja där Agne Hansson slutade.
              Jag vill klargöra vilket uppdrag Jan Bergqvist hade. Det hänger,
              precis som jag beskriver i mitt svar på interpellationen, tätt
              ihop med försvarsomställningsbeslutet som riksdagen har ställt
              sig bakom.
            </seg>
            <seg n="3f3907cf">
              Jan Bergqvists uppdrag var helt enkelt att titta på vilka statliga
              myndigheter, verksamheter och bolag som kan utlokaliseras till
              de mest berörda arbetsmarknadsregionerna. Försvarsomställningen
              berör ju stora delar av vårt land, men de mest berörda. Vi har
              vägt in en rad faktorer tack vare Nutek, ITPS, länsstyrelserna
              och kommunerna och kommit fram till att det är Östersund, Kristinehamn,
              Arvidsjaur och Visby som berörs allra mest av beslutet.
            </seg>
            <seg n="a6116387">
              Utifrån de direktiv som Jan Bergqvist har arbetat med har det
              också varit väldigt tydligt att det han föreslår inte ska gå ut
              över andra svaga eller utsatta regioner. Svag låter defensivt,
              men jag tror att ni förstår vad jag menar med det. Vi inser alla
              att det kan finnas en fantastisk kraft också i regioner som har
              en hög arbetslöshet, men jag menar utsatta regioner.
            </seg>
            <seg n="55ea895f">
              Därför kan det inte stämma när Gunilla Tjernberg sade att hon
              förstod direkt vilka konsekvenser Jan Bergqvists förslag skulle
              få. Jan Bergqvist talade aldrig om hur många tjänster som skulle
              tas från Försäkringskassan eller från Ams i till exempel Kalmar.
              Det har myndigheterna själva arbetat vidare med. Myndigheternas
              egna förslag till var de tjänster som Jan Bergqvist föreslog skulle
              utlokaliseras skulle tas från lämnades till regeringen under förra
              veckan. Myndigheterna ska också, precis som Jan Bergqvist i sin
              utredning, ta hänsyn till vilka orter och regioner som redan i
              dag är utsatta och har ett kämpigt läge redan från början. Har
              inte myndigheterna själva tagit hänsyn till det kommer vi att
              göra det i den fortsatta beredningen.
            </seg>
            <seg n="322e9a77">
              Jag kommer att inom kort få en ordentlig genomgång av vad myndigheterna
              har föreslagit. Jag har varit tydlig i tidningar, radio och tv
              och i mina samtal med landshövding Sven Lindgren och sagt att
              det inte är rimligt att de preliminära siffror jag har tagit del
              av via myndigheternas egna sammanställningar ska drabba Kalmar
              i så hög utsträckning. Jag har hört talas om hundratalet statligt
              anställda. Jag kan inte verifiera om det är korrekta siffror eftersom
              jag inte har fått denna genomgång. Men jag har tydligt sagt att
              det inte är rimligt. Jag kan inte lova att det inte blir någon
              tjänst, men det är inte rimligt med de höga talen. Vi har gjort
              bedömningen att det i det fallet är stor skillnad mellan Umeå
              och Kalmar. Det är stor skillnad inom alla län, inte minst om
              man jämför förhållandet vid kusten och i inlandet i de norra länen.
              Det råder inget tvivel om att Kalmar har ett extra utsatt läge.
              Det var också därför vi gav Ulf Lönnqvist uppdraget att se över
              vad som kan göras gemensamt med infrastruktur, arbetsmarknadspolitik,
              näringspolitik och en rad andra frågor.
            </seg>
            <seg n="20a75c35">
              Jag tror att vi i debatten är överens om det gemensamma ansvar
              vi har och ska ta när det gäller Kalmar. Vi kommer att ta hänsyn
              till de förslag myndigheterna har lämnat till regeringen. I de
              fall myndigheterna inte har tittat på och tagit hänsyn till de
              regionala perspektiven kommer regeringen att göra det. Vi planerar
              att lämna förslag till riksdagen om den definitiva utlokaliseringen
              i vårpropositionen.
            </seg>
            <seg n="6c036715">
              Jag vill tolka det så att Agne Hansson och jag är överens om
              principerna för statlig utlokaliseringspolitik. Jag hoppas att
              Chatrine Pålsson också tycker att det är bra med en statlig utlokaliseringspolitik,
              att det bara är det sätt som den kan få konsekvenser mot andra
              utsatta regioner som har föranlett interpellationen.
            </seg>
          </u>
          <note type="speaker" n="fc8d8443">
            Anf. 97 CHATRINE PÅLSSON (kd):
          </note>
          <u who="chatrine_palsson_7a74c7" xml:id="i-c382a9f8d500571b-2" n="687589d0">
            <seg n="86073549">
              Fru talman! Det stämmer att jag självklart tycker att det är
              viktigt med utlokalisering. Jag vill att hela landet ska leva.
              Men jag tycker att det är förunderligt att regeringen inte använder
              möjligheten att utlokalisera vid nylokaliseringar. Jag har också
              fattat att riksdagen har beslutat så.
            </seg>
            <seg n="ecd0deb3">
              Att det ska vara en flyttkarusell i hela landet kan inte gagna
              någon. Det finns familjer som är mycket bekymrade över sin framtid.
              De har barn i skolan, och den andra partnern i familjen kanske
              har jobb, inte minst i Helsingfors. Jag förstår de upplevda bekymren
              för framtiden. Då är det än mer viktigt att säga att om det finns
              en ny myndighet som inte redan finns någonstans ska den utlokaliseras.
              Det är fullständigt hopplöst om vi tänker på att ett löfte gavs
              för ett drygt år sedan i en interpellationsdebatt, och nu garanterar
              Ulrica Messing att det inte är fråga om så många jobb.
            </seg>
            <seg n="45a075f0">
              Om jag har förstått saken rätt handlar det i Kalmar om Försäkringskassan,
              Kronofogdemyndigheten, Skatteverket och Arbetsmarknadsverket.
              Där ska vara ungefär 100 jobb. Det känns inte möjligt att klara.
              Jag är jätteglad om vi kan lita på detta. Men man är ändå alltid
              rädd om man har blivit sviken förut.
            </seg>
            <seg n="ffef677a">
              Det är svårt för en man som Ulf Lönnqvist när han inte har något
              mandat. Jag uttryckte min förvåning. Jag förstår inte riktigt
              varför han har tillsatts när Sven Lindgren finns. Men det är en
              helt annan fråga.
            </seg>
            <seg n="0c0c1e2a">
              Det är riktigt att majoriteten av riksdagen har ställt sig bakom
              beslutet. Det är Socialdemokraterna, Miljöpartiet och Vänstern
              dock icke oppositionspartierna.
            </seg>
            <seg n="21b0fdd7">
              När detta inte ska drabba svaga och utsatta regioner jag håller
              med om att det är en värderingsfråga, man kanske inte ska säga
              det måste vi erkänna hur det är. Jag sitter också i länsstyrelsens
              styrelse, och vi gör allt för att hitta extra kraft, etablera
              nya företag och så vidare. Men då finns problemen med infrastrukturen.
              Jättejobbigt. När det var bekymmer i Trollhättan ville man satsa
              pengarna där.
            </seg>
            <seg n="0e057d88">
              Hela tiden känns det som om vårt land har blivit något slags
              schackbräda, där pjäser flyttas undan. Man vet till slut inte
              vem som är vinnare.
            </seg>
            <seg n="d840d3bd">
              Det kostar otroliga pengar att utlokalisera redan befintlig verksamhet.
              Det ena med det andra gör att inte minst kompetensen lätt kan
              urholkas.
            </seg>
            <seg n="27800256">
              Garanterar Ulrica Messing oss här i talarstolen att vi kommer
              att få kompensation? Jag håller med främst Nils Fredrik Aurelius
              om att vi finge behålla det vi har. Det handlar inte om att vi
              missunnar Östersund, Arvidsjaur och Visby. Vi förstår deras situation
              till fullo. Men vi måste också se problemen runtomkring oss. Vi
              vill faktiskt inte vara gnälliga. Jag vågar tala för vårt län.
              Vi vill inte gnälla. Vi vet att näringspolitik och framtidstro
              är så enormt mycket annat. Men det är svårt att tyst se på vad
              som händer just nu.
            </seg>
          </u>
          <note type="speaker" n="248b629f">
            Anf. 98 GUNILLA TJERNBERG (kd):
          </note>
          <u who="gunilla_tjernberg_9c8a90" xml:id="i-3ff643e5634aaea5-1" n="ecbfa4f1">
            <seg n="8f93f82f">
              Fru talman! Jag är glad för att vi är ett antal ledamöter som
              engagerar sig i frågan just i kväll även om jag just nu känner
              mig lite ensam som norrlänning.
            </seg>
            <seg n="0aef30e3">
              Jag försöker ta fasta på att i det fall myndigheterna inte har
              tagit hänsyn till de regionala utvecklingsperspektiven säger statsrådet
              att regeringen ska göra det. Jag säger en gång till att det är
              alldeles riktigt att det finns ett universitet i Umeå, men det
              finns det i flera städer i landet. Det är bra. Men Umeå är en
              regional ort med ett ansvar för hela länet, och Umeå tar aktivt
              det ansvaret. Vi ska komma ihåg att i Västerbottens län finns
              några av landets absolut minsta kommuner med höga ålderstal och
              ofta äldre som bor kvar, där skatteintäkterna utgör inkomster
              för den vård och omsorg som behövs. Där är Umeå viktigt. Umeå
              har ett regionalt ansvar. Man ska se Umeå med dess omnejd.
            </seg>
            <seg n="1c8fd8d1">
              Jag skulle vilja förklara vad jag sade om att se konsekvenserna.
              Jag tyckte statsrådet hakade upp sig på att jag tyckte att jag
              såg konsekvenserna. Det gör vi politiker, förtroendevalda, när
              vi engagerar oss i hur människor har det och får det. Eftersom
              vi har engagerat oss i detta sätter vi oss in i vad som händer
              när en sådan utredning presenteras. Det var det jag menade med
              att engagera sig.
            </seg>
            <seg n="a3ebda12">
              Jag blev ganska bekymrad när jag hörde följande i svaret: För
              tillfället ligger fokus när det gäller lokalisering av statliga
              myndigheter på stödet till de människor och de regioner som påverkas
              av förändringarna inom försvaret. Staten har ett särskilt ansvar
              för konsekvenserna av dessa förändringar.
            </seg>
            <seg n="6e7fe194">
              Det är Socialdemokraterna vi pratar om. Regeringen har makten.
              Men staten har naturligtvis ett ansvar för de förändringar som
              då åstadkoms i samband med att en flyttkarusell kommer till stånd.
              Det är alldeles självklart att det ansvaret åvilar Socialdemokraterna,
              liksom i riksdagen därav denna debatt.
            </seg>
            <seg n="af6de422">
              När jag hörde orden för tillfället väcktes frågor. För tillfället
              är för mig just nu. Långsiktigheten i det här var är den? När
              jag hör att man gör något tillfälligtvis betyder det nu för mig.
              Men vad händer om några år? Arbetsplatsen i Umeå kom till så sent
              som 1996, och det var också en regionalpolitisk åtgärd. Men redan
              nu är den på väg att eventuellt användas till andra regionala
              insatser. Det här blir för mig väldigt kortsiktigt, och jag saknar
              långsiktigheten.
            </seg>
            <seg n="06fcff65">
              Jag vill stryka under det Chatrine Pålsson sade. Det här är ett
              riksdagsbeslut som inte hela riksdagen står bakom, utan det är
              Socialdemokraterna, Vänsterpartiet och Miljöpartiet. Det finns
              alltså en annan uppfattning i riksdagen när det gäller just försvarsbeslutet.
            </seg>
            <seg n="476141b7">
              Min fråga gäller långsiktigheten, statsrådet: Var finns den?
              Nog har väl regeringen ett ansvar för de hål som uppstår på andra
              platser i landet när man försöker laga hålen på ett ställe?
            </seg>
          </u>
          <note type="speaker" n="49c9e352">
            Anf. 99 NILS FREDRIK AURELIUS (m):
          </note>
          <u who="nils_fredrik_aurelius_d21c21" xml:id="i-2b66c850864da367-1" n="4bb32a92">
            <seg n="6c0a2357">
              Fru talman! Jag vill bara de sista minuterna säga att jag inte
              fick något riktigt svar på frågan varför regeringen, som är ansvarig,
              inte har följt de allmänna principer som statsrådet Messing talar
              om i sitt svar på interpellationen och som handlar om att nyetablerad
              och omorganiserad verksamhet, företrädesvis myndighetsverksamhet,
              ska granskas utifrån synpunkten att så mycket som möjligt ska
              kunna utlokaliseras eller etableras någon annanstans än i huvudstaden.
              De här allmänna reglerna har funnits sedan 1992, och de har också
              uttalats av riksdagen.
            </seg>
            <seg n="56f3cb74">
              Jag lägger naturligtvis märke till att statsrådet är lite mer
              defensiv och säger att direktiven kanske inte var helt perfekta.
              Det finns också en liten tendens i svaret att skylla på myndigheterna,
              som har gjort saker som regeringen inte riktigt hade tänkt sig.
              Då måste man återigen fråga vilka direktiv Bergqvist har fått
              som har varit så ogenomtänkta att de leder till förslag som innebär
              att statlig verksamhet plockas bort från orter som redan har underskott
              och som redan har stora problem med indragningar av statliga jobb.
            </seg>
            <seg n="7ae0b109">
              Att skylla på myndigheter är inte riktigt bra när det sker från
              regeringssidan. Det sker i en del andra sammanhang också, som
              vi vet. Om det var fel på någonting var det väl i så fall på direktiven,
              som borde ha varit tydliga och genomtänkta.
            </seg>
            <seg n="7efed9a1">
              För att de sista sekunderna säga något positivt, registrerar
              jag ändå att statsrådet nu verkar ha fått upp ögonen för att exempelvis
              Kalmar län kan bli föremål för kommande etableringar av viktig
              och väsentlig myndighetsverksamhet.
            </seg>
          </u>
          <note type="speaker" n="95fdc929">
            Anf. 100 AGNE HANSSON (c):
          </note>
          <u who="agne_hansson_33b450" xml:id="i-ebd4aacfde6930a6-1" n="60856643">
            <seg n="e7139b74">
              Fru talman! Det finns naturligtvis en risk för att man uppfattas
              vara emot utlokaliseringar när debatten i den här frågan blir
              så bred. Om det nu inte var något fel på direktiven beror det
              på att Bergqvists utredning är dåligt underbyggd och dåligt genomtänkt.
              Vid utlokaliseringar är det väldigt viktigt att utredningarna
              inte är det, utan väldigt noggranna. Jag vet det av erfarenhet
              riksdagen har utlokaliserat statliga myndigheter i större utsträckning
              än regeringen.
            </seg>
            <seg n="43a9f8f8">
              Det finns en risk att man får en kritisk massa emot sig och en
              rad kritiska remissinstanser jag kan garantera att det kommer
              att bli det, inte minst från de myndigheter som det gäller att
              regeringen inte vågar lägga fram någon proposition. Men jag hoppas
              att regeringen ändå vågar lägga fram en proposition. Jag hoppas
              också att det blir en verksam utlokalisering, för att få en bättre
              spridning och en decentralisering av myndighetsstrukturer och
              för att kompensera de orter som har drabbats.
            </seg>
            <seg n="ecaf0531">
              Jag noterar att det finns en samstämmighet mellan det här svaret
              och det svar jag tidigare fick på min skriftliga fråga, om att
              regeringen aktivt ska verka för en aktiv lokaliseringspolitik,
              till förmån också för Kalmar län. Jag noterar att statsrådet har
              markerat att länet inte ska drabbas, möjligen med något enstaka
              arbetstillfälle. I så fall är det en liten reträtt. Jag saknar
              besked om utlokaliseringen av fängelset, om det löfte jag fick
              i svaret på min fråga fortfarande ligger kvar. Jag hoppas det.
            </seg>
            <seg n="5246c073">
              Slutligen vill jag erinra statsrådet om att riksdagen också har
              tagit ett principbeslut som innebär att lokaliseringar när det
              är möjligt ska prioriteras till Kalmar län och Sjuhäradsbygden
              av regionalpolitiska skäl. Det är dags för leverans nu.
            </seg>
          </u>
          <note type="speaker" n="fc23b1d2">
            Anf. 101 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-27c20f20b60bfc8a-36" n="17dfb084">
            <seg n="15a24754">
              Fru talman! Först trodde jag att Nils Fredrik Aurelius missuppfattade
              det jag sade om direktiven, men sedan tror jag att han vill missuppfatta
              det jag sade. Det jag sade var att direktiven i medskicket hade
              varit tydliga och att det ska tas hänsyn till redan utsatta regioner
              när man föreslår utlokalisering av statlig verksamhet till de
              fyra orter och regioner som nu berörs med anledning av försvarsbeslutet.
              Är det så att hänsyn inte har tagits kommer regeringen att få
              göra det när vi fortsätter beredningen i Regeringskansliet inför
              förslaget i och med vårpropositionen.
            </seg>
            <seg n="cea3ade1">
              Direktiven var tydliga. Vi ska leva upp till dem. Vi har också
              varit väldigt tydliga när det gäller ansvaret för Kalmar län.
              Chatrine Pålsson, Agne Hansson och jag själv har tryckt på att
              det måste bli bättre när det handlar om att etablera nya myndigheter
              utanför Helsingfors. Det kommer att underlätta en del kommande
              beslut, men det kommer inte att innebära att man inte hamnar i
              den situationen en gång till. Agne Hansson uttryckte det korrekt,
              och vi delar den bedömningen.
            </seg>
            <seg n="4996ea78">
              När staten nu gör drastiska förändringar det är vad ett försvarsbeslut
              innebär och man drar sig tillbaka på en ort med 1 200 eller 1
              300 anställda ska vi, på samma självklara sätt som vi kräver att
              en privat verksamhet ska ta ett ansvar för den ort man lämnar,
              leva upp till det från statens sida. Vi måste också ta ett ansvar
              för den ort vi lämnar. Varje gång som arbetsmarknaden står inför
              en förändring, oavsett om det handlar om det privata näringslivet
              eller om strukturbeslut inom landstinget, inom kommunen eller
              inom staten, teknikutveckling eller nya tjänster som kommer och
              nya behov som uppstår, är det alltid enskilda kvinnor och män
              som berörs av de besluten i alla förändringar. Både privata och
              offentliga arbetsgivare har självfallet ett ansvar för sina anställda
              och se till att man kan möta förändringarna så väl som möjligt
              och att man kan byta arbetstillfällen flera gånger i livet.
            </seg>
            <seg n="ae9c221d">
              Därför tar vi nu det stora ansvaret för de fyra orter som berörs
              allra mest av försvarsbeslutet. Jag är medveten om att det inte
              råder fullständig majoritet bakom försvarsbeslutet, och jag är
              nyfiken på vilka åtgärder de som tycker att det här är fel hade
              vidtagit i stället. Det råder inte så stora skillnader i insikten
              om att vi ska spara på försvaret. Då tycker jag att det är självklart
              att när vi gör det, och det påverkar enskilda kvinnor och män,
              måste staten också ta ett ansvar för vad som ska komma efter.
              Eller finns det någon annan princip som kan gälla i ett sådant
              läge?
            </seg>
          </u>
          <note type="speaker" n="55289697">
            Anf. 102 CHATRINE PÅLSSON (kd):
          </note>
          <u who="chatrine_palsson_7a74c7" xml:id="i-c382a9f8d500571b-3" n="687589d0">
            <seg n="8e33ddd0">
              Fru talman! Det vi har framför oss nu är regeringens förslag.
              Uppgörelsen sprack ju strax innan man skulle komma överens. Det
              vet Ulrica Messing. De borgerliga partierna har nu mer pengar
              i sin budget.
            </seg>
            <seg n="f078c402">
              Det som egentligen är mest bekymmersamt jag ska säga det igen
              så att Ulrica Messing inte är tveksam om det är att de som drabbas
              så oerhört hårt måste ha hjälp. Men det är ju först nu. Det har
              gått tio år, och regeringen har fortsatt att lägga nya myndigheter
              i Helsingforssområdet. Det är det majoriteten av min interpellation
              handlar om.
            </seg>
            <seg n="baef7704">
              Det andra är att Kalmar län har drabbats så hårt, och vi har
              fått löfte på löfte. Statsministern var i Västervik, och där tog
              man det som ett löfte att man skulle få någonting. Så har det
              gått. Därför måste vi ha handling för att kunna säga att nu kommer
              det att hända någonting.
            </seg>
            <seg n="661ed57a">
              Jag vill fråga om inte Ulrica Messing i sin slutreplik kan garantera
              att vi nu får fängelset till Kalmar län. Det är 200 jobb.
            </seg>
            <seg n="dcaa9a4d">
              I den förra interpellationsdebatten för drygt ett år sedan sade
              Ulrica Messing: Vi avser således att ta till vara alla möjligheter
              att genom lämpliga lokaliseringar stödja en mer positiv utveckling
              även i Kalmar län. Det måste vi ta som ett löfte att man har med
              Kalmar län i sina principer.
            </seg>
            <seg n="91ab2244">
              Jag har inte riktigt fått svar på frågan varför vi har blivit
              misshandlade just i denna del. Jag hoppas inte att det är för
              att det är ett borgerligt styrt län. Jag hoppas inte det, för
              då skulle det vara försträckligt.
            </seg>
          </u>
          <note type="speaker" n="e28ec9dd">
            Anf. 103 GUNILLA TJERNBERG (kd):
          </note>
          <u who="gunilla_tjernberg_9c8a90" xml:id="i-3ff643e5634aaea5-2" n="ecbfa4f1">
            <seg n="82073c66">
              Fru talman! Det är möjligt att jag inte har varit nog tydlig,
              men då vill jag vara det när jag har min sista möjlighet. Precis
              som jag tar upp i min interpellation vill jag peka på den besvikelse
              jag har känt och den vikt jag ser i att man så långt möjligt är
              prövar att lägga nya myndigheter utanför Helsingforssområdet.
            </seg>
            <seg n="e85f246e">
              Jag hör också till dem som har tagit upp den frågan tidigare
              i interpellationer och frågor eftersom den är så viktig. Jag vill
              till sist få ett svar på frågan. Vad är det som gör att man ändå
              har fortsatt att lägga ungefär 75 % av de nya myndigheterna i
              Helsingforssområdet? Vad är det som gör att det har varit så svårt
              för Socialdemokraterna och regeringen att leva upp till riksdagsbeslutet?
            </seg>
            <seg n="adac1e07">
              Jag ska avslutningsvis skicka med något som Ulrica Messings partikamrat
              i Umeå skrev i en debattartikel i går i en av länstidningarna.
              Jag hoppas att hon tar tillfället i akt och läser den. Jag kanske
              inte kan förvänta mig att statsrådet ska lyssna till allt en kristdemokrat
              säger i kammaren. Men den egna partikamraten, socialdemokraten
              Holmlund, har väldigt tydligt uttryckt med klara argument precis
              det som jag i dag har försökt att framföra här i kammaren. Ulrica
              Messing borde lyssna på partikollegan i Umeå innan hon fattar
              ett beslut.
            </seg>
            <seg n="a01f9210">
              Jag ska avrunda med vad han säger på ett ställe i debattartikeln:
              Jag tror att statsrådet Messing måste ta sig en ordentlig funderare
              över det förslag som nu läggs på hennes bord och definitivt inte
              ge klartecken till att flytta den administrativa enheten inom
              Ams från Umeå. Sedan säger han: Vi blir ju inte trovärdiga. Jag
              antar att han med vi menar Socialdemokraterna.
            </seg>
          </u>
          <note type="speaker" n="c02f7b18">
            Anf. 104 Statsrådet ULRICA MESSING (s):
          </note>
          <u who="ulrica_messing_7bb86f" xml:id="i-27c20f20b60bfc8a-37" n="17dfb084">
            <seg n="662c2516">
              Fru talman! Jag vill vara noga och försäkra Gunilla Tjernberg
              om att jag inte skulle tillbringa en hel kväll här i kammaren
              utan att lyssna. De dialoger vi har handlar självklart mycket
              om de regionala och lokala förutsättningarna. Alla mina fyra interpellationer
              under den här kvällen har handlat om det. De är naturligtvis viktiga.
              De är också ett kvitto på att vi är engagerade i lokala och regionala
              frågor.
            </seg>
            <seg n="25af300a">
              Jag vill också vara tydlig till Chatrine Pålsson. Jag utgår ifrån
              att man i de förslag som myndigheterna har lämnat in, och som
              vi nu ska ha remissbehandlat under denna vecka, inte har tagit
              hänsyn till de politiska majoriteterna. Det är alldeles självklart
              för mig. Jag är väl medveten om det utsatta läge som Kalmar har.
              Jag har själv engagerat mig i en rad av de frågorna. Det gäller
              inte minst utvecklingen inom Bombardier.
            </seg>
            <seg n="4293558f">
              Vi kommer att göra det. Jag och Hans Karlsson har tillsammans
              träffat Ulf Lönnqvist, och Hans Karlsson har träffat honom själv
              ett antal tillfällen. Jag kommer nu inom kort att också träffa
              Ulf Lönnqvist för att diskutera vad vi kan göra gemensamt för
              Kalmar.
            </seg>
            <seg n="27a30b56">
              Jag är ändå glad över att vi flera gånger i interpellationsdebatten
              har sagt vi inte har något intresse av att ställa en utsatt region
              mot någon annan. Det vi har debatterat här är egentligen fem regioner
              som var och en har ett utsatt läge av flera skäl.
            </seg>
            <seg n="5c1f010d">
              Det är klart att vi har många tillfällen att använda den nationella
              politiken för att ta mer av lokala och regionala hänsyn. Jag har
              tidigare understrukit och jag understryker igenom att vi måste
              bli bättre på att lokalisera nya myndigheter utanför Helsingfors.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="08da5d8c">
            15 § Svar på interpellation 2004/05:276 om regeringens tandvårdspolitik
          </note>
          <note type="speaker" n="780eb958">
            Anf. 105 Statsrådet YLVA JOHANSSON (s):
          </note>
          <u who="unknown" xml:id="i-16c34ae8b5d2a925-0" n="1db4f622">
            <seg n="0adc14df">
              Fru talman! Gabriel Romanus har frågat mig vad regeringen tänker
              göra för att infria löftet att hela tänder inte ska vara en klassfråga,
              vilken tidtabell regeringen har för en tandvårdsreform värd namnet
              samt om regeringens förslag kommer att innebära att människor
              kan försäkra sig mot oförutsedda tandvårdskostnader genom en fast
              årlig avgift.
            </seg>
            <seg n="7f76d28e">
              Tandhälsan i Sverige har förbättrats oerhört mycket sedan tandvårdsförsäkringen
              infördes i mitten av 1970-talet. Andelen tandlösa har sjunkit
              dramatiskt, och framför allt hos yngre generationer har antalet
              lagningar minskat. Detta är naturligtvis en mycket glädjande utveckling,
              som det nu är viktigt att ta vara på. Det finns också ett mycket
              bra grundskydd, tack vara den avgiftsfria tandvården för barn
              och ungdomar till och med 19 års ålder.
            </seg>
            <seg n="0296e6b9">
              Under 1990-talets ekonomiska kris gjordes nedskärningar i tandvårdsstödet.
              Tandvårdsreformen för personer över 65 år, som genomfördes under
              2002, var ett viktigt steg för att förbättra situationen för en
              grupp som ofta har behov av omfattande tandvård som kan bli mycket
              kostsam för individen. Det är riktigt att patientkostnaden kan
              bli förhållandevis hög även vid vård som omfattas av högkostnadsskyddet,
              men ofta rör det sig om behandlingar som varje individ behöver
              genomgå endast vid ett fåtal tillfällen. Det stora antalet ansökningar
              till Försäkringskassan i Skåne, som ansvarar för handläggningen
              av dessa ärenden, visar att det finns ett stort intresse hos de
              äldre att ta del av stödet.
            </seg>
            <seg n="2ee57b74">
              Tandvårdsstödet tillfördes under åren 20012003 ett särskilt resurstillskott
              om totalt 700 miljoner kronor, varav huvuddelen har använts till
              att finansiera högkostnadsskyddet för protetik för personer över
              65 år samt till höjd ersättning för bastandvård för samma åldersgrupp.
              Högkostnadsskyddet har inledningsvis visat sig kosta betydligt
              mer än beräknat. Sannolikt har det funnits ett stort uppdämt behov
              av protetik, och det finns anledning att tro att utgifterna framöver
              kommer att stabiliseras på en något lägre nivå än 2004.
            </seg>
            <seg n="968c1576">
              I betänkandet Tandvården till 2010 (SOU 2002:53) föreslås betydande
              förstärkningar av tandvårdsstödet, bland annat vid tandvård som
              har samband med sjukdom eller funktionshinder. Beredningen av
              ärendet är inte avslutad. Utredningens förslag är ofinansierade,
              och regeringen har för närvarande inte funnit det möjligt att
              genomföra en sådan satsning. I budgetpropositionen för 2005 konstaterades
              att det för närvarande inte finns ekonomiskt utrymme för att genomföra
              ytterligare förbättringar i tandvårdsstödet.
            </seg>
            <seg n="a0da8b98">
              Abonnemangstandvård är ett intressant alternativ till den åtgärdsbaserade
              tandvården, även om det inte är säkert att problemet att människor
              avstår från tandvård av ekonomiska skäl kan lösas enbart genom
              en ökad användning av denna modell. Sedan den 1 januari 1999 kan
              man få ersättning från Försäkringskassan för abonnemang som avser
              bastandvård under en tvåårsperiod, och i många landsting erbjuder
              folktandvården sina patienter möjlighet att teckna tandvårdsabonnemang.
            </seg>
            <seg n="8e873601">
              Regeringen kommer längre fram att ta ställning till hur förslagen
              i Tandvården till 2010 ska hanteras, men jag är inte beredd att
              i dag ange någon tidtabell för detta arbete. Regeringen har nyligen
              i regleringsbreven avseende 2005 gett Socialstyrelsen och Försäkringskassan
              i uppdrag att utveckla statistiken på tandvårdsområdet och bland
              annat ta fram ett bättre underlag för att tandhälsan hos befolkningen
              ska kunna bedömas. I dag saknas aktuell rikstäckande statistik
              över tandhälsan hos landets vuxna, vilket gör det svårt att uttala
              sig om vilka förändringar som har skett under de senaste åren.
              Jag har också tagit initiativ till dialog med vårdgivarna och
              andra aktörer om prisutvecklingen inom tandvården för att försöka
              hitta verktyg för att få kontroll över prisutvecklingen genom
              exempelvis en återgång till prisreglering, ändring av indikationerna
              för att få del av högkostnadsskyddet eller andra åtgärder. Utgångspunkten
              är att i första hand gynna patienterna och deras tandhälsa.
            </seg>
          </u>
          <note type="speaker" n="a8781c00">
            Anf. 106 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-b44d1bccd934c4c9-0" n="fb332b51">
            <seg n="2214af7f">
              Fru talman! Jag ska först be att få tacka för svaret. Man vill
              ju alltid säga något positivt. Det bästa jag kan komma fram till
              är att det är ett svar som är lätt att sammanfatta. Det kan sammanfattas
              som att svaret på mina frågor är: Jaså.
            </seg>
            <seg n="d2b7d89c">
              Min utgångspunkt är naturligtvis densamma som jag tror att det
              flesta svenskar har, inklusive statsministern. Han har i en debattbok
              uttryckt att hela tänder inte ska vara en klassfråga. Det är riktigt
              som statsrådet säger att tandhälsan har förbättrats sedan tandvårdsförsäkringen
              infördes i mitten av 70-talet, och det är bra.
            </seg>
            <seg n="933cc0ee">
              Nu är vi i en situation där Socialdemokraterna har haft förtroendet
              att regera landet i över tio år, och vad det som håller på att
              sker? Jo, det är att tandvårdsstödet vi har inte längre en försäkring
              har urholkats så att vi nu får uppgifter som tyder på att en miljon
              svenskar avstår från den tandvård som de skulle behöva därför
              att de inte anser sig ha råd. Den goda tandhälsa som vi gläder
              oss åt kan raseras mycket fort om det här får fortsätta.
            </seg>
            <seg n="8e730df1">
              Jag har efterlyst en försäkring att vi åter skulle få en tandvårdsförsäkring.
              Statsrådet har några oförbindliga fraser, men jag kan inte direkt
              spåra något ledarskap i svaret. För sjukvården har vi en allmän
              försäkring, men här lämnar vi de svagaste i sticket. Prisregleringen
              har tagits bort, och det har lett att bara inom folktandvården
              är det 65 % prishöjning, i den privata tandvården förmodligen
              ännu högre.
            </seg>
            <seg n="5a0747a2">
              Patienten är i ett underläge gentemot vårdgivaren. Man har helt
              enkelt svårt att jämföra priser. Det är svåröverskådligt, och
              dessutom vet vi hur det är. Man vill gå till samma tandläkare.
              Det ska mycket till för att man ska gå till en annan tandläkare
              och be att få ett konkurrerande anbud.
            </seg>
            <seg n="2931ab49">
              Man gjorde det här bakvänt. Man borde ha börjat med att införa
              abonnemang som en mera allmän metod. Det är lätt för vem som helst
              att gå till en tandläkare och fråga: Vad tar tandläkaren för att
              ge mig all den tandvård jag behöver? Sedan kan man titta i prislistan
              vad en annan tandläkare skulle ta för detta. Det är mycket svårare
              att jämföra priserna för behandling. Dessutom har olika tandläkare
              olika uppfattning. Vi såg i tv häromdagen ett program om en flicka
              som ansågs vara uppreparerad och frisk i munnen men som av andra
              tandläkare fick besked att hon borde laga flera tänder och till
              och med dra ut flera.
            </seg>
            <seg n="ac194762">
              Nu har man gjort det här. Jag inser att det är svårt att återigen
              införa prisreglering, men då borde man i varje fall se till att
              det finns ett abonnemangsalternativ. Det kan man komplettera genom
              att ge människor rätt att till ett lägre pris gå till en annan
              tandläkare och få så kallad second opinion , alltså ett alternativ
              till vad den första har erbjudit. Vi ska dock inse att det är
              mycket få människor som är beredda att ta det steget om de i övrigt
              är nöjda med sin tandläkare, för man skadar naturligtvis relationen
              till tandläkaren.
            </seg>
            <seg n="46fa38f6">
              Här får vi inte ens en tidtabell för när det ska hända någonting
              på det här området. Det är nu snart tre år sedan det i och för
              sig otillräckliga förslaget kom från utredningen. Jag måste säga
              att vill statsrådet utöva ledarskap på detta område då är väl
              en tidtabell ett minimum. Annars har regeringen abdikerat, och
              högtidstalens fraser om att hela tänder inte får vara en klassfråga
              blir då tyvärr tomma ord.
            </seg>
          </u>
          <note type="speaker" n="335c9c09">
            Anf. 107 Statsrådet YLVA JOHANSSON (s):
          </note>
          <u who="unknown" xml:id="i-16c34ae8b5d2a925-1" n="1db4f622">
            <seg n="d562f6a3">
              Fru talman! Gabriel Romanus säger att en miljon svenskar avstår
              från tandvård av kostnadsskäl. Ett av problemen är att vi inte
              vet om det är så illa. Men det har under de allra senaste åren,
              trots att vi under en längre period har haft en oerhört positiv
              utveckling när det gäller tandhälsan, kommit en del oroande signaler
              om att människor skulle avstå från tandvård eller från att gå
              till tandläkare av kostnadsskäl. De här varningssignalerna måste
              vi naturligtvis ta på allvar. Därför har jag gett Socialstyrelsen
              i uppdrag att ta fram en nationell bild över hur det ser ut. Men
              huruvida det är så alarmerande siffror som att en miljon avstår
              från tandvård har vi ännu inte belägg för. Jag vill inte utesluta
              att vi har ett stort problem, men vi kan inte heller säkert veta
              det.
            </seg>
            <seg n="d3cd9a83">
              Gabriel Romanus tar upp problemet med att tandläkare gör väldigt
              olika bedömningar av behovet av tandvård och behovet av olika
              insatser. Det är naturligtvis en av de pusselbitar som påverkar
              hur man kan beräkna kostnaderna för olika typer av förändringar
              och förbättringar i tandvårdsförsäkringen. Regeringens ambition
              är att kunna genomföra ordentliga förbättringar i tandvårdsförsäkringen.
              Men vi har varit ärliga och svarat på frågan och sagt att vi gör
              det när vi ser att det finns ett ekonomiskt utrymme, vilket vi
              hoppas att vi ska kunna se under den här mandatperioden.
            </seg>
            <seg n="69bdf47c">
              Det är, som Gabriel Romanus också vet, väldigt kostsamt att göra
              kraftiga förbättringar i tandvårdsförsäkringen. De tenderar att
              mycket snabbt bli mycket dyra. Om man ska göra förändringar måste
              man också diskutera på vilket sätt man ska göra dem. Modellen
              med abonnemangstandvård har många fördelar. Det är en modell som
              i dag finns i de flesta landsting och som används. Man skulle
              naturligtvis kunna tänka sig en vidare användning av den modellen.
              Den har en tilltalande profil av förebyggande och är ett sätt
              att bygga vidare på den goda tandhälsan som våra barn och ungdomar
              har. Samtidigt ska vi komma ihåg att några av de mest uppmärksammade
              problemen med de höga kostnaderna i tandvården just handlar om
              de individer som då och då råkar ut för orimligt höga kostnader
              för stora ingrepp som man tvingas att göra. Den gruppen är också
              i behov av ett förbättrat stöd för sin tandvård. Det löses inte
              med abonnemangstandvård, för den börjar per definition på noll.
              Först måste man laga och åtgärda alla de saker som behöver åtgärdas
              i munnen innan man går in i ett abonnemangsförfarande. Det är
              inte så enkelt som att säga att abonnemangsmodellen skulle lösa
              alla problemen, även om vi hade haft de ekonomiska resurserna
              till det.
            </seg>
          </u>
          <note type="speaker" n="371f8e73">
            Anf. 108 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-b44d1bccd934c4c9-1" n="fb332b51">
            <seg n="96ce8c07">
              Fru talman! Visst är situationen oroande. Jag blir lite oroad
              när statsrådet säger att vi inte vet hur det är. Jag kan bara
              hänvisa till den utredning som Anders Sundström gjorde och där
              han säger att 15 %, motsvarande en miljon personer, uppgav att
              de helt eller delvis hade avstått från tandvård på grund av utgiften.
              Till det kommer att Landstingsförbundet säger, lite stolta så
              där, att 80 % uppger att de, sett under en tvåårsperiod, har varit
              hos tandläkaren. Jaha, är det fint att 20 % avstår från att ens
              gå till tandläkaren? Förmodligen skulle de ha behövt gå till tandläkaren.
              Varför de inte går kan det finnas olika förklaringar till. Men
              det är ganska oroande att 20 % av den vuxna befolkningen inte
              ens går till tandläkaren. Vi vet att många av dem som går till
              tandläkaren inte har råd med det som tandläkaren vill göra.
            </seg>
            <seg n="63558ae8">
              Jag läser i LO-tidningen, som jag utgår från är bekant för statsrådet,
              att LO:s ordförande säger att det kostar för mycket att gå till
              tandläkaren. Tandhälsan är en tydlig klassfråga. Bland arbetare
              är det nästan 40 % som inte har besökt tandläkaren under de senaste
              tolv månaderna. Till det kan man lägga att Landstingsförbundet,
              som ju träffade företrädare för Socialdepartementet, säger att
              just ensamma föräldrar är en av de grupper där man har den minsta
              möjligheten att laga tänderna.
            </seg>
            <seg n="7bc4f49c">
              Nu säger statsrådet att abonnemangstandvården inte löser alla
              problem därför att det finns vissa som har behov av stora lagningar.
              Men det är just därför man måste ha en försäkring. I genomsnitt
              betalar inte svenskarna så mycket för tandvården. För de flesta
              ligger det kanske under 500 kr om året. Men det är när smällen
              kommer som man skulle behöva ett abonnemang som täcker den kostnaden.
              Bara en enda tand som behöver lagas och få en krona kan kosta
              5 000 kr. Behöver man göra en bro eller kanske ett implantat kan
              det kosta 10 00015 000 kr. Det kan vara en ung människa, en människa
              i 35- eller 40-årsåldern, som drabbas av detta. Hade man ett abonnemang
              skulle man klara det. Det är det som är idén med en försäkring.
              Under de goda åren betalar man in en avgift som sedan används
              för att betala reparationer under de svåra åren. Det är inte alls
              så att en abonnemangstandvård inte hjälper dem som har stora vårdbehov.
            </seg>
            <seg n="8c0782d7">
              Den modell som vi har i dag med ett högkostnadsskydd för dem
              som är 65 innebär, som också framgår av svaret, att man får ett
              ackumulerat vårdbehov. Folk väntar med att laga tänderna tills
              de blir 65, och då måste man göra jättegrejer, till exempel ett
              implantat som inte kostar 7 700 kr som man kunde tro när man hör
              att det är det som gäller för högkostnadsskyddet utan kanske 30
              00040 000 kr. Man ska ju betala materialet också, och titanskruvar
              kostar pengar. Det är ett vårddrivande system som vi har nu.
            </seg>
            <seg n="ef97c37d">
              Jag missunnar inte pensionärerna detta. Jag ser själv fram emot
              att kunna få mina tänder lagade billigt en vacker dag. Men om
              man har det systemet är det vårddrivande och produktionsdrivande.
              Har man dessutom en åldersgräns betyder det att man riskerar att
              människor väntar tills de kommer upp i åren, och under tiden hinner
              tandhälsan förfalla.
            </seg>
            <seg n="07b2aeb8">
              Nu säger LO:s ordförande att LO ska driva denna fråga i nästa
              valrörelse. Frågan är om de ska driva den mot regeringen, eller
              kommer regeringen att hinna göra någonting före nästa val? Någon
              tidtabell får vi tydligen inte i dag i alla fall.
            </seg>
          </u>
          <note type="speaker" n="c4122550">
            Anf. 109 Statsrådet YLVA JOHANSSON (s):
          </note>
          <u who="unknown" xml:id="i-16c34ae8b5d2a925-2" n="1db4f622">
            <seg n="b6e9c312">
              Fru talman! Dessa undersökningar av människors tandhälsa, hur
              ofta man besöker tandläkaren, huruvida man anser sig ha råd att
              besöka tandläkaren och huruvida man anser sig har råd att genomföra
              de åtgärder som tandläkaren föreslår baserar sig på fyra län.
              Det är den statistik som finns att tillgå. Av dem kan man naturligtvis
              utläsa att det pekar mot en viss siffra för hela landet. Men eftersom
              detta är så pass oroväckande uppgifter som har kommit de allra
              senaste åren är det viktigt att vi skaffar oss ett bättre underlag.
              Gabriel Romanus drar slutsatser för olika grupper av människor,
              och det är också något som vi inte säkert vet. Jag säger inte
              att vi löser problemen genom att ta reda på fakta, men en av de
              saker vi ska göra är att ta reda på fakta. Därför har jag gett
              Socialstyrelsen i uppgift att ta fram en nationell bild av hur
              ofta man går, varför man inte går och hur stor andel av befolkningen
              som anser sig inte ha råd att gå till tandläkaren.
            </seg>
            <seg n="c9984192">
              Abonnemangstandvård är ju per definition sådan att den löser
              problemet med en dyr åtgärd för en person som är inne i det systemet.
              Förhoppningsvis fungerar abonnemangstandvården så att den som
              har den väldigt sällan behöver göra en mycket dyr åtgärd, eftersom
              den förhoppningsvis verkar förebyggande. Man ska kunna undvika
              väldigt dyra åtgärder genom att åtgärda saker successivt och i
              ett tidigt skede. Problemet är att vi i vårt land fortfarande
              har en grupp människor som har en dålig tandhälsa, även om den
              minskat. Den finns inte minst hos den äldre befolkningen. Där
              är det inte aktuellt att gå in i något abonnemangssystem eftersom
              tandhälsan från början är i så dåligt skick att det krävs väldigt
              stora insatser för att nå ett slags första nivå för att kunna
              inträda i en sådan försäkring.
            </seg>
            <seg n="593e8c62">
              Om vi ska diskutera förändringar i försäkringen, vilket vi naturligtvis
              bör göra, ska vi inte tro att det är så enkelt att det räcker
              med att införa abonnemangstandvård, men det kan vara en del att
              ge ett ökat stöd till detta. Men jag tror också att någon form
              av högkostnadsskydd måste finnas med, även om jag inser att det
              är vårddrivande med ett högkostnadsskydd. Men vill vi ha någon
              effekt för de människor som anser att de inte har råd att gå till
              tandläkaren eller avstår från att utföra de behandlingar som tandläkaren
              föreslår, är det ett högkostnadsskydd som kan klara just den gruppen.
              Det måste vi kanske också införa om vi vill undvika att vi får
              klasskillnader i tandhälsan.
            </seg>
            <seg n="b722e181">
              Det är ingen lätt uppgift att komma fram till hur man ska utforma
              en förbättrad tandvårdsförsäkring. En annan fråga är att man måste
              ha pengar för att kunna genomföra detta, och det är en dyr förändring
              att göra det. Det är min ambition att vi ska kunna komma fram
              till det, men vi har inte dessa pengar i dagsläget.
            </seg>
          </u>
          <note type="speaker" n="9a9a830e">
            Anf. 110 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-b44d1bccd934c4c9-2" n="fb332b51">
            <seg n="b4b16ee3">
              Fru talman! Ylva Johansson säger att det inte är någon lätt uppgift.
              Det är klart, men vem är det som har sagt att det ska vara lätt
              att regera? Vi har inga pengar, säger Ylva Johansson. Men om man
              inför abonnemangstandvård får man ju pengar. Det är idén med försäkringar.
              Man betalar in pengar för att kunna ha dem när man sedan drabbas.
            </seg>
            <seg n="9d9e37ff">
              Jag vill se det positivt, som alltid. Det som är positivt med
              statsrådets framträdande här i dag är att det verkar som om Ylva
              Johansson inser fördelar med abonnemang. Om man är lite historiskt
              lagd kan man beklaga att riksdagen inte beslutade om ett sådant
              system när man hade ett sådant förslag för tio år sedan. Men historia
              är ju inte det viktigaste, utan det viktigaste är att göra någonting
              nu. Varje år som går innan man tar ett kraftfullt steg för att
              införa abonnemangstandvård är ju ett förlorat år för uppbyggnaden
              av ett försäkringsskydd.
            </seg>
            <seg n="9a5d9013">
              Jag tycker naturligtvis att det är bra att man skaffar sig bättre
              statistik, men jag tycker att vi redan vet en del nu. Där har
              vi regeringens egen utredning och Landstingsförbundets material
              som man har lämnat till regeringen. Den som inte tycker att det
              är tillräckligt måste också anse att LO och Anders Sundström är
              ute i ogjort väder. De säger att det är så här. Jag tycker att
              det är utmärkt om man skaffar sig statistik, men det får inte
              bli någon ursäkt för att vänta. Vill man bygga upp ett försäkringsskydd
              gäller det att starta. Då är det lite synd att regeringen inte
              ens har en tidtabell för hur det hela ska gå till. Jag kan försäkra
              att jag kommer att ägna all energi jag kan åt att skapa ett politiskt
              tryck och en opinion som tvingar regeringen att göra någonting
              åt detta så att inte LO ska behöva gå ut i en valrörelse mot regeringen.
              Det vore väl synd.
            </seg>
          </u>
          <note type="speaker" n="e1a22725">
            Anf. 111 Statsrådet YLVA JOHANSSON (s):
          </note>
          <u who="unknown" xml:id="i-16c34ae8b5d2a925-3" n="1db4f622">
            <seg n="2ed710ae">
              Fru talman! Det är tyvärr inte så enkelt, Gabriel Romanus. Du
              säger här att om man inför abonnemangstandvård får man ju pengar.
              Ja, om det vore så väl. Förbättringar i tandvårdsförsäkringen
              kostar pengar, och det är dyra förändringar. Det är stora system,
              och det finns stora behov att tillfredsställa. Det är regeringens
              ambition att vi ska kunna införa en förbättrad tandvårdsförsäkring
              under den här mandatperioden. Gabriel Romanus problem är inte
              att jaga mig med en tidtabell, utan det är att även i hans eget
              parti och i den allians som säger att man vill regera försöka
              skapa ett ekonomiskt utrymme för en förbättrad tandvårdsförsäkring.
              Det har ni inte i ert alternativ.
            </seg>
            <seg n="0cb2fe6c">
              Vi har en budget där vi försöker att satsa på den offentliga
              verksamheten. Den räcker ännu inte till för en förbättrad tandvårdsförsäkring.
              Jag hoppas att vi når ett sådant läge. Vi har en sund ekonomisk
              utveckling som inger hopp om att vi kommer att kunna genomföra
              den förbättrade tandvård för befolkningen som både jag och Gabriel
              Romanus vill se.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="6d63e20a">
            16 § Svar på interpellation 2004/05:320 om stöd till psykiatrin
            efter naturkatastrofen
          </note>
          <note type="speaker" n="a2cb4cbc">
            Anf. 112 Statsrådet YLVA JOHANSSON (s):
          </note>
          <u who="unknown" xml:id="i-16c34ae8b5d2a925-4" n="1db4f622">
            <seg n="0e2e366a">
              Fru talman! Kerstin Heinemann har frågat mig om jag har för avsikt
              att ha överläggningar med Landstingsförbundet eller vidta andra
              åtgärder för att säkerställa det långsiktiga stödet till dem som
              på olika sätt har drabbats av naturkatastrofen i Asien.
            </seg>
            <seg n="16482563">
              Följderna av naturkatastrofen i Asien kommer att innebära påfrestningar
              för det svenska samhället på både kort och lång sikt. I den inledande
              akuta fasen kunde konstateras att både sjukvård och sociala myndigheter
              hade en stor beredskap för att ta hand om direkt drabbade, anhöriga
              och andra i samband med katastrofen. Många har vittnat om att
              det första mottagandet såväl på flygplatser som i hemkommunerna
              fungerade bra.
            </seg>
            <seg n="603cfcee">
              Sett på längre sikt är det känt att psykisk ohälsa, bland annat
              i form av posttraumatiska stressyndrom, kan uppkomma under en
              avsevärd tid efter att man har gått igenom en upplevelse av detta
              slag. Kunskapscentrum för Katastrofpsykiatri har uppskattat att
              uppemot en fjärdedel av dem som direkt utsattes för flodvågen
              riskerar att drabbas av sådan mer betydande psykisk ohälsa. Också
              en stor andel av de närmast anhöriga till dem som avlidit eller
              saknas vid stora katastrofer kan befaras utveckla någon form av
              psykisk ohälsa. Dessa personer måste också få stöd och professionell
              hjälp.
            </seg>
            <seg n="fbd2c580">
              Det är mot denna bakgrund viktigt att nu vara uppmärksam på ökade
              behov av psykiatrisk vård eller psykosocialt stöd. Regeringen
              följer noggrant utvecklingen i landstingen och kommunerna vad
              gäller efterfrågan på och tillgång till psykiatrins och socialtjänstens
              tjänster.
            </seg>
            <seg n="2e5faf9d">
              Socialstyrelsen bevakar utvecklingen av belastningen på primärvården,
              psykiatrin, barn- och ungdomspsykiatrin, socialtjänsten och Posomgrupperna.
              Via landstingen och länsstyrelserna kommer Socialstyrelsen att
              göra regelbundna nationella inventeringar med särskilt fokus på
              kommuner där många drabbats av katastrofen.
            </seg>
            <seg n="8b2988c8">
              Vad gäller den generella tillgången till vård och omsorg för
              personer med psykisk ohälsa har regeringen redan vidtagit kraftfulla
              åtgärder för att förbättra situationen. Bland annat satsar regeringen,
              genom den särskilda psykiatrisatsningen, totalt 700 miljoner kronor
              under detta år och nästa för att stärka vård, sysselsättning,
              boende och verksamhetsutveckling. Därutöver kommer regeringen
              inom kort att teckna en överenskommelse med det nya förbundet
              Sveriges Kommuner och Landsting om att 500 miljoner kronor av
              de medel som tidigare har hanterats inom den nationella handlingsplanen
              för utveckling av hälso- och sjukvården årligen ska satsas på
              förbättringar av psykiatrin under åren 20052007.
            </seg>
            <seg n="ed8bd5e4">
              Regeringen har täta kontakter med sjukvårdshuvudmännen och andra
              organisationer och myndigheter. Jag anordnade så sent som förra
              veckan ett möte med företrädare för Helsingforss läns landsting,
              Västra Götalandsregionen och Region Skåne samt Socialstyrelsen
              där vi diskuterade situationen inom psykiatrin i dag och på längre
              sikt mot bakgrund av katastrofen.
            </seg>
            <seg n="cc9d9677">
              Jag kan garantera Kerstin Heinemann att jag också fortsättningsvis
              kommer att upprätthålla nödvändiga kontakter för att hålla mig
              väl informerad om utvecklingen av både kort- och långsiktiga behov
              inom sjukvård och socialtjänst.
            </seg>
          </u>
          <note type="speaker" n="9b43faa9">
            Anf. 113 Andre vice talman KERSTIN HEINEMANN (fp):
          </note>
          <u who="kerstin_heinemann_286f2e" xml:id="i-29c7cd476e0abfb0-0" n="43bf5f3c">
            <seg n="7bab4307">
              Fru talman! Tack, statsrådet, för svaret! Jag tycker att jag
              har fått ett ganska bra svar på mina frågor. Anledningen till
              att jag ställde interpellationen är ju att vi redan i dag vet
              att det finns ganska stora brister inom psykiatrin. Jag får ofta
              rapporter om att människor inte får tillräcklig hjälp. Nu tänker
              jag inte bara på de psykiatriska mottagningarna. Där vet vi ju
              också att det är problem. Men det är tyvärr alltför ofta så när
              en människa har råkat ut för en olycka, en trafikolycka till exempel.
              Man har fått en fysisk skada, men man kan också få en psykisk
              skada efter det att man har varit med om en våldsam bilkrasch,
              man har överlevt och man är tacksam för det. Den fysiska skadan
              får man hjälp med, men det är sällan någon som frågar: Hur mår
              du psykiskt? Samma sak händer också naturligtvis människor som
              får besked om svåra sjukdomar eller när någon anhörig avlider.
              Det är oerhört viktigt att vi också måste kunna hjälpa dem, men
              vi har ett stort ansvar för att hjälpa dem som drabbades av katastrofen
              med flodvågen i Asien.
            </seg>
            <seg n="74b61f1b">
              Det är klart att man blir lite betänksam när man ser på till
              exempel mitt hemlän, Västmanland. Där drar man nu ned på barn-
              och ungdomspsykiatrin därför att man har så stora kostnader och
              måste göra satsningar på rättspsykiatrin. I dag läste jag i Dagens
              Nyheter att man här på Kungsholmen minskar anslaget för att ta
              hand om äldre människor med psykiska problem. På många håll i
              landet skär alltså landstingen ned på den psykiatriska vården.
              Det behöver inte alltid bara vara fråga om besök på psykiatrisk
              klinik det finns ju andra som kan klara detta. Primärvården kan
              till exempel med vissa resurser också klara det här.
            </seg>
            <seg n="893901f4">
              Det är väldigt bra att regeringen har avsatt pengar, både de
              som finns i budgeten och de extra pengarna. Från Folkpartiet har
              vi uppmärksammat psykiatrin ganska länge. Vi avsatte redan för
              2002 500 miljoner kronor och fortsättningsvis också 500 miljoner
              i tre år. Vi är alltså överens om att det behövs pengar. Vi kanske
              hade behövt göra något åt psykiatrin långt tidigare för att inte
              nu vara i den besvärliga situation som vi är i.
            </seg>
            <seg n="71a82bbc">
              Men jag tar statsrådet på orden när hon säger att hon ska följa
              det här och vara noga med att se till att det kommer att fungera
              i framtiden. Jag kan också lova statsrådet att jag och Folkpartiet
              kommer att följa den här frågan väldigt noggrant, därför att den
              är oerhört viktig för väldigt många människor.
            </seg>
          </u>
          <note type="speaker" n="92a85f8d">
            Anf. 114 Statsrådet YLVA JOHANSSON (s):
          </note>
          <u who="unknown" xml:id="i-16c34ae8b5d2a925-5" n="1db4f622">
            <seg n="fe402519">
              Fru talman! Jag är glad för Kerstin Heinemanns djupa engagemang
              i frågan. Jag vill bara hålla med om att det är sant att psykiatrin
              är i en sådan situation att man är i behov av stora satsningar,
              av upprustning. Just därför finns det anledning att känna viss
              oro för den ökade belastning som flodvågskatastrofen förmodligen
              för med sig. Vi vet ännu inte hur det ser ut, just mot bakgrund
              av att det är oerhört viktigt att vi inte får några undanträngningseffekter
              gentemot andra människor som av andra skäl har lika stort behov
              av psykiatrisk hjälp som dem som är drabbade av flodvågskatastrofen.
              Det är självklart så att för den person som har förlorat en nära
              anhörig hade det varit en lika traumatisk upplevelse om det hade
              varit fråga om en bilolycka eller någonting annat. Det speciella
              med flodvågskatastrofen var att så många svenskar drabbades samtidigt,
              men för individens perspektiv kan det vara nog så allvarligt med
              någon annan traumatisk upplevelse eller naturligtvis psykiska
              sjukdomar.
            </seg>
            <seg n="f294e09f">
              När jag förra veckan träffade företrädare för de största landstingen
              och Socialstyrelsen var deras bild glädjande nog samstämmig hittills.
              Man var noga med att betona att det var så hittills. Den bild
              man gav var att det hittills hade varit en mycket måttlig efterfrågan
              på psykiatri i de berörda landstingen, och det var också den bild
              som Socialstyrelsen hade nationellt. Man hade inte hittills haft
              svårt att klara av detta och hade hittills inte sett några undanträngningseffekter.
              Ett stort behov som man såg var behovet av att överföra kompetens
              från psykiatrin till kommuner och primärvård, eftersom många kan
              förväntas vända sig dit. Man hade också tankar om att den måttliga
              efterfrågan hittills möjligen kunde bero på att en stor grupp
              kanske det vet vi inte har sökt sig privat till psykiatrisk eller
              psykoterapeutisk hjälp, men det är ingenting som vi vet.
            </seg>
            <seg n="307b080f">
              Det vi enades om och som den stora samstämmigheten gällde är
              att det är alldeles för tidigt att dra några slutsatser. Därför
              kommer jag också särskilt att ge Socialstyrelsen i uppgift att
              noga följa de här frågorna och göra det under lång tid, just därför
              att, som Kerstin Heinemann så väl beskriver, psykiatrin har så
              pass stora behov av satsningar redan från början att risken för
              undanträngningseffekter därför måste bedömas som stor. Därför
              är det oerhört viktigt att vi följer detta, och om nödvändigt
              får vi vidta åtgärder.
            </seg>
          </u>
          <note type="speaker" n="fae7ed52">
            Anf. 115 Andre vice talman KERSTIN HEINEMANN (fp):
          </note>
          <u who="kerstin_heinemann_286f2e" xml:id="i-29c7cd476e0abfb0-1" n="43bf5f3c">
            <seg n="f0a17545">
              Fru talman! Syftet med min interpellation var ju inte att ställa
              grupp mot grupp utan snarare en oro som gäller att vi ska klara
              av alla dem som behöver den här hjälpen. Jag vet också att det
              hittills har fungerat väldigt bra, men som jag pekar på i min
              interpellation: Vi vet ingenting om hur det ser ut till hösten.
              Vi vet inte hur det ser ut nästa vår. Vi har ju erfarenheter från
              människor som har kommit till Sverige och som har varit drabbade
              av krig och annat som har gjort att de har skadats psykiskt. Det
              har dröjt många år. Jag tänker på personer från andra världskriget.
              De kanske hade varit i Sverige i fem, sex eller sju år, och plötsligt
              hände något. Vår psykiatri stod då helt handfallen och visste
              inte vad som hände. Vi vet alltså inte ett dugg, och därför är
              det så otroligt viktigt att vi har den här beredskapen och att
              man följer det här ett bra tag framöver för att se vad som utvecklas.
            </seg>
            <seg n="2b9f8add">
              Vi får kanske också fundera lite över hur primärvården ska se
              ut. Kanske behövs förstärkning just på den psykiatriska sidan,
              så att det blir väldigt lättåtkomligt.
            </seg>
            <seg n="0898fb97">
              Jag tror också att det är väldigt viktigt att vi slår vakt om
              att den vård eller behandling som ska ges ska vara av bra kvalitet.
              Jag har i spåren efter flodvågskatastrofen sett att det finns
              ganska många som annonserar om att de kan ställa upp med hjälp,
              och en del av de annonser jag har sett tycker jag inte verkar
              vara seriösa. Då vill det ju till att den offentliga sjukvården,
              naturligtvis både den landstingsdrivna och den privatdrivna, också
              kan möta det här kravet, så att inte människor som söker men inte
              får hjälp kanske vänder sig till oseriösa företag det finns också
              organisationer som tydligen påstår sig ha kompetens för katastrofhjälp,
              vilket jag betvivlar att de verkligen har för då kanske man gör
              ont värre. Det är därför det finns en hel del att fundera på framöver
              vad gäller detta.
            </seg>
            <seg n="1e7feb53">
              Jag tänker avsluta denna debatt med att jag inte tror att vi
              på något vis är oense om vad som behöver göras. Från Folkpartiets
              sida kommer vi också att se till att i våra budgetförslag ha med
              satsningar på psykiatrin även i framtiden.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="3a20ef39">
            17 § Svar på interpellation 2004/05:315 om krisberedskap vid
            kärnkraftsolyckor
          </note>
          <note type="speaker" n="31331e4a">
            Anf. 116 Statsrådet LENA SOMMESTAD (s):
          </note>
          <u who="unknown" xml:id="i-27c20f20b60bfc8a-38" n="1db4f622">
            <seg n="d30b48f9">
              Fru talman! Harald Nordlund har frågat mig om vad jag gör för
              att öka säkerheten vid kärnkraftverk i andra länder.
            </seg>
            <seg n="b42b12ef">
              När det gäller våra svenska kärnkraftverk har säkerhetsfrågorna
              alltid haft hög prioritet. I och med Tjernobylolyckan 1986 blev
              vi dock varse att en kärnkraftolycka även på långa avstånd utanför
              våra gränser kan få allvarliga konsekvenser för Sverige. Alltsedan
              dess har vi därför även varit mycket engagerade i att höja säkerheten
              i vår omvärld.
            </seg>
            <seg n="277fdca7">
              Sverige var ett av de länder som tog initiativet till att få
              till stånd en kärnsäkerhetskonvention som blev färdigförhandlad
              och kunde undertecknas 1994. Denna konvention ställer höga krav
              på parterna på kärnsäkerhetsområdet. Där finns krav på lagstiftning
              och oberoende tillsynsmyndigheter med tillräckliga resurser och
              krav på anläggningarna avseende platsval, konstruktion, drift
              och avveckling. Konventionens styrka är att den har en pådrivande
              verkan på parterna. Vid de regelbundna granskningskonferenserna
              ska varje part presentera en rapport om hur man lever upp till
              kraven i konventionen och hur man avser att driva säkerhetsarbetet
              vidare. Parterna kan sedan ställa frågor men också vara kritiska
              till hur man löser olika problem.
            </seg>
            <seg n="5ce420b2">
              Med kärnsäkerhetskonventionen som förebild har även en konvention
              om hantering av radioaktivt avfall och använt kärnbränsle kommit
              till.
            </seg>
            <seg n="7c9cd8f4">
              Sverige hör till de pådrivande länderna i det omfattande säkerhetsarbete
              som drivs genom Internationella atomenergiorganet IAEA. Detta
              arbete innefattar bland annat att ta fram säkerhetsstandarder
              och riktlinjer. Vidare omfattar IAEA:s arbete många andra närliggande
              frågor såsom strålskydd, fysiskt skydd av anläggningar mot obehörigt
              intrång och icke-spridning av kärnvapen.
            </seg>
            <seg n="7e34ffa7">
              Vidare deltar Sverige mycket aktivt i OECD:s kärnenergibyrås
              (NEA) arbete. Där drivs bland annat projekt kring beredskapsfrågor
              vid olyckor, utbyte av driftserfarenheter, lagstiftning och forskning.
            </seg>
            <seg n="97ef7956">
              Sverige var också en av initiativtagarna till att bilda ett samarbetsforum
              för de europeiska kärnsäkerhetsmyndigheterna kallat WENRA (Western
              European Nuclear Regulators Association) där nu även de nya EU-medlemsstaterna
              är medlemmar. Genom detta samarbete pågår för närvarande ett stort
              projekt att kartlägga och jämföra de krav på kärnsäkerhet som
              finns i de olika länderna i avsikt att få en gemensam grund för
              höga säkerhetskrav i hela Europa.
            </seg>
            <seg n="f9af4fbd">
              Inom EU har precis en kartläggning och analys påbörjats om hur
              väl medlemsstaterna tar till vara det internationella samarbetet
              för att öka säkerheten nationellt. Detta projekt syftar även till
              att öka insynen i medlemsstaternas säkerhetsarbete. Även till
              detta arbete har Sverige varit en av initiativtagarna.
            </seg>
            <seg n="c314d9cd">
              Sverige drev under det svenska ordförandeskapet i EU en kartläggning
              av säkerheten i kandidatländerna som ett led i utvidgningsförhandlingarna.
              Detta arbete ledde sedan vidare till viktiga åtaganden om åtgärder
              från kandidatländerna gällande anläggningar, lagstiftning med
              mera. Vissa länder åtog sig även att stänga anläggningar som inte
              ansågs tillräckligt säkra. Som ett exempel på detta ser vi stängningen
              av Ignalinas första reaktor för en dryg månad sedan.
            </seg>
            <seg n="dc26b68f">
              Sedan murens fall har vi också haft ett omfattande bilateralt
              samarbete med våra grannländer i Central- och Östeuropa. Regeringen
              har satsat över 700 miljoner kronor sedan början av 1990-talet
              på detta genom sina säkerhetsmyndigheter Statens kärnkraftinspektion
              och Statens strålskyddsinstitut. Här var insatserna till en början
              koncentrerade till Estland, Lettland och Litauen och då framför
              allt till säkerhetshöjande insatser vid kärnkraftverket Ignalina
              samt stöd till att bygga upp säkerhets- och strålskyddsmyndigheter
              i dessa länder. Men sedan dessa länder blivit medlemmar i EU har
              stödet till dem fasats ut. Nu koncentreras insatserna till nordvästra
              Ryssland. Här görs bland annat insatser vid de två kärnkraftverken
              Leningrad utanför S:t Petersburg och Kola på Kolahalvön.
            </seg>
            <seg n="3e80a19b">
              Fru talman! Detta är några av de viktigaste exemplen på det omfattande
              internationella säkerhetssamarbete Sverige är engagerat i, och
              jag vill passa på att nämna att Sverige har ett mycket högt anseende
              i detta arbete.
            </seg>
          </u>
          <note type="speaker" n="b682ff53">
            Anf. 117 HARALD NORDLUND (fp):
          </note>
          <u who="barbro_hietala_nordlund_c785b9" xml:id="i-36462c59e413cc23-0" n="3988fa54">
            <seg n="1268e240">
              Fru talman! Jag och miljöministern är överens om att i fråga
              om riskerna för kärnkraftsolyckor och konsekvenserna av sådana
              handlar det inte bara om våra egna kärnkraftverk utan också om
              kärnkraftverk i andra länder. Det är bra att Sveriges regering
              tagit initiativ i säkerhetsfrågorna i form av konventioner, tillsynsmyndigheter
              och samarbetsformer.
            </seg>
            <seg n="a19ec919">
              Det är självklart intressant vad IAEA gör. Men vad gör Sverige?
              Eftersom jag anser att det finns tecken som kan orsaka och orsakar
              oro vill jag i den fortsatta diskussionen särskilt tala om östsamarbetet.
            </seg>
            <seg n="5a4a9896">
              År 2001 beslöt riksdagen att ändra inriktning, från satsning
              på Litauen till en satsning på Ryssland. I den proposition som
              låg till grund för den ändrade inriktningen står det bland annat:
              Behovet av stöd till Ryssland på områdena reaktorsäkerhet, utbränt
              kärnbränsle och radioaktivt avfall är stort. Avsaknaden av ett
              juridiskt ramverk begränsar möjligheten att bistå Ryssland. Regeringen
              är beredd, så snart de juridiska frågorna fått en acceptabel lösning,
              att förstärka stödet till Ryssland på de områdena.
            </seg>
            <seg n="af68480f">
              För 20062009 föreslås en kraftig reducering på kärnsäkerhetsområdet
              i Ryssland medan kärnavfallsområdet föreslås ligga kvar på oförändrad
              nivå. Jag menar att prioriteringen inte stämmer med uppfattningen
              att riskerna för svensk miljö ligger i reaktordriften i det svenska
              närområdet i Ryssland.
            </seg>
            <seg n="adc13f43">
              En annan risk som det svenska expertorganet pekar på är att en
              neddragning och utfasning av det svenska utvecklingssamarbetet
              kan komma att utnyttjas av de krafter i Ryssland som vill dra
              ned på det internationella samarbetet.
            </seg>
          </u>
          <note type="speaker" n="062b40cc">
            Anf. 118 Statsrådet LENA SOMMESTAD (s):
          </note>
          <u who="unknown" xml:id="i-27c20f20b60bfc8a-39" n="1db4f622">
            <seg n="53ac0605">
              Fru talman! Låt mig säga att Sverige även när det gäller samarbetet
              med Öst- och Centraleuropa har haft en mycket aktiv roll, precis
              som Harald Nordlund säger. Vi har fortfarande en mycket aktiv
              roll. Vi är nu på väg att fasa ut biståndet till Lettland, Litauen
              och Estland såsom överenskommet och fokuserar biståndet till Ryssland.
            </seg>
            <seg n="7f9993f4">
              Under 2004 lämnar regeringen finansiering på sammanlagt 56,9
              miljoner kronor. Det här samarbetet omfattar bland annat kärnkraftverken
              i S:t Petersburg och på Kolahalvön. Det avser säkerhetsarbete
              i mycket hög utsträckning, till exempel strålskydd, och även utbyte
              av information och annat. Vi har också lagt stor vikt vid myndighetssamarbete
              i detta samarbete, till exempel stöd när det gäller tillståndsprövningar.
              Det är en stor bredd i det arbete vi just nu bedriver.
            </seg>
            <seg n="68cf1478">
              Jag vet inte riktigt vad Harald Nordlund syftar på när det gäller
              detta arbete, om han syftar på ansökningar eller pågående arbete.
              Just nu pågår arbete med att bereda kommande års bistånd till
              Ryssland, fördelning av det på olika sektorer. Det är alltså under
              beredning i Regeringskansliet just nu.
            </seg>
          </u>
          <note type="speaker" n="6f503d6b">
            Anf. 119 HARALD NORDLUND (fp):
          </note>
          <u who="barbro_hietala_nordlund_c785b9" xml:id="i-36462c59e413cc23-1" n="3988fa54">
            <seg n="cdf47290">
              Fru talman! Jag har noga läst den utredning som presenterades
              på hösten 2004. I den står det bland annat att den förändring
              som föreslås är att andelen utrustning i stödet till kärnkraftverken
              minskas. Motiveringen är Rysslands förbättrade förmåga till självfinansiering.
              Samtidigt säger utredarna att storleken på stödet över tid är
              ett politiskt beslut.
            </seg>
            <seg n="6ae8abd1">
              Om utredningen sade SKI bland annat att anslaget för utvecklingssamarbetet
              måste ha en viss storlek för att verksamheten ska kunna bedrivas
              effektivt. Den i utredningen föreslagna nivån på 35 miljoner kronor
              är baserad på en alltför förenklad analys, sade SKI.
            </seg>
            <seg n="0088b3c8">
              Mot bakgrund av SKI:s erfarenhet från utvecklingssamarbetet i
              Litauen och Ryssland bör det årliga anslaget vara omkring 15 miljoner
              vardera för kärnkraftverken Leningrad och Kola och till avfallsproblemen
              i Murmanskområdet.
            </seg>
            <seg n="13274232">
              Om anslaget sade SKI vidare: Om anslaget skulle bli lägre än
              så förordar SKI mot bakgrund av utredningens resonemang beträffande
              risker för svensk miljö att reaktorsäkerheten vid Leningrad och
              Kola prioriteras.
            </seg>
            <seg n="43c75808">
              Det är den här utredningen och den ekonomiska plan som har upprättats
              efter det att utredningen antogs som gör mig och andra oroliga.
            </seg>
          </u>
          <note type="speaker" n="e69dc4a0">
            Anf. 120 Statsrådet LENA SOMMESTAD (s):
          </note>
          <u who="unknown" xml:id="i-27c20f20b60bfc8a-40" n="1db4f622">
            <seg n="67176a2a">
              Fru talman! Det gäller att göra klart vad vi talar om. Enligt
              min uppfattning är det inte korrekt att vi skulle ha en kraftig
              sänkning av stödet på kärnsäkerhetsområdet 20062009, vilket Harald
              Nordlund hävdade i sitt första inlägg.
            </seg>
            <seg n="d67c61a2">
              Låt mig nu gå tillbaka till framtidsprognoserna och den utredning
              som avses. Den utredningen är en av flera inlagor som ingetts
              beträffande det framtida stödet till kärnsäkerheten i Östeuropa.
              Storleken på stödet är ett politiskt beslut. Så är det. Vi ser
              naturligtvis att Ryssland på lång sikt har förutsättningar att
              i högre grad än i dag klara sin kärnsäkerhet. Så är det icke i
              dag, och därför fortsätter vi med vårt stöd till Ryssland. Men
              på lång sikt har Ryssland större möjligheter. Vi ser att den tekniska
              säkerheten höjts avsevärt. Det har gjorts stora investeringar.
              Säkerhetsmedvetandet, intresset för god teknik, har ökat. Vi ser
              också att verken i dag har en förhållandevis god ekonomi.
            </seg>
            <seg n="1799462f">
              Nu handlar det om att på ett klokt sätt fortsätta med detta stöd
              och samarbetet med Ryssland. Självklart ser vi helst att verken
              i Kolaområdet och Leningrad är prioriterade ur kärnsäkerhetssynpunkt.
              En viktig fråga framöver är hur fördelningen på de olika områdena
              ska se ut. Nu har vi det juridiska regelverk som vi behöver för
              samarbetet med Ryssland kring kärnavfall. I maj 2003 kunde vi
              nämligen underteckna MNEPR-avtalet, som ger större förutsättningar
              att bland annat arbeta med kärnavfallsfrågor. Därmed har förutsättningarna
              för ett bredare samarbete med Ryssland blivit betydligt bättre
              än tidigare.
            </seg>
            <seg n="90630cf3">
              Jag delar Harald Nordlunds engagemang och intresse för ett fortsatt
              aktivt arbete i nordvästra Ryssland. Vi tycker att det är mycket
              angeläget, och arbetet fortsätter. Som jag nyss sade pågår i Regeringskansliet,
              vid Utrikesdepartementet, beredning av kommande års anslag och
              hur de ska fördelas. På längre sikt kommer emellertid Rysslands
              möjligheter att självt ta ansvar för sin säkerhet att öka; där
              är vi tydliga.
            </seg>
            <seg n="d32d7afd">
              Behovet av bistånd kommer att minska. Däremot kommer behovet
              av samarbete att i allra högsta grad kvarstå. Så småningom kommer
              det att bli i något annorlunda former som i fråga om Estland,
              Lettland och Litauen. Där är vi dock inte ännu.
            </seg>
          </u>
          <note type="speaker" n="870b8449">
            Anf. 121 HARALD NORDLUND (fp):
          </note>
          <u who="barbro_hietala_nordlund_c785b9" xml:id="i-36462c59e413cc23-2" n="3988fa54">
            <seg n="3c23b053">
              Fru talman! Det som oroar mig är reaktionerna från i första hand
              SKI och från den projektorganisation som finns inom SKI; jag har
              för mig att den förkortas SIP. Deras reaktion på slutsatserna
              av utredningen 2004 oroar mig fortfarande, och jag har inte blivit
              helt lugnad av miljöministerns redovisning. Från det hållet sägs
              nämligen att kärnkraftverkens förbättrade ekonomi innebär att
              samfinansierade projekt för utrustning och kunskapsöverföring
              blir väsentliga. De säger också att utredningen har ett kameralt
              perspektiv, inte ett strategiskt, eftersom andelen utrustning
              anses kunna minskas. Om Sverige inte är med och delfinansierar
              blir vissa projekt inte av.
            </seg>
            <seg n="848c4315">
              Man för också ett resonemang kring anslaget och menar att biståndsanslaget
              ställts mot anslaget för dessa insatser. Som socialliberal tycker
              jag att det är viktigt att vi har anslag för bistånd, och också
              ökar det. Jag menar att det är olyckligt om solidaritet med u-länder
              ställs mot solidaritet med kommande generationer, vilket det ju
              blir fråga om i det här fallet.
            </seg>
            <seg n="39f63d08">
              Dessutom, fru talman, är Utrikesdepartementets ställningstagande
              när det gäller anslagen för säkerheten i Ryssland knappast i överensstämmelse
              med riksdagens beslut 2001 om jag läst utredningarna korrekt,
              vilket jag tror att jag har.
            </seg>
          </u>
          <note type="speaker" n="d5dc8da5">
            Anf. 122 Statsrådet LENA SOMMESTAD (s):
          </note>
          <u who="unknown" xml:id="i-27c20f20b60bfc8a-41" n="1db4f622">
            <seg n="76805281">
              Fru talman! Låt mig först säga att det jag här försvarar är regeringens
              politik. Den utredning som gjordes för några år sedan har sina
              analyser. Den utgör en del av underlaget för regeringens politik,
              men den är inte identisk med regeringen politik på det här området.
              Självklart tar vi till oss, och har tagit till oss, många av de
              synpunkter som förts fram, men som jag ser det är det också naturligt
              att det förs en debatt och en diskussion om hur både biståndet
              och samarbetet ska utformas.
            </seg>
            <seg n="f36fa9fd">
              Vi har en lång rad olika samarbetsmöjligheter. Vi har det svenska
              biståndet, som vi nu talar om. Som jag nämnde nyss har vi också
              ett omfattande EU-samarbete, som nu riktas mot bland annat de
              baltiska länderna. Vi har ett multilateralt samarbete inom ramen
              för Kärnsäkerhetsfonden och inom ramen för Northern Dimension
              Environmental Partnership, där Sverige spelat en viktig roll.
              Vi har Tjernobylfonden, och vi har Ignalinafonden. Vi har alltså
              en lång rad olika instrument.
            </seg>
            <seg n="c63e6446">
              Kring detta måste det föras en diskussion, och som jag ser det
              har vi i detta avseende fört en väl avvägd politik. Men det är
              bra att vi fortsätter att diskutera inriktningen. Det är bra att
              både våra myndigheter och våra på fältet verksamma aktörer bidrar
              med sina erfarenheter. Det handlar om svåra avvägningar. Vi ser
              att Rysslands möjligheter att självt ta ett ansvar ökar, men vi
              ser också, som jag sade tidigare, ett behov av fortsatt samarbete.
              Därför kommer samarbetet att fortsätta.
            </seg>
            <seg n="3fdd49c5">
              Som jag sade lämnade regeringen 2004 närmare 57 miljoner kronor
              i bistånd till samarbetet med just Ryssland, och vi har för avsikt
              att fortsätta det samarbetet på ungefär den nivån.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="56a75155">
            18 § Svar på interpellation 2004/05:313 om de psykosociala följderna
            av stormkatastrofen
          </note>
          <note type="speaker" n="01abcf9b">
            Anf. 123 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-16c34ae8b5d2a925-6" n="98ce0349">
            <seg n="02d963f3">
              Fru talman! Kenneth Johansson har frågat socialministern om hon
              avser att föreslå förbättringar av det psykosociala stödet för
              katastrofdrabbade inom ramen för arbetet med en förstärkt krishantering
              samt vilka åtgärder socialministern avser att vidta för att säkerställa
              att de stormdrabbade får ett psykosocialt stöd i sin svåra situation.
              Arbetet i regeringen är så fördelat att det är jag som ska besvara
              interpellationen.
            </seg>
            <seg n="4cc2fd72">
              Under helgen den 89 januari inträffade en svår storm i Syd- och
              Västsverige. Stormen orsakade stora skador på såväl skog, elförsörjning,
              telekommunikationsförsörjning som väg- och spårframkomlighet.
              Stora volymer egendomar har förstörts på grund av stormens förödelse
              med följd att enskilda människor i många fall försatts i en mycket
              besvärlig ekonomisk situation. Sammantaget finns många människor
              som varit utsatta för stora påfrestningar, såväl fysiska som psykiska.
            </seg>
            <seg n="5c183408">
              Socialtjänstlagen reglerar kommunens yttersta ansvar för att
              de människor som bor och vistas i kommunen får det stöd och den
              hjälp som de behöver. I samband med en särskild händelse kan det
              finnas behov av att organisera psykiskt och socialt omhändertagande
              av människor som direkt eller indirekt drabbats av händelsen.
              I de flesta kommuner finns beredskap i form av Posomgrupper vid
              allvarligare incidenter. Det är vanligt att det är socialtjänstens
              individ- och familjeomsorg som har ansvaret för gruppernas arbete.
              Posom ersätter inte myndighetsuppgifterna för till exempel socialtjänsten.
            </seg>
            <seg n="4d33d051">
              När stormen inträffade hade vi nyligen drabbats av katastrofen
              i Sydostasien. I samband med denna katastrof aktiverades Posomgrupperna
              ute i kommunerna. Länsstyrelserna som inom sitt län ansvarar för
              åtgärder för fredstida krishantering och höjd beredskap samordnade
              och gav stöd till kommunerna i detta arbete. Regeringen hölls,
              och hålls, fortlöpande informerad om detta arbete. I de län som
              drabbades av stormen kunde Posomgrupperna snabbt ställa om sina
              resurser till att även omfatta de stormdrabbade. Länsstyrelserna
              har rapporterat att det psykosociala omhändertagandet i kommunerna
              hittills i huvudsak har fungerat bra.
            </seg>
            <seg n="e0a415c4">
              Med anledning av den svåra katastrofen i Sydostasien har regeringen
              givit Socialstyrelsen i uppdrag att i samverkan med länsstyrelserna
              följa upp hur de kort- och långsiktiga behoven och hur stödet
              till barn, ungdomar och vuxna som drabbats utformats inom ramen
              för socialtjänstens ansvarsområden. Socialstyrelsen och länsstyrelserna
              ska också följa upp de eventuella brister som finns i stödet samt
              hur dessa brister åtgärdas. Vidare ska de följa upp hur den erfarenhet
              och den kunskap om katastrofer som finns samlad hos olika myndigheter
              och andra aktörer tas till vara av socialtjänsten och Posomgrupper.
              Dessutom ska de, inom ramen för sina mandat, initiera förändringar,
              som kan bidra till att socialtjänsten har det stöd som behövs
              för att klara de långsiktiga behoven. En första lägesrapport ska
              lämnas den 1 maj 2005. Ytterligare lägesrapporter ska lämnas den
              1 november 2005 och den 1 maj 2006. Uppdraget ska slutredovisas
              senast den 1 december 2006.
            </seg>
            <seg n="0bda00c9">
              Redan år 2003 gav regeringen Socialstyrelsen i uppdrag att tillsammans
              med länsstyrelserna redovisa hur beredskapen för extraordinära
              händelser är organiserad inom socialtjänsten och hur Posomverksamheten
              utvecklats. Detta uppdrag ska redovisas senast den 28 februari
              2005 och kommer att utgöra ett viktigt underlag inför eventuella
              ytterligare åtgärder från regeringens sida.
            </seg>
          </u>
          <note type="speaker" n="6b93a632">
            Anf. 124 KENNETH JOHANSSON (c):
          </note>
          <u who="kenneth_johansson_582684" xml:id="i-9f2760083ff0d243-0" n="b5e690b1">
            <seg n="fd61a7d1">
              Fru talman! Den svåra storm som drog fram i södra Sverige den
              89 januari har orsakat mycket svåra materiella och ekonomiska
              förluster. Många privata skogsägare har fått se frukten av årtiondens
              investeringar och arbetsinsatser i de egna skogsbestånden bokstavligt
              talat slagen i spillror. Det måste vara en oerhörd smärta att
              se sin egendom, arbetsplats, barndomsskog och framtidsinvestering
              förödd. De psykologiska konsekvenserna för de drabbade är omvittnat
              hårda.
            </seg>
            <seg n="a45336e8">
              Några rubriker som jag läste i en tidning gav en bild av detta:
            </seg>
            <seg n="f6285de2">
              Det är några rubriker. Jag tror att inte minst det sista, att
              man lätt kan glömma de psykosociala behoven, är särskilt viktigt
              att beakta. Det är mycket svårt med sorgearbete och med känslor,
              men för den skull är frågorna oerhört angelägna.
            </seg>
            <seg n="c2d8c0f1">
              För personer som drabbas av den här typen av katastrofer behövs
              både stöd från medmänniskor och i många fall professionell psykologisk
              hjälp. Behovet av informationsinsatser betonas. Från Socialstyrelsen
              tar man speciellt fram frågor som handlar om att det psykosociala
              omhändertagandet ska vara proaktivt och uppsökande, att det är
              viktigt med tydlighet om vem som leder det psykosociala stödet,
              att det är länkat till samhällets övriga insatser, att det är
              viktigt med en långsiktig kontinuerlig bedömning av situationen
              och att vad som hänt följs upp, i stort och även på individnivå.
              En kontinuerlig utvärdering förordas och är nödvändig. Behoven
              varierar självfallet över tid och mellan personer.
            </seg>
            <seg n="5e1a6fe3">
              Av vad jag har hört från det lokala arbetet i de berörda områdena
              är det trots en mycket besvärlig situation också mycket som har
              fungerat. Kommunen har det yttersta ansvaret enligt socialtjänstlagen,
              och många vittnar om att man fortsätter att jobba mycket engagerat
              och aktivt, själva och i samverkan, inte minst med polis och militär
              och olika delar av civilsamhället. Erfarenheterna är nog att ju
              lokalare vi kommer i katastrofarbetet desto bättre fungerar det.
            </seg>
            <seg n="f1374cf8">
              Jag skulle vilja ställa någon följdfråga på statsrådets svar.
              I svaret sägs att det med anledning av katastrofen i Sydostasien
              ska göras uppföljningar och att Socialstyrelsen och länsstyrelsen
              har det uppdraget. Jag förutsätter, och vill gärna få det bekräftat,
              att även stormkatastrofen omfattas av det uppdraget. Jag vill
              också ställa frågan om finansieringen. När det allra värsta sorgearbetet
              har lagt sig är det naturligtvis stora kostnader för olika insatser
              även i psykosocialt sammanhang. Kan kommuner och andra räkna med
              ett finansieringsstöd?
            </seg>
          </u>
          <note type="speaker" n="7f7b92d5">
            Anf. 125 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-16c34ae8b5d2a925-7" n="98ce0349">
            <seg n="303d2aa5">
              Fru talman! Jag delar Kenneth Johanssons engagemang för de människor
              som har fått sin skog förstörd. Självklart har det allvarliga
              ekonomiska effekter. Att ens livsverk har blivit förstört på bara
              några timmar är också ett oerhört hårt slag för många människor.
              Skog som man har tänkt lämna över till sina barn är nu helt sönderslagen.
              Vi som bor i södra Sverige har kunnat se spåren av katastrofen
              hela tiden i vår vardag.
            </seg>
            <seg n="5088bf6b">
              Det är viktigt vid sådana här händelser att det finns en stark
              social sektor som klarar av att möta förtvivlade människor och
              att den fungerar enligt de riktlinjer som Kenneth Johansson nämnde
              i sitt inlägg, det vill säga uppsökande, noga och professionellt
              i bemötandet.
            </seg>
            <seg n="2272517a">
              Om man ser hur det har fungerat hittills är den information som
              jag har att det på kort sikt har fungerat bra. Det är, vad jag
              förstår, också Kenneth Johanssons uppfattning. Det tror jag till
              stor del beror på att det redan fanns en aktiverad organisation
              i och med att detta hände strax efter Asienkatastrofen. När det
              gäller Asienkatastrofen har socialtjänstens arbete och Posomgruppernas
              arbete fungerat väldigt bra. Man mobiliserade väldigt snabbt,
              och man övermobiliserade ibland. Det visade sig att det tryck
              som man trodde skulle komma när det gäller den delen inte kom.
            </seg>
            <seg n="14e4d2e3">
              Likväl var det bra att det redan fanns på plats av en ren tillfällighet
              när stormen kom. Det gjorde att man omedelbart kunde ställa om
              att också jobba med de här frågorna. Det är kanske en del av förklaringen
              till att det, som det nu verkar, fungerar.
            </seg>
            <seg n="21a8c8d8">
              Man kan fråga sig om det här kan förbättras ytterligare. Det
              är därför som vi nu har kopplat två uppdrag som vi jobbar med.
              Det ena är ett uppdrag som vi gav redan 2003 där vi bad Socialstyrelsen
              och länsstyrelsen att titta på hur Posomgrupperna fungerar generellt,
              hur vi kan utveckla det. Det kommer de att redovisa nu inom kort,
              redan i slutet av den här månaden. Då får vi se om där finns förslag
              som vi kan gå vidare på.
            </seg>
            <seg n="07fe393e">
              Med anledning av Asienkatastrofen kopplar vi ett annat uppdrag,
              nämligen att titta på hur det har fungerat i samband med den katastrofen.
              Jag förutsätter att man när man gör den analysen i de län som
              har drabbats av stormen det är också ett uppdrag som har gått
              till Socialstyrelsen och länsstyrelsen tar in, överväger och analyserar
              hur man har hanterat följderna av skogsförstörelsen. De här två
              katastroferna ligger ju så nära i tiden och dessutom inom ramen
              för uppdraget. Det tycker jag borde vara en ganska enkel sak att
              baka in. Några formella beslut finns inte på det, men jag tror
              att det borde vara en ganska självklar sak för myndigheterna att
              ta det ansvaret.
            </seg>
            <seg n="b9ea825a">
              När det gäller finansieringen kan jag inte i nuläget utlova några
              riktade pengar till detta.
            </seg>
          </u>
          <note type="speaker" n="7d54b52a">
            Anf. 126 KENNETH JOHANSSON (c):
          </note>
          <u who="kenneth_johansson_582684" xml:id="i-9f2760083ff0d243-1" n="b5e690b1">
            <seg n="43e18296">
              Fru talman! I helgen lyssnade jag på en kommunalt förtroendevald
              representant för Ljungby kommun i Kronobergs län. Hon beskrev
              en förfärlig situation materiellt och ekonomiskt och personliga
              katastrofer. Det finns en uttalad oro för om den verksamhet man
              har har någon framtid. Hon beskrev och bekräftade det som vi lång
              tid har påtalat och varnat för, hur sårbart vårt samhälle är och
              hur sårbara vi människor är. Samtidigt beskrev hon jag betonar
              det en gång till vilka stora insatser som enskilda människor,
              grannar, vänner och släkt har bidragit med och bidrar med. Hon
              tog fram mycket goda exempel på vad LRF-ombud, företagshälsovård
              och kristeam med uppsökande verksamhet har inneburit, en mängd
              informationsträffar, evakuering av tusentals barn och ungdomar
              bara i en relativt liten kommun, nödtelefoner och värmestugor.
            </seg>
            <seg n="c16f56cd">
              Det tycker jag är exempel på att när det blir ett skarpt läge,
              när det är allvar, när det är hot som riktas mot oss, då finns
              det en värme i samhället som vi verkligen ska vara rädda om, som
              vi ska stödja och utveckla. Det handlar om det civila samhället
              med, utöver medmänskligheten, föreningslivet och bygdegårdarna
              som öppnas. Jag fäste mig speciellt vid hennes kommentar att vi
              inte hade klarat oss utan militären. De har gjort stora insatser
              där.
            </seg>
            <seg n="077cb6ed">
              Allmänt tror jag att det går att göra väldigt mycket mer inför
              framtiden. Det handlar om planering. Det handlar om utbildning.
              Det handlar om träning, övning. Det handlar om utvärdering, informationshantering
              med mera. Jag tycker att det är bra, jag tolkar statsrådets svar
              som att det är naturligt att man även för in stormkatastrofen
              i det utvärderingsjobb som nu ska göras.
            </seg>
            <seg n="06825afd">
              Jag är inte nöjd med beskedet att vi inte även här kan påräkna
              oss en finansiering. Det är inte det första man tänker på, men
              det kommer en vardag. Det kommer en vardag för kommuner som har
              trängd ekonomi, som har kraftsamlat när det gäller socialbidrag
              och hemtjänstinsatser och som helt riktigt har låtit de mänskliga
              behoven gå först. Men dagen kommer då det blir en nota på detta.
              Där uppmanar jag statsrådet att vara tydligare i sitt nästa inlägg
              om att man ska se välvilligt även på den delen. Jag förstår att
              man inte kan utlova exakt kronantal, men det är en merkostnad.
              Det måste man bejaka.
            </seg>
            <seg n="8874de84">
              Sedan skulle jag, sist i det här inlägget, vilja ställa en fråga.
              Majoriteten i riksdagen har avlövat försvaret en hel del av dess
              arbetsuppgifter. Det ingår inte längre som en huvuduppgift att
              jobba med det civila samhället. Det är möjligt när man har resurser
              som man kan använda sig av, men någon sådan huvuduppgift finns
              det inte. Kan vi inte lära oss av detta, statsrådet, att det var
              ett tokigt beslut?
            </seg>
          </u>
          <note type="speaker" n="1adb72fe">
            Anf. 127 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-16c34ae8b5d2a925-8" n="98ce0349">
            <seg n="32c24c39">
              Fru talman! Jag delar absolut Kenneth Johanssons reflexion när
              det gäller enskilda människors engagemang. Man har faktiskt sett
              fantastiska exempel på det, dels direkt efter stormen, dels nu
              också under dessa långa veckor utan el och ibland också utan telefonkontakter.
              Människor har sannerligen ställt upp för varandra.
            </seg>
            <seg n="d3fc9586">
              Här kan man dra lite olika slutsatser. Det är ju faktiskt så
              att vi ofta kritiseras, vi svenskar, för att inte göra detta,
              för att sluta oss inom oss själva och för att ofta bara skjuta
              över skulden till myndigheterna. En del säger att det är en effekt
              av välfärdsstaten, att människor har slutat ta egna initiativ
              och eget ansvar, att de inte bryr sig längre utan bara skjuter
              över till myndigheterna. Jag tycker att stormen och de fantastiska
              insatser som enskilda människor har gjort direkt tar loven av
              den kritiken. Det är snarare precis tvärtom. Jag tycker att vi
              här ser ett exempel på hur en stark välfärdsstat och en stark
              social sektor går väldigt väl hand i hand med människor som är
              engagerade och som också tar eget ansvar, som vågar ta det ansvaret.
              Man kanske vet att det i grund och botten också finns ett starkt
              socialt skydd.
            </seg>
            <seg n="2679d1f7">
              Det tror jag att vi kan lära oss av detta, och jag tror också
              att vi kan lära oss mer. Vi sade att vi i samband med de två utvärderingar
              som nu görs ska se hur vi kan förstärka den här delen ytterligare.
              Jag vill inte föregripa de analyserna och den delen. Alldeles
              säkert är det så att det finns saker och ting som man kan göra
              bättre eller som man kan förstärka. Jag tycker att den signal
              som ska gå ut till dem som jobbar med effekterna i Asien också
              ska gå ut till de län som har drabbats av stormen: att man ska
              ta in också den här frågan i arbetet med att analysera. Man ska
              kunna se var det behöver förstärkas. Det räcker egentligen, tror
              jag, att vi säger det här och att vi också diskuterar frågorna
              med länsstyrelserna och Socialstyrelsen direkt. Vi får se om det
              blir något formellt uppdrag om det, men jag tycker att det borde
              vara en naturlig sak.
            </seg>
            <seg n="5a8a7cbc">
              Sedan har vi frågan om finansiering igen. Jag drar mig för att
              och kommer inte heller att göra det utlova några extra pengar
              för detta. Vi vet att kommunsektorns ekonomi generellt sett har
              kommit på fötter igen till följd av de ökade statsbidrag som vi
              har gått ut med generellt till kommunsektorn och också till följd
              av att skatteintäkterna under de senaste åren faktiskt har växt.
              I dagsläget kan man bara göra reflexionen att det borde rymmas
              inom budgeten för varje kommun. Den här frågan kommer säkert upp
              igen. Då får man ta en diskussion om den. Det blir väl i så fall
              kommunministern som får ta den diskussionen, för det är där den
              ska föras.
            </seg>
            <seg n="8a51a663">
              Det gäller också försvarsfrågan. Jag tycker att det var ett riktigt
              beslut att ställa om försvaret på det sätt som vi nu har gjort.
              Vi får ju faktiskt loss pengar för att stärka bland annat sociala
              insatser på olika områden. Jag tror att den här beredskapen ska
              kunna finnas också fortsättningsvis, med det nya försvaret.
            </seg>
          </u>
          <note type="speaker" n="d210e7fe">
            Anf. 128 KENNETH JOHANSSON (c):
          </note>
          <u who="kenneth_johansson_582684" xml:id="i-9f2760083ff0d243-2" n="b5e690b1">
            <seg n="b22e0200">
              Fru talman! När det gäller merkostnaderna för kommunerna säger
              statsrådet att det inte blir några extra pengar. Jag tycker att
              det är ett tråkigt besked. Det minsta man kan göra är att genomföra
              den här utvärderingen, summera vad merkostnaden har inneburit
              och hålla en öppenhet för att se vad man kan göra åt det. Så hade
              jag svarat om jag varit i statsrådets kläder.
            </seg>
            <seg n="0ba0aac5">
              När det gäller försvaret finns det väl inget som är mer övertydligt
              än att försvaret i den här typen av situationer också har en enormt
              stor uppgift. Jag tror, i eftertankens kranka blekhet, att vi
              som ansvariga i samhället kommer att inse att det också måste
              framgå som en huvuduppgift för försvaret.
            </seg>
            <seg n="61602053">
              Sedan tycker jag att vi har en samsyn om att det behöver göras
              mer. Vi har en samsyn om att det har gjorts enskilda prestationer.
              Mycket har fungerat i katastrofläget. Det är ju på plussidan.
              Från Centerpartiet har vi aktualiserat en lång rad åtgärder för
              att mildra effekten av stormen. Vi vill påminna om att man inte
              ska glömma bort det psykosociala stödet.
            </seg>
            <seg n="00533895">
              Katastrofer får inte hända. De kommer att hända även i framtiden.
              Därför måste vi jobba idogt med att få ett mindre sårbart samhälle,
              att få mer av framtidstron åter hos alla dem som har blivit drabbade
              och att vi får inse att vi alla kan göra en insats.
            </seg>
          </u>
          <note type="speaker" n="3a9cce5c">
            Anf. 129 Statsrådet MORGAN JOHANSSON (s):
          </note>
          <u who="morgan_johansson_b23097" xml:id="i-16c34ae8b5d2a925-9" n="98ce0349">
            <seg n="c4201f78">
              Fru talman! Jag uppskattar Kenneth Johanssons råd om hur jag
              bör svara, men jag kan inte lova ut pengar som jag inte har.
            </seg>
            <seg n="568c557a">
              Det kanske är det som skiljer mig från Kenneth Johansson. Oppositionen
              tenderar ju ibland att göra det; att dela ut pengar som man inte
              har. I det här fallet har jag bara pekat på att kommunerna har
              fått en förstärkning av sin ekonomi generellt sett. Detta ligger
              inom ramen för kommunernas ansvar. Skulle man komma fram till
              att det psykosociala stödet är en sak man inte alls klarar av
              och därmed kräva ökade direkta resurser till det får man förstås
              framställa det. I så fall ska det kravet framföras till kommunministern,
              för det är där den diskussionen kommer att föras.
            </seg>
            <seg n="81bd539c">
              Jag kan inte i dag se att detta är så pass omfattande att vi
              skulle behöva ta fram några direkta stöd för det, men vi får väl
              som sagt se vad utvärderingarna visar.
            </seg>
            <seg n="1a37fdc1">
              Låt mig sedan bara säga att vi här går fram i två delar. Det
              ena är det kortsiktiga, där vi säger att detta faktiskt har fungerat
              väldigt bra hittills. Det beror delvis på att organisationen redan
              var uppe, men det beror också på att vi faktiskt har en väldigt
              stark kommunal och social sektor i landet. Det är viktigt att
              slå vakt om den. Men sedan finns också den långsiktiga delen,
              där vi alltså redan för två år sedan bad Socialstyrelsen och länsstyrelserna
              att se på hur vi ytterligare kan förstärka Posomgrupperna, den
              psykiska och sociala mottagningen. Där får vi se vad man kommer
              fram med i vår.
            </seg>
            <seg n="7c6b4274">
              Kenneth Johansson ska dock ha tack för en väldigt god debatt
              och diskussion om de här frågorna i kväll.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="8d1d7389">
            19 § Svar på interpellation 2004/05:322 om så kallade apatiska
            barn i asylprocessen
          </note>
          <note type="speaker" n="dff88151">
            Anf. 130 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-80661c6e46a6db95-0" n="2f8f331a">
            <seg n="e5508506">
              Fru talman! Per Westerberg har frågat mig dels vilka åtgärder
              jag avser att vidta för att på ett humant sätt lösa frågan med
              de apatiska barnen, dels vilka åtgärder jag ska vidta för att
              humanitära skäl för uppehållstillstånd som uppstått i Sverige
              ska minska i asylprocessen.
            </seg>
            <seg n="57f3f4d9">
              Jag vill inleda med att säga att jag delar den oro som Per Westerberg
              ger uttryck för i sin interpellation. De här barnens lidande berör
              mig oerhört starkt, och jag ser det som en av mina viktigaste
              uppgifter att hjälpa de här barnen.
            </seg>
            <seg n="9e012631">
              Det var också skälet till att regeringen den 2 september i fjol
              tillsatte en nationell samordnare för de barn som uppvisar svåra
              stressreaktioner i form av stark uppgivenhet de så kallade apatiska
              barnen. Uppdraget består i att samla alla de resurser som finns
              runt dessa barn och hitta metoder för att identifiera familjer
              vars barn kan komma att utveckla sådana här svåra syndrom. För
              dessa ska en kraftsamling ske, och de ska få ett snabbt besked
              i sitt asylärende. De barn som redan har insjuknat ska få den
              vård de behöver både somatisk och psykiatrisk.
            </seg>
            <seg n="960ea778">
              Samordnaren ska också kartlägga och analysera förekomsten av
              dessa problem. En forskningsstudie i två delar i samarbete med
              andra experter har satts i gång.
            </seg>
            <seg n="13356d4b">
              Samordnaren har hittills rapporterat om sitt arbete två gånger.
              Vid det senaste tillfället deltog företrädare för samtliga riksdagspartier.
              Preliminära resultat av en inledande kartläggning visar att apatiska
              barn bara tycks förekomma i Sverige, att det enbart drabbar asylsökande
              barn i familj och att det framför allt handlar om barn från de
              forna Sovjetstaterna och från Balkan. Detta är uppgifter som är
              svåra att förklara.
            </seg>
            <seg n="1e53cf83">
              För de apatiska barnen har en praxis utvecklats i vilken man
              noggrant överväger barnens tillstånd, föräldrars egen sjukdom
              samt beteende och ansvar för barnen, möjlighet till vård i hemlandet
              liksom eventuellt behov av långvarig rehabilitering med mera.
              Allt detta vägs samman inför ett slutligt beslut.
            </seg>
            <seg n="399eebbb">
              Fru talman! Ingen kan oberörd se de barn som vänt sig bort från
              verkligheten och gett upp. Om det var så enkelt att vi skulle
              lösa problemet genom att ge de här barnen uppehållstillstånd skulle
              jag vara den första att göra det. Men det är inte så enkelt. Det
              handlar om de barn som i dag är sjuka men också om situationen
              för asylsökande barn i framtiden. Det finns en risk, som flera
              läkare och experter varnar för, att om de apatiska barnen skulle
              beviljas uppehållstillstånd per automatik så skulle pressen på
              barnen öka ännu mer.
            </seg>
            <seg n="0f945ca8">
              När det gäller den mer generella frågan om humanitära skäl håller
              jag med Per Westerberg om att det är bekymmersamt att en så stor
              andel i dag beviljas uppehållstillstånd av humanitära skäl, inte
              sällan av skäl som uppstått under en alltför lång väntan i Sverige.
              Det är inte bra. Det har förskjutit fokus i asylprocessen från
              skyddsbehov till humanitära skäl.
            </seg>
            <seg n="a44663ac">
              Av största vikt är att förkorta handläggningstiderna. Regeringen
              har tillfört Migrationsverket ökade resurser, och detta har lett
              till kortare handläggningstider. Även Utlänningsnämnden gör en
              satsning för att förkorta handläggningstiderna. Regeringen har
              också tagit initiativ till att utreda orsakerna till att så få
              i dag beviljas uppehållstillstånd av flyktingskäl.
            </seg>
          </u>
          <note type="speaker" n="2a8610a9">
            Anf. 131 Förste vice talman PER WESTERBERG (m):
          </note>
          <u who="per_westerberg_9ab354" xml:id="i-d019dfcc829d0d17-0" n="b9a10328">
            <seg n="05bb3660">
              Fru talman! Först ber jag att få tacka statsrådet för svaret
              på min interpellation.
            </seg>
            <seg n="49c51e85">
              Man kan säga att den här debatten kommer lägligt med tanke på
              att vi i utskottet för närvarande diskuterar om det ska tas ett
              utskottsinitiativ för att skynda på den här processen eller ej.
            </seg>
            <seg n="78275694">
              Inom Moderaterna är vi bekymrade för den situation som har uppkommit
              när det gäller invandringen och asylprocessen, kanske i synnerhet
              de så kallade apatiska barnen men även över huvud taget att vi
              kör sönder så många människor i den pågående asylprocessen på
              ett sätt som vi inte riktigt ser motsvarigheten till i andra länder.
            </seg>
            <seg n="51708775">
              Vi har haft väldigt goda föresatser när vi gått in och skapat
              den här typen av asylprocesser i Sverige. Vi är ett av de länder
              som verkligen har fäst väldigt stor vikt även vid humanitära skäl,
              vid att skapa en process som ska vara humanistiskt inriktad och
              vid att ta till vara människor som har farit illa i andra länder.
              Det är dock bara att konstatera: Den goda viljan har inte fungerat,
              och det finns mycket starka skäl att utvärdera varför.
            </seg>
            <seg n="421aff8a">
              Vi har en situation där kanske mindre än 20 % av dem som får
              uppehållstillstånd får det av asylskäl. Att 80 % får det av humanitära
              skäl och att 80 % av de humanitära skälen enligt vissa uppskattningar
              i huvudsak har förvärvats i Sverige och inte utomlands säger att
              något är fundamentalt fel och måste ändras.
            </seg>
            <seg n="b8f6846b">
              Vi har en tendens att människor drivs på gränsen till psykisk
              sjukdom eller ohälsa och tvingas förnedra sig för att kunna få
              uppehållstillstånd. Detta måste ändras.
            </seg>
            <seg n="768ae127">
              De apatiska barnen är ett mycket speciellt problem. Vi har mycket
              stor förståelse för den empati som finns kring dessa barn och
              deras situation, som det inte är deras fel att de har hamnat i.
            </seg>
            <seg n="72071ec3">
              Vi är mycket bekymrade över att vi inte får fram den nya instansordningen
              tillräckligt snabbt här i Sverige. Vi är bekymrade över att den
              nya utlänningslag som har aviserats och utretts, som även ska
              ta in barnperspektivet, inte kommer fram i tid. Det förefaller
              som om vi kommer att få se den ännu senare. Kanske kan den inte
              kan träda i kraft vid kommande årsskifte, och därmed riskerar
              vi att ytterligare tusentals människor körs sönder i processen
              innan det nya regelverket kommer på plats.
            </seg>
            <seg n="047f85f0">
              Vi är också bekymrade över den beredningssituation som råder.
              Vi har en situation där Vänsterpartiet och Miljöpartiet misstror
              vad migrationsministern gör ned till varje kommatecken men ändå
              har förtroende för regeringen och därmed försöker driva en beredningsprocess
              i riksdagen parallellt med regeringens. Det blir lätt kaotiskt
              och ger kanske inte den bas och den grund som denna fråga fordrar.
            </seg>
            <seg n="ca748c10">
              Jag skulle vilja fråga migrationsministern två frågor. Det är
              vilka åtgärder hon vill vidta för att kunna få en snabb och human
              lösning på de problem som nu finns med alla de apatiska barnen
              runtom i landet och hur vi ska definiera dem. Det är också vilka
              åtgärder hon vill vidta för att vi ska få en minskning i asylprocessen
              av humanitära skäl som man har förvärvat i Sverige. Kanske vi,
              som en del kyrkliga människor och kyrkliga grupper vill, mer ska
              fästa vikt vid asylskäl i stället för humanitära skäl.
            </seg>
          </u>
          <note type="speaker" n="a374e945">
            Anf. 132 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-6397afb2f3a93e28-0" n="5cb9b0c4">
            <seg n="a8b7995b">
              Fru talman! Som vanligt blandar migrationsministern ihop begreppen
              för dåtid, nutid och framtid. Dåtid handlar om varför barn far
              illa, nutid om vad man ska göra åt de barn som far illa i dag,
              och framtid handlar om hur man ska undvika att barn kommer att
              fara illa.
            </seg>
            <seg n="41e745fe">
              Ministern tar upp de barn som är sjuka i dag men också de asylsökande
              barnen i framtiden i sitt interpellationssvar. För att förhindra
              att barn blir sjuka i framtiden har migrationsministern tillsatt
              en samordnare som ska utreda varför barn blir sjuka. Det är bra.
              Men, fru talman, det viktigaste nu är de barn som i dag ligger
              svårt apatiska och vars sjukdomsstadium har gått över gränsen
              till en rent fysisk sjukdom som är livshotande. De är inte hjälpta
              av någon rapport i framtiden om varför de är sjuka.
            </seg>
            <seg n="6490106f">
              Fru talman! Jag upplever det cyniskt när ministern säger att
              barnens lidande berör henne oerhört starkt och att hon ser det
              som en av sina viktigaste uppgifter att hjälpa de här barnen.
              Men gör något då!
            </seg>
            <seg n="be58b178">
              Jag har medverkat för att hitta en lösning för just de allra
              svårast sjuka barnen genom det förslag till utskottsinitiativ
              som jag och representanter för fyra andra partier har lagt fram
              i dag, men som ministerns och Per Westerbergs partier har skjutit
              på framtiden.
            </seg>
            <seg n="51f33c86">
              Fru talman! De här barnen kan inte vänta. Deras sjukdom är livshotande,
              därför brådskar det. Hjälp de här barnen och ge dem den vård de
              behöver, som ministern lovar i sitt interpellationssvar. Både
              de barn som det i första hand gäller här och andra barn som mår
              dåligt behöver känna trygghet för att kunna tillgodogöra sig vården.
              Men för att känna trygghet måste de och deras föräldrar få uppehållstillstånd.
            </seg>
            <seg n="8d2d0a27">
              I det förslag som vi har lagt fram i dag säger vi inte att barnen
              per automatik ska få uppehållstillstånd. Vi säger att en oberoende
              expertgrupp ska avgöra om barnen lider av det som på medicinskt
              språk kallas depressiv devitalisering. Varje barn ska behandlas
              individuellt. Expertis säger att detta tillstånd inte kan simuleras.
            </seg>
            <seg n="20075627">
              Fru talman! Nu kommer vi till dåtid. Där har jag lite samma uppfattning
              som Per Westerberg. Man kan fråga sig varför så många barn som
              har flytt hit med sina familjer mår så dåligt, till och med så
              dåligt att de förlorar livsgnistan. Det kanske beror på att dessa
              barn har varit med om mycket traumatiska upplevelser som de inte
              har fått berätta om eller fått hjälp att bearbeta. Dessa barn
              kanske har helt egna asylskäl.
            </seg>
            <seg n="cae29bc0">
              I en debatt i höstas sade ministern att i juli år 2005 ska vi
              ha barnkompetens på alla enheter som utreder barn. Varför finns
              det inte redan? Kan det hänga samman med att Migrationsverket
              ständigt byter personal, vilket ministern har framhållit i en
              annan debatt? Varför gör inte ministern någonting åt personalomsättningen
              på Migrationsverket?
            </seg>
            <seg n="852a6c57">
              Fru talman! Varför inför vi en ny instans och processordning,
              förhoppningsvis från och med den 1 januari 2006? Jo, därför att
              man upplever asylprocessen som rättsosäker. Utlänningsnämnden
              skulle ha lagts ned för länge sedan. Och mycket kritik har också
              framförts mot Migrationsverket.
            </seg>
            <seg n="f238764f">
              Under tiden har asylsökande fått sina skäl utredda i en rättsosäker
              asylprocess. Det är inte konstigt att människor, särskilt barn,
              far illa i asylprocessen. Kan ministern tänka sig att åtminstone
              göra det allra nödvändigaste för de barn som lider av en livshotande
              sjukdom och snabbt medverka till att de kan få uppehållstillstånd
              så att vård för att komma tillbaka till livet kan påbörjas? Eller
              ska fler barn offras i vår inhumana flyktingpolitik?
            </seg>
          </u>
          <note type="speaker" n="d0777765">
            Anf. 133 SVEN BRUS (kd):
          </note>
          <u who="sven_brus_b4c1bc" xml:id="i-12ca759e2836f152-0" n="bbcffde9">
            <seg n="47339827">
              Fru talman! Jag måste säga att jag under den här dagen har haft
              lite blandade känslor efter vårt utskottssammanträde i morse,
              när vi diskuterade de här frågorna i socialförsäkringsutskottet
              apropå det förslag till utskottsinitiativ som utskottet hade på
              bordet. Det är ett slags blandning av sorg och frustration över
              den politiska oförmågan att hantera den här typen av frågor, en
              oförmåga som på något sätt i dag har tagit sig uttryck i att vi
              sätter form före sak.
            </seg>
            <seg n="9c607fe0">
              Jag vill inte för ett ögonblick ifrågasätta de krav som vi måste
              ha i allt vårt arbete här på en noggrann beredning och genomlysning
              av de frågor vi tar ställning till. Men jag tror också att vi
              av och till måste tillåta oss att gripa in och låta oss påverkas
              av det skeende som vi ser runtomkring oss. I det här fallet är
              det ett påtagligt skeende i vårt samhälle som berör oerhört många
              människor. Mer än hundra barn, kanske 130 barn i vårt eget land,
              i vårt välfärdssamhälle Sverige, ligger på sin säng, stirrar in
              i väggen, har en medicinskt säkerställd diagnos på sitt tillstånd,
              och vi har ett slags oförmåga att gripa in i det här.
            </seg>
            <seg n="24ba90f4">
              Jag ska inte dra paralleller till andra katastrofer som vi har
              konfronterats med, men det är inte alldeles enkelt att tänka bort
              dem ändå. Ibland har vi stora krav på oss att gripa in, och ibland
              präglas vårt hanterande av en oförmåga.
            </seg>
            <seg n="ec2adf7c">
              Asylprocessen är med all rätt ifrågasatt av många i vårt samhälle
              i dag, inte minst av många av oss här. Men det jag har uppfattat
              den senaste tiden, när debatten har stått stark kring barnen,
              är att om det är någonting som människor runtomkring oss är berörda
              av och där i varje fall jag har upplevt en i princip entydig uppslutning
              är det den här frågan. Varför gör ni ingenting för de här barnen?
              Ser ni inte vad som händer? Varför gör det politiska systemet
              ingenting? Och det politiska systemet, tycker jag, i det här fallet
              har brustit.
            </seg>
            <seg n="3fd3aceb">
              Det är väldigt bra att regeringen utreder och tittar på orsakerna
              till att de här barnen har det som de har det. Jag har också lyssnat
              på Marie Hessle. Jag har stor respekt för det arbete hon gör.
              Jag tycker att det är bra att det arbetet pågår. Det är bra att
              vi tittar på orsakerna, funderar på vad vi kan göra på lång sikt.
            </seg>
            <seg n="5bedf826">
              De här ytliga iakttagelserna som vi nu har konfronterats med,
              att det här bara händer i Sverige, att det har hänt efter en viss
              tid, att det drabbar barn från vissa grupper, att det drabbar
              det äldsta barnet och så vidare, kanske är intressanta i sig,
              vad vet jag. Möjligen är det lite väl snabba slutsatser. Det finns
              faktiskt andra bilder också, från andra håll i världen, som möjligen
              ger ett något annat perspektiv på det här. Låt oss lugna oss med
              de tvärsäkra slutsatserna och framför allt, låt oss bedriva det
              här utredningsarbetet seriöst och på allvar.
            </seg>
            <seg n="ce61f944">
              Men nu är de här barnen och deras familjer i en akut situation.
              Då har vi i dag i utskottet prövat att gripa in, att visa det
              politiska systemets kraft och förmåga att gripa in i en akut situation.
              Jag känner sorg och frustration över att vi i dag har gått i väggen
              med detta och mötts av sådana invändningar som jag har väldigt
              svårt att ta till mig. Min talartid medger inte att jag utvecklar
              det just nu. Jag ber att få komma tillbaka i ett inlägg till.
            </seg>
          </u>
          <note type="speaker" n="2929b23d">
            Anf. 134 BIRGITTA CARLSSON (c):
          </note>
          <u who="birgitta_carlsson_996489" xml:id="i-3abc380faf90e297-0" n="8c43a85c">
            <seg n="bcc180e7">
              Fru talman! Jag satt på mitt rum och hade tänkt avstå från den
              här debatten. Jag tycker att det är lite sent, och jag har en
              förkylning i kroppen. Men när jag satt där fick jag ett telefonsamtal
              hemifrån mitt eget län. Det var en kvinna, en lärare, som inte
              hade hört att jag var på radion i morse tillsammans med Marie
              Hessle, men som ville ställa en del frågor till mig. Hon visste
              inte ens riktigt säkert att jag jobbade med de här frågorna i
              riksdagen.
            </seg>
            <seg n="da5ca505">
              Birgitta, vad ska vi göra? sade hon. Det var en familj från Ryssland
              som varit i Sverige mellan två och tre år. De hade en flicka och
              en pojke i familjen. Sonen var ganska apatisk redan när de kom
              till Sverige. Men han tillfrisknade, och det hade gått riktigt
              bra för honom. Han hade lärt sig svenska och lyckats oerhört bra
              i skolan.
            </seg>
            <seg n="945d0f42">
              Så får de besked om avslag. Han går in i sig själv igen, förmår
              inte att fortsätta med utbildningen utan ligger nu hemma. De vågar
              inte lämna honom eftersom han gjort självmordsförsök. Mamman arbetar
              också i skolan, och en äldre syster till grabben klarar sig bra.
              Vad ska vi göra?
            </seg>
            <seg n="686196ca">
              Jag berättade att vi just nu behandlar frågan, och att vi har
              lagt fram ett utskottsinitiativ i dag. Om inte förr så blir det
              motioner framöver. Vi hoppas verkligen att frågan kommer att komma
              upp snabbare än så.
            </seg>
            <seg n="a81c8e89">
              Även om ministern hänvisar till vad en kategori läkare har sagt
              har vi också lyssnat på andra. Vi har ordnat frukostmöten med
              experter av olika slag. De har visat på att det skulle vara till
              fördel för familjen om de visste att de skulle få stanna. Då har
              de lättare att gå in i ett tillfriskningstillstånd.
            </seg>
            <seg n="600c364f">
              Vid det senaste frukostmötet fick vi också kunskap om i vilket
              skick en hel del av de familjer är som har skickats hem. Då skäms
              jag som svensk att vi skickar hem familjer med barn som egentligen
              är i behov av läkarvård utan att veta om de kan få den behandling
              de behöver i det land dit vi skickar dem, utan att veta om de
              har ett hem att komma till. Någon ska till och med ha sovit under
              bar himmel under natten och sedan bott i ett garage om påståendet
              är sant.
            </seg>
            <seg n="99faa64a">
              Är det human flyktingpolitik?
            </seg>
            <seg n="2e258b44">
              Det är alltför ofta som människor kommer fram till oss och pratar
              om detta precis som Sven Brus sade. Det här är en bekymmersam
              fråga som oerhört många människor har engagerat sig i. De skäms
              över att vi hanterar frågorna på det sätt vi gör i Sverige i dag.
              Det krävs en förändring, och den behöver ske snart.
            </seg>
            <seg n="a937b38a">
              Det är mycket i hela asylprocessen som behöver förändras. Den
              måste gå snabbare i dag. Vi har lyft fram som viktigt att också
              ställa högre krav på dessa familjer. Det ska inte vara så mycket
              av omhändertagandementalitet. Det ska ställas krav på att försöka
              lära sig svenska språket och att delta i någon form av arbetspraktik.
              Det tror vi skulle vara bra mycket bättre.
            </seg>
            <seg n="372fe143">
              Jag vill till sist ställa en fråga till migrationsministern.
              Varför lyssnar inte migrationsministern på de läkare som menar
              att det bästa för barnen och ungdomarna skulle vara att de fick
              uppehållstillstånd?
            </seg>
          </u>
          <note type="speaker" n="599852f7">
            Anf. 135 TOMAS ENEROTH (s):
          </note>
          <u who="tomas_eneroth_9f5e46" xml:id="i-f205e2a1448e7d05-0" n="86ece899">
            <seg n="92498b79">
              Fru talman! Jag vill kommentera det sista påpekandet från Birgitta
              Carlsson. Det är fascinerande att höra det vi ofta är överens
              om, nämligen att vi ska ställa krav på människor när de kommer
              hit att snabbt delta i arbetet och snabbt integreras. Det är viktigt.
              Men den grupp vi nu pratar om är människor som redan innan de
              kommer till Sverige är svårt sjuka. Barnen är redan när de kommer
              hit svårt traumatiserade och sjuka. Vi har alla i utskottet fått
              en beskrivning av vilka familjer det handlar om. Det, om något,
              gör frågan om den linje vi annars har diskuterat om att snabbt
              introduceras på arbetsmarknaden lite mer komplex.
            </seg>
            <seg n="f0850a02">
              Låt mig ändå kommentera en sak som gör mig bekymrad. Anne-Marie
              Ekström uttryckte att hon tyckte att det var cyniskt att höra
              migrationsministern. Jag måste säga att jag tycker att det är
              cyniskt att höra hur man försöker göra partipolitik av en så avancerad
              och komplex fråga som denna. Man gör politiska utspel och kräver
              snabba politiska lösningar, där man i princip hävdar att alla
              barn med en viss typ av diagnos nu ska få permanent uppehållstillstånd.
              Det är avancerat och ibland något cyniskt, inte minst i ett läge
              där professionen själv faktiskt inte vet.
            </seg>
            <seg n="bac644c8">
              Om det är något jag har lärt mig under mina år i riksdagen är
              det att vi bör ha en oerhörd respekt för professionen. Jag vet
              inte om Anne-Marie Ekström är läkarutbildad. Jag är det inte.
              Jag är inte heller psykiater. Men Marie Hessle, som har redovisat
              för utskottet, har lång erfarenhet av att arbeta med barn i traumasituationer,
              så också andra som vi har kallat och lyssnat på vid olika seminarier.
              Ingen av dem har gett oss rådet att fatta beslut om kollektiv
              amnesti eller kollektiva uppehållstillstånd. Ingen av oss har
              heller sagt att det är det som kan vara den enskilda förklaringen.
            </seg>
            <seg n="0ca9ebac">
              Det är viktigt att vi fattade vårt beslut i dag i utskottet att
              kalla expertisen till oss för att få den senaste informationen.
              Jag har ingen annan uppfattning än att det är det som måste vara
              vägledande för oss. Om expertisen ger oss rådet att bevilja uppehållstillstånd
              tycker jag att vi ska följa det. Men det är det rådet vi ännu
              inte har fått. Fem partier i dag röstade emot det förslag som
              vi lade fram om att bordlägga frågan och i stället ha tid och
              rådrum att lyssna på expertisen inom bara någon vecka.
            </seg>
            <seg n="3b8cb037">
              Jag vill också passa på att ställa en fråga om den oberoende
              expertgrupp som ska klara ut vilka barn som ska omfattas av detta.
              Så här skriver de fem partierna: En oberoende expertgrupp på området
              bestående av barnläkare, barnpsykiatrer och barnpsykologer utsedda
              av Socialstyrelsen i samråd med oberoende organisationer som exempelvis
              Rädda Barnen och Röda Korset ska ha det yttersta ansvaret när
              det gäller att bedöma vilka barn som lider av depressiv devitalisering.
            </seg>
            <seg n="5b842830">
              Om detta ska vara en ny typ av hanteringsordning för vissa grupper,
              varför är det bara dessa barn som ska ha detta? Varför inte andra
              grupper, som i så fall bör ha en extra noggrann bedömning om man
              inte litar på den bedömning man i övrigt gör?
            </seg>
            <seg n="ebf908cb">
              Låt mig sedan avslutningsvis säga något om själva sakfrågan.
              Jag tror att alla vi är oerhört bekymrade över det som nu har
              uppstått, men samtidigt är åtminstone min uppfattning att vi inte
              får hamna i ett läge där vi på politisk väg tar för snabba beslut
              som får långtgående konsekvenser för andra barn som finns i Sverige.
              Det är min oro. Jag vågar vädra den här i riksdagens talarstol.
              Det är viktigt att vi har det modet när vi i riksdagens utskott
              hanterar sakfrågan.
            </seg>
            <seg n="0443d94c">
              I själva processfrågan är vi alla överens om att vi faktiskt
              ska avskaffa den prövning vi har i dag, lägga ned Utlänningsnämnden
              och få en ny instans- och processordning. Låt inte amnestifrågan
              bli argumentet för att lösa olika politiska bekymmer inför en
              ny instans- och processordning. Då gör man hela flyktingpolitiken
              i Sverige en otjänst.
            </seg>
            <seg n="a84d7140">
              Jag är glad över att vi i utskottets majoritet hade modet att
              säga att vi ska lyssna på människor som arbetar med barnen, låt
              oss lyssna på professionen. Därefter är jag och alla andra i utskottet
              beredda att ta ställning i sakfrågan.
            </seg>
          </u>
          <note type="speaker" n="bd26ca22">
            Anf. 136 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-80661c6e46a6db95-1" n="2f8f331a">
            <seg n="b3230f1d">
              Fru talman! Återigen vill jag gärna instämma i den oro som flera
              har gett uttryck för. Det är också många rop på snabba och enkla
              lösningar. Det är oerhört viktigt att vi tar reda på orsakerna
              till att barn i Sverige nästan bara i Sverige utvecklar dessa
              symtom. Man ska inte agera i blindo och utan att riktigt veta
              om det förvärrar vad man gör eller förbättrar.
            </seg>
            <seg n="3ea9c63c">
              Birgitta Carlsson frågar varför jag inte lyssnar på läkare. Jo,
              det gör jag. Jag har talat med många läkare och barnpsykologer.
              Jag har besökt ett antal barnpsykiatriska kliniker. I morgon kommer
              jag att besöka Uppsala.
            </seg>
            <seg n="88ebd392">
              Jag har också begärt in ett antal akter från Migrationsverket
              och Utlänningsnämnden för att kunna titta på ett helt ärende för
              att få en uppfattning om barnens bakgrund, asylutredningen och
              så vidare.
            </seg>
            <seg n="64a8a253">
              Den bild som förmedlas till mig av alla de läkare och psykologer
              som jag har träffat är för det första att det i dag, enligt expertisen,
              inte finns någon vedertagen diagnos för syndromet. Man talar om
              funktionsbortfall. Men det kan se väldigt olika ut för olika barn.
              Helt klart har vissa barn några funktionsbortfall medan andra
              har mera övergripande eller genomgripande funktionsbortfall. Det
              är inte en grupp vi talar om utan det finns en hel skala av olika
              grader av symtom.
            </seg>
            <seg n="80121105">
              För det andra kan vi konstatera att det här har med asylprocessen
              att göra. Barn mår dåligt i asylprocessen. Det är helt riktigt.
              Samtidigt ser vi att sambanden och orsakerna sannolikt är oerhört
              komplexa. Därför är det viktigt att vi också tar reda på orsakerna.
            </seg>
            <seg n="42e1e00b">
              Vi ser att det finns tecken på att det sätts en oerhörd press
              på barn i asylprocessen. Barnet blir nyckeln till föräldrarnas
              intensiva önskan om att få ett uppehållstillstånd i Sverige. Vi
              ser också att det finns föräldrar som inte fullt ut stöder sina
              barn i tillfrisknandet.
            </seg>
            <seg n="c6c090b9">
              Läkare och psykologer säger till mig att nästan oavsett vilken
              vård som sätts in för barnen påverkas barnen oerhört mycket av
              föräldrarnas attityd till hela asylprocessen och föräldrarnas
              attityd till ett eventuellt avvisande.
            </seg>
            <seg n="f31c4d94">
              Jag ska berätta om ett fall som jag läste om. Det handlade om
              en flicka som inte hade ätit och druckit under lång tid, och det
              var väldigt svårt att kommunicera med henne. Hon avvisades. Det
              visade sig under resan att föräldrarnas inställning till att återvända
              till hemlandet förändrades. Man ställde in sig på det, och man
              började planera för ett återvändande. Under mellanlandningen ringde
              man släktingar och vänner som skulle ta emot. Detta fick en omedelbar
              effekt på barnet, som låg i flygplanet. Det står i verkställighetsrapporten
              att barnet, som alltså inte hade ätit och druckit tidigare, hade
              stor aptit på mat och dryck. Sedan visade det sig att hon satt
              upp.
            </seg>
            <seg n="b6f47fc0">
              Jag menar att det är mycket komplexa samband. Det är väldigt
              viktigt att vi innan vi slår fast olika saker också måste ta reda
              på vad det handlar om.
            </seg>
          </u>
          <note type="speaker" n="af9ac113">
            Anf. 137 Förste vice talman PER WESTERBERG (m):
          </note>
          <u who="per_westerberg_9ab354" xml:id="i-d019dfcc829d0d17-1" n="b9a10328">
            <seg n="095ff84e">
              Fru talman! Om det är något som jag inte tycker om är det att
              tro att vi inte alla har god vilja i den här frågan. Det är inget
              fel att ha ett stort hjärta, men det gäller att se till att vi
              klarar den här processen på ett bra sätt.
            </seg>
            <seg n="ed0366a6">
              Jag skäms också för att vi i dag har en process som gör att människor
              blir sjuka, kommer i psykisk sjukdom eller på gränsen till självmord.
              Jag tror att en del av de förändringar som nu är på väg kommer
              att förbättra situationen. Men det jag är lite rädd för, efter
              den debatt vi haft här i dag, är att om vi gör ett antal beviljanden
              av permanenta uppehållstillstånd kan vi inte vara säkra på att
              vi inte skapar ännu mer lidande genom att några hundra nya kommer
              att lägga sig som mer eller mindre apatiska.
            </seg>
            <seg n="86f6863a">
              Det vi har sett av den mycket frikostiga, relativt andra länder,
              möjligheten att få stanna av humanitära skäl är inte uppmuntrande.
              Vi har närmast uppmuntrat eller drivit människor till psykisk
              ohälsa för att vilja stanna här i Sverige. Det är mycket naturligt
              och framför allt mycket förståeligt i deras agerande.
            </seg>
            <seg n="84db22ab">
              Jag är bekymrad över den process vi har, för den slår sönder
              människor. Jag säger inte att det finns någon lätt och enkel lösning.
              Om jag ska säga något till Anne-Marie Ekström om dagens sammanträde
              är det att jag tror att jag har en enhällig riksdagsgrupp bakom
              mig i en sak, och det är att vi ska ha en seriös behandling. Det
              har vi inte när utskottet får initiativet och på fem minuter ska
              ta ställning. Vi ska bereda det och ta in den främsta expertisen.
              Vi ser allvarligt på det här. Vi vill inte ha 200 nya apatiska
              barn. Vi ska försöka hitta en lösning som är så human och så bra
              som möjligt både för berörda personer och för svensk riksdag.
            </seg>
            <seg n="f292919a">
              Jag tror inte att det bara är att säga en trollformel, som depressiv
              devitalisering. Jag har en hustru som är psykiatriker och läkare,
              och hon sysslar delvis med den här typen av frågor. Så enkel och
              så svartvit är inte den bedömningen. Den är mycket svår. Därmed
              hamnar detta som en delbedömning i en form av rättsbedömning,
              som innefattar andra och mycket starka skäl.
            </seg>
            <seg n="e966e818">
              Mitt partis uppfattning är i ganska stor utsträckning att vi
              måste få en väsentligt snabbare asylprocess, av humanitära skäl,
              att vi måste få tydligare skäl för varför man får stanna eller
              inte och att processen ska vara mer förutsägbar. Samtidigt måste
              vi försöka se till att vi kommer till skott i riksdagen och även
              i utskottet under nästa vecka, till någon form av slutsats, där
              vi tar hänsyn till den främsta vetenskapen, det främsta kunnandet,
              att vi tänker med både hjärta och hjärna och därmed försöker komma
              fram och göra det på ett bra sätt.
            </seg>
            <seg n="e6b76fa8">
              För mig är det väldigt påtagligt när professor Sten Lewander
              i juli förra året i DN konstaterar att asylprocessen förefaller
              orsaka barnens tillstånd och att vi producerar psykiska sjukdomar
              som vi sedan inte kan göra något åt. Psykologen Andreas Tunström
              har skrivit i rapporten Barn som gett upp att barns tillstånd
              är så starkt förknippade med själva asylprocessen att psykiatrins
              vanliga botemedel inte hjälper. Det är helheten av processen som
              måste förändras, ju förr, dess bättre.
            </seg>
          </u>
          <note type="speaker" n="67c756e3">
            Anf. 138 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-6397afb2f3a93e28-1" n="5cb9b0c4">
            <seg n="f921f5e8">
              Fru talman! Jag tycker att det känns väldigt viktigt att vi får
              någonting gjort så snart som möjligt. Det ska självfallet vara
              så säkert som möjligt. Men det har tagit alldeles för lång tid
              att lösa den här problematiken. Det jag är orolig för är att det
              är fler barn som dör medan vi håller på att ta fram rapporter
              om varför de är sjuka.
            </seg>
            <seg n="0bd30316">
              Det har i dag talats mycket om asylprocessen och att den är rättsosäker.
              Det finns många exempel, som jag sade. Migrationsverket har fått
              mycket kritik. Man följer inte upp vad som händer med asylsökande
              som återvänder. Man har stor personalomsättning. Man följer inte
              alla riktlinjer man har, och så vidare.
            </seg>
            <seg n="d8046500">
              Jag har försökt skaffa mig kunskap under de här veckorna. Jag
              har lyssnat på Marie Hessle, på Göran Bodegård och på Rädda Barnen,
              och det finns olika uppfattningar hos Marie Hessle och bland olika
              experter. Därför tror jag att det är bra om man tillsätter en
              expertgrupp som kan avgöra om de här barnen är allvarligt sjuka,
              vilket man påstår att de är.
            </seg>
            <seg n="028420b9">
              Jag vill säga till Tomas Eneroth att det här inte är partipolitik.
              Det här är någonting som jag känner med hjärtat, och det skulle
              jag göra oavsett vilket parti jag tillhörde. Jag mår dåligt, och
              jag skäms, som flera andra också har sagt. När jag träffar mina
              barnbarn känner jag mig så otroligt tacksam för att de har både
              föräldrar och farföräldrar. Jag kan inte låta bli att göra vissa
              jämförelser.
            </seg>
          </u>
          <note type="speaker" n="7d42bf41">
            Anf. 139 SVEN BRUS (kd):
          </note>
          <u who="sven_brus_b4c1bc" xml:id="i-12ca759e2836f152-1" n="bbcffde9">
            <seg n="6664a41f">
              Fru talman! Debatten tenderar att vidgas till asylprocessen i
              sin helhet och till en diskussion om eventuell amnesti eller nollställningsbeslut
              inför övergång till en ny instans- och processordning. Låt oss
              ta den debatten i ett annat sammanhang och nu fokusera på vad
              det handlar om. Det handlar om ett hundratal barn i vårt eget
              land, i Sverige, som svävar i uppenbar livsfara. Vad gör det politiska
              systemet i denna konkreta situation? Det är det frågan handlar
              om.
            </seg>
            <seg n="01cc8abb">
              Vi ska naturligtvis ta reda på orsakerna. Vi ska naturligtvis
              inte fatta kollektiva gruppbeslut. Jag vill säga till Tomas Eneroth
              och andra här att det seriösa förslag som har lagts till utskottet
              i dag inte handlar om något kollektivt beslut. Det handlar om
              en individuell bedömning av varje enskilt ärende på sakliga, medicinska
              och tillförlitliga grunder. Jag är absolut inte för kollektiva
              beslut och har inte föreslagit det i dag. Jag vill vara noga med
              att påpeka det.
            </seg>
            <seg n="2c3864c3">
              Vi beskylls för att bedriva partipolitik. Jag trodde i och för
              sig att det var det vi höll på med i det här huset, men jag förstår
              att det uttalas i en negativ mening här.
            </seg>
            <seg n="b2600ddc">
              Fem partier har under ett par veckors tid seriöst och noggrant,
              med stöd av expertunderlag, arbetat fram ett gemensamt förslag.
              Vi har inte mörkat det på något sätt, utan vi har arbetat öppet,
              skrivit artiklar i tidningar och så vidare. Vi lägger fram det
              för utskottet som vårt förslag i dag.
            </seg>
            <seg n="2f4742f7">
              Två partier motsätter sig att vi tar det här initiativet och
              vill inte göra det. Min enkla fråga är: Vem bedriver partipolitik?
              Är det de fem partierna eller de två andra?
            </seg>
          </u>
          <note type="speaker" n="04d9f6fe">
            Anf. 140 BIRGITTA CARLSSON (c):
          </note>
          <u who="birgitta_carlsson_996489" xml:id="i-3abc380faf90e297-1" n="8c43a85c">
            <seg n="0cde14c9">
              Fru talman! Migrationsministern missuppfattade mig. Jag talade
              om att lyssna på de läkare som är positiva. Jag förstår mer än
              väl att Barbro Holmberg har lyssnat på åtskilliga läkare och psykologer.
              Jag hoppas att Barbro Holmberg förstår det. Det finns också de
              vi har i alla fall lyssnat på dem som är positiva till att man
              skulle få uppehållstillstånd.
            </seg>
            <seg n="79ca8cdb">
              Det råder inget tvivel om att de här barnen har oerhört traumatiska
              upplevelser med sig i bagaget när de kommer hit.
            </seg>
            <seg n="29e15a44">
              Av de 16 barn som fanns på ett behandlingshem här i Helsingfors
              hade nio sett sin mamma bli våldtagen. En del av barnen har sett
              någon nära anhörig mördas framför ögonen på dem. Människor har
              kommit och slagit sönder deras hem. De har varit med om fruktansvärda
              upplevelser. Med det i bagaget förstår jag mer än väl hur det
              är när de kommer till ett främmande land och inte heller där får
              känna sig behövda någonstans eller efterfrågade.
            </seg>
            <seg n="62fab99d">
              Tomas Eneroth tyckte inte om att jag talade om viss sysselsättning.
              Om familjen får ett bra mottagande när den kommer hit, får möjlighet
              att lära sig svenska språket och möjligheter att arbeta tror jag
              att det påverkar även barnen i familjen så att man skulle må bättre
              som familj. Man känner att man har framtidstro, framtidshopp och
              ser möjligheter i detta.
            </seg>
            <seg n="2e2da3cd">
              Jag är väldigt noga med att understryka att det absolut inte
              handlar om amnesti. Vi har skrivit det tydligt i den debattartikel
              vi skrivit men också i det utskottsinitiativ vi hade med oss i
              dag till utskottet. Det handlar om att man ska bedöma varje barn.
              Det var inte vi som skulle göra det, utan det var experter som
              skulle göra det, som vi har stort förtroende för.
            </seg>
            <seg n="94de7b46">
              Dessutom har vi lyssnat på de experter som visar på att det går
              att göra en bedömning när människor har hamnat i det här tillståndet.
              Jag hoppas verkligen att vi får se ett resultat i den här frågan.
            </seg>
          </u>
          <note type="speaker" n="972e8d12">
            Anf. 141 TOMAS ENEROTH (s):
          </note>
          <u who="tomas_eneroth_9f5e46" xml:id="i-f205e2a1448e7d05-1" n="86ece899">
            <seg n="063e7aa5">
              Fru talman! Jag delar Birgitta Carlssons uppfattning. Det är
              oerhört viktigt att människor snabbt kommer in i ett arbete och
              lär sig svenska. Men ibland betonar vi det så ofta att vi kanske
              tenderar att glömma bort det kanske inte Birgitta Carlsson gör,
              men alla vi andra att det också är familjer som kommer hit som
              är svårt traumatiserade. Det är inte så enkelt att föra en migrationspolitik
              att sätta människor i arbete.
            </seg>
            <seg n="3914ac50">
              Sedan vill jag vända mig till Anne-Marie Ekström. Alla mår dåligt.
              Det är klart att vi mår dåligt av denna situation. Det är fruktansvärt.
              Jag tror att alla kan sätta sig in i om det varit ens egna barn
              eller anhörigas barn. Ingen vill se barn fara illa. Läkare mår
              också dåligt när de står maktlösa. Barnspsykiatriker står maktlösa
              och vet inte vilka insatser som behövs.
            </seg>
            <seg n="b0cd441e">
              Det är i det läget som vi måste ha förmågan och ansvaret att
              inte falla för det som kan vara enkla beslut. Jag är rädd för
              ett enkelt beslut, som skulle innebära att vi ger uppehållstillstånd.
              Läkare avråder och säger: Vi vet inte om detta är lösningen. Framför
              allt finns det en del som ger signaler om att det skulle kunna
              leda till att fler barn hamnar i traumatiserade situationer. Vi
              måste ändå ha modet att säga: Nej, vi vill faktiskt lyssna in
              och se vad expertisen säger.
            </seg>
            <seg n="bdd003f3">
              Så till frågan om partipolitik. Jag vill ändå vara tydlig till
              Sven Brus. Inget av de fem partierna har kontaktat oss socialdemokrater
              om detta initiativ. Så seriös var den inbjudan och gemensamma
              diskussionen. Papperet fick vi se på bordet i dag på utskottssammanträdet,
              och vi fick ungefär fem minuter på oss att läsa in det. Det är
              inte den jättegemensamma insatsen och gemensamma diskussioner.
            </seg>
            <seg n="7473ecaa">
              Det var som jag tyckte ett partipolitiskt utspel där journalisterna
              var bättre informerade än jag som utskottets ordförande eller
              vi i den socialdemokratiska gruppen. Därför kallar jag det partipolitik.
              Jag är angelägen om att hela utskottet ska få information.
            </seg>
            <seg n="61596bad">
              Jag har sett till att utskottet redan tidigare har fått lyssna
              på Marie Hessle, och jag kommer att se till att hela utskottet
              även framöver får lyssna på både Marie Hessle och annan expertis
              såväl medicinsk som barnpsykiatrisk. Det ansvaret har vi allihop
              i riksdagen. Det kan inte bara vila på partipolitiska utspel.
            </seg>
          </u>
          <note type="speaker" n="b3bc65aa">
            Anf. 142 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-80661c6e46a6db95-2" n="2f8f331a">
            <seg n="708c9cbb">
              Fru talman! Jag tror självklart att alla vi som sitter här har
              barnets bästa för ögonen. Det tvivlar jag inte en sekund på. Men
              enligt de läkare och psykologer som jag har talat med är det inte
              till barnets bästa att lyfta upp just detta syndrom eller symtom
              och göra det speciellt. Just det kan leda till något som många
              av er har talat om, nämligen att vi får fler apatiska barn.
            </seg>
            <seg n="d4257746">
              Väldigt många talar om att det är en skala med grader av olika
              symtom. Det finns många som har utvecklat väldigt grava symtom.
              Men det finns också många som så att säga finns i kedjan. Skulle
              man då lyfta upp det och säga: Så här sjuk ska man vara för att
              få ett uppehållstillstånd, kan det leda till att ännu fler hamnar
              i dessa väldigt svåra situationer.
            </seg>
            <seg n="29c13625">
              Marie Hessle sade i radion i morse i debatten med Birgitta Carlsson
              att vad vi skulle kunna få se är att man får en epidemi i Sverige.
              Jag menar att den risken kan vi inte ta. Här får vi inte göra
              fel. Det är dessa barns liv som det handlar om.
            </seg>
            <seg n="4438029a">
              Jag skulle också vilja säga något till Per Westerberg. Han tar
              upp sin oro för asylprocessen lite grann generellt. Det kan jag
              också känna. Jag känner en oro för att asylprocessen blir destruktiv.
              När ohälsa och sjukdom leder till uppehållstillstånd får vi väldigt
              lätt en destruktiv asylprocess. Man vrider, som jag sade tidigare,
              fokus från skyddsbehov till en process där det premieras att må
              dåligt och att vara sjuk.
            </seg>
            <seg n="36045240">
              Det kan vi se redan i dag när det gäller humanitära skäl. Det
              finns väldigt få positiva incitament i asylprocessen. Det handlar
              om att ju sjukare man är, desto större möjlighet har man att få
              ett uppehållstillstånd. Särskilt påtagligt blir detta när man
              just pekar ut ett särskilt symtom eller ett särskilt beteende
              och säger att just det kan ge ett uppehållstillstånd.
            </seg>
            <seg n="34522fe7">
              I förarbetena till dagens lagstiftning står det att vid självmordsrisk
              bör ett uppehållstillstånd beviljas. Svenska Psykiatriska Föreningen
              skriver i ett remissvar till regeringen att just att man skriver
              så i förarbetena har lett till och leder till att vi får ännu
              fler människor som försöker att begå självmord.
            </seg>
            <seg n="a77fa363">
              Lagstiftning och praxis driver fram sjukdomstillstånd som vi
              allihop här egentligen vill göra någonting åt. Det är ett svårt
              dilemma. Men det är bra att vi ändå tar upp det och diskuterar
              det.
            </seg>
            <seg n="96991d9d">
              Sedan till frågan vad vi ska göra åt detta. Jag instämmer helt
              och fullt i att vi ska ha en snabbare process. Jag hyser väldigt
              stora förhoppningar att vi under det här året kommer att nå det
              mål som regeringen har satt, nämligen sexmånadersmålet. Det viktiga
              är att vi kanske kan pressa ned tiderna ännu mer.
            </seg>
            <seg n="506c240c">
              Sedan måste vi också ha en tydlighet i processen. Jag tror att
              vi också är eniga om detta. Det måste vara tydligt för individen.
              Jag menar att det måste vara tydligt när processen börjar och
              när den tar slut, som vi har diskuterat tidigare. Under hela fasen
              i processen måste det vara väldigt tydligt.
            </seg>
            <seg n="edd7dcf9">
              Om det blir ett avslag i första instans måste åtgärderna anpassas
              till det för att göra möjligt för den enskilde att börja planera
              för ett återvändande. Det finns en rad olika saker som jag tror
              att man kan göra för att förtydliga processen.
            </seg>
          </u>
          <note type="speaker" n="68bf2c80">
            Anf. 143 Förste vice talman PER WESTERBERG (m):
          </note>
          <u who="per_westerberg_9ab354" xml:id="i-d019dfcc829d0d17-2" n="b9a10328">
            <seg n="b46a70ca">
              Fru talman! Jag tror att vi alla vill hitta en bra lösning. Man
              ska vara försiktig med att anklaga varandra för dåligt uppsåt.
              Det tror jag att inte någon här har i sak.
            </seg>
            <seg n="912407b5">
              I grunden vill jag se huvudspåren i invandringspolitiken. Det
              ska vara invandring för arbete och för skyddsbehov där säkerhetsventilen
              snarast är humanitära skäl. Det vi har kommit till är att de humanitära
              skälen har blivit huvudregel. Dessutom pressas de humanitära skälen
              fram i Sverige. Man måste nog tyvärr säga att vårt sätt att hantera
              asylprocessen bär ett betydande ansvar för att vi har hamnat där
              vi har hamnat.
            </seg>
            <seg n="f5cf99e9">
              Jag uppskattar att Sven Brus säger att han vill ha individuell
              prövning. Det är för mig en väldigt viktig del. Även om jag inte
              på minsta sätt vill göra anspråk på att vara psykiatriker tror
              jag ändå att jag har lärt mig mycket av min hustru och hennes
              bekantskapskrets. Det finns inte ett digitalt sätt att bedöma
              en person för att se om han har denna typ av sjukdom som vi nu
              försöker beskriva i olika former. Det blir en del av beslutsunderlaget.
            </seg>
            <seg n="39731717">
              Det är väldigt svårt att säga att det inte är en rättsprocess
              som väger in detta som en viktig komponent som avgör. Det går
              inte att skapa en annan medicinsk rättsprocess som en tredje väg
              under en övergångsperiod parallellt med den rättliga och kombinerat
              med den medicinska bedömningen. Jag tror att det ställer till
              ännu större oreda än den som är.
            </seg>
            <seg n="9099456d">
              Jag vill ha snabbare hantering. Jag vill gärna att Regeringskansliet
              satsar mer resurser på Migrationsverket för att kunna snabba på
              processen.
            </seg>
            <seg n="daa79ddb">
              Jag skulle gärna vilja se att vi fick någon form av plan, lite
              mer tydligt från migrationsministern, för hur hon avser att på
              ett humanitärt sätt lösa problemet med de apatiska barnen och
              deras akuta situation, men även hur vi så att säga minskar de
              humanitära skälen i processen och går över till skyddsbehov i
              stället.
            </seg>
          </u>
          <note type="speaker" n="e82edabd">
            Anf. 144 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-80661c6e46a6db95-3" n="2f8f331a">
            <seg n="42127f8e">
              Fru talman! När det gäller barnen menar jag att vi måste se det
              hela på två sätt. Barn som är sjuka ska få den vård som de behöver.
              De har också rätt att få den vård de behöver. Här har jag väldigt
              stora förhoppningar på den utveckling som har skett. Det här är
              ett relativt nytt fenomen, men trots det har barnpsykiatrin ändå
              samlat rätt mycket kunskap och erfarenheter om detta. Det visar
              sig att väldigt många kommuner har bildat nätverk med barnpsykiatrin,
              barnhälsovård, skola etcetera. Det har varit väldigt effektivt,
              så effektivt att man faktiskt också har kunnat bryta en negativ
              process, även innan ett beslut i asylfrågan har kommit.
            </seg>
            <seg n="1916d808">
              Det låter som att regeringen inte har gjort någonting, men regeringen
              reagerade väldigt tidigt. Vi reagerade redan i september och tillsatte
              en motsvarighet till en nationell samordnare i psykiatrin, men
              denna samordnare ska arbeta med bara 100 barn. Det är alltså en
              ganska kraftig satsning som vi gör. Hon ska arbeta med detta i
              två års tid.
            </seg>
            <seg n="1a9e5455">
              Viktigt är, innan man gör en massa saker, att samla kunskap,
              och det är det som samordnaren nu arbetar med. Hon kommer inom
              några veckor att ha en hearing med företrädare för vården. Hon
              kommer också att presentera del 1 av ett forskningsprojekt redan
              i april. Hon samlar också väldigt mycket kunskap i enskilda fall.
              Det här handlar trots allt inte om någon stor mängd, utan man
              kan gå in i enskilda fall. Det dröjer inte länge innan vi har
              en mycket mera gedigen bas utifrån vilken vi kan ta ställning
              till hur vi sedan ska agera.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="dc29b6ca">
            20 § Svar på interpellation 2004/05:323 om återkallelse av permanent
            uppehållstillstånd
          </note>
          <note type="speaker" n="435c15b8">
            Anf. 145 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-91ffcd24f25af394-0" n="2f8f331a" next="i-d1bbdacb16f6d09f-0">
            <seg n="866abe79">
              Fru talman! Yvonne Ruwaida har frågat mig hur jag avser att agera
              för att se till att utlänningslagen ändras så att permanent uppehållstillstånd
              inte dras in. Hon har också undrat hur jag avser att agera för
              att se till att Migrationsverkets praxis rörande återtagande av
              permanent uppehållstillstånd ändras, så att våra arbetskraftsinvandrare
              från 60-talet bedöms ha anknytning till Sverige baserat på deras
              långa vistelse i Sverige.
            </seg>
          </u>
          <note n="dca9e34f">
            Migrationsverket och Utlänningsnämnden är självständiga myndigheter
            som fattar beslut om bland annat uppehållstillstånd, återkallelse
            av uppehållstillstånd samt om avvisning och utvisning. Som statsråd
            är jag förhindrad att ingripa i enskilda ärenden som handläggs
            av de självständiga myndigheterna.
          </note>
          <u who="ulf_holm_0fcd2f" xml:id="i-d1bbdacb16f6d09f-0" n="2f8f331a" prev="i-91ffcd24f25af394-0">
            <seg n="f01d9ded">
              Mer generellt om reglerna om återkallande av uppehållstillstånd
              vill jag dock säga följande. En person kan beviljas permanent
              eller tidsbegränsat uppehållstillstånd i Sverige. Såväl permanent
              som tidsbegränsat uppehållstillstånd kan i vissa fall återkallas.
            </seg>
            <seg n="09e56dc6">
              Uppehållstillstånd skall återkallas, om personens bosättning
              i Sverige upphör. I detta fall har återkallelsen gjorts obligatorisk,
              eftersom den grundläggande förutsättningen för det permanenta
              uppehållstillståndet nämligen att man bor i Sverige har fallit
              bort. I enlighet med praxis kan dock en återkallelse underlåtas,
              om det kommer fram att personen på grund av sin anknytning till
              landet, till exempel genom sin tidigare vistelse här, eller av
              andra skäl ändå bör tillåtas att vistats i landet utan tidsbegränsning.
            </seg>
            <seg n="03b09e2b">
              Det är i detta sammanhang viktigt att påpeka att Migrationsverket
              inte har någon skyldighet att bedriva efterforskningar om personer
              med permanent uppehållstillstånd fortfarande bor kvar i Sverige.
              Verket återkallar tillstånd när myndigheten av någon anledning
              får kännedom om att bosättningen har upphört.
            </seg>
            <seg n="a370a719">
              I detta sammanhang är det också viktigt att understryka att den
              person som har lämnat Sverige och därför fått sitt uppehållstillstånd
              återkallat har möjlighet att på nytt söka och få uppehållstillstånd
              i Sverige. Den grund som är mest aktuell för uppehållstillstånd
              är personens särskilda anknytning till Sverige. I sådana fall
              ska bland annat längden av såväl utlandsvistelsen som den tidigare
              vistelsen i Sverige beaktas. Humanitära skäl och släktskap till
              personer med uppehållstillstånd tas även med i bedömningen.
            </seg>
            <seg n="ab627ac7">
              Jag har redovisat i vilket fall myndigheterna ska återkalla uppehållstillstånd
              och att myndigheterna i andra fall kan återkalla uppehållstillstånd.
              Jag anser att den nuvarande ordningen ger ett rimligt utrymme
              för att ta individuella omständigheter i beaktande i de enskilda
              fallen.
            </seg>
          </u>
          <note type="speaker" n="e31638d6">
            Anf. 146 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-f420706999eb6f2c-0" n="4b3349f0">
            <seg n="88813bd2">
              Fru talman! Alla ni som lyssnar eller läser protokollet senare!
              Jag tycker att vi behandlar våra gamla arbetskraftsinvandrare
              från 60- och 70-talet på ett skamligt sätt. Många av dem som kom
              hit som arbetskraftsinvandrare under 60- och 70-talet och som
              har arbetat och bott i Sverige ofta under största delen av sin
              livstid fråntas sitt permanenta uppehållstillstånd om de vistas
              för länge i sitt hemland. Det här gäller våra arbetskraftsinvandrare
              från Turkiet, forna Jugoslavien och Chile. Arbetskraftsinvandrare
              från till exempel Grekland, Italien och Spanien klarar sig då
              de omfattas av den fria rörligheten i EU.
            </seg>
            <seg n="42252796">
              Många av dem som kom hit som arbetskraftsinvandrare i 20- och
              30-årsåldern på 60- och 70-talet valde att inte bli svenska medborgare.
              På den tiden hade vi inte heller möjligheten i Sverige till ett
              dubbelt medborgarskap. Många arbetskraftsinvandrare ville behålla
              möjligheten att återvända.
            </seg>
            <seg n="86ea8e20">
              Ett av de fall som berörde mig väldigt mycket var fallet med
              Mehmet Okur som arbetskraftsinvandrade från Turkiet 1966. Han
              är en av dem som inte valde svenskt medborgarskap. Det innebar
              senare att både Migrationsverket och Utlänningsnämnden efter hans
              38 år i Sverige egentligen tog från honom hans 5 barn, 16 barnbarn
              och 4 barnbarnsbarn som alla bor i Sverige.
            </seg>
            <seg n="326f3604">
              Barbro Holmberg har här redogjort för hur utlänningslagen ser
              ut. Det är Migrationsverket som gör en bedömning av om man har
              en anknytning. Men jag tycker att både Migrationsverkets och Utlänningsnämndens
              tolkning av utlänningslagen är sträng, och jag skulle vilja kalla
              den orättvis och grym. Jag har blivit chockad över flera fall
              där människors uppehållstillstånd har blivit ifrågasatt.
            </seg>
            <seg n="7977342f">
              Mehmet har på äldre dar ibland vistats i Turkiet men aldrig mer
              är sex månader i sträck. Han har hela sin familj här i Sverige,
              32 personer. Nu har vi fått ett glädjande beslut i hans fall.
              Man har från Utlänningsnämnden gett honom tillbaka hans permanenta
              uppehållstillstånd. Det beskedet kom i dag. Hade Utlänningsnämnden
              avslagit hans ansökan om överklagande hade det för honom varit
              i princip omöjligt att få turistvisum till Sverige, där han har
              hela sin familj det här enligt uppgifter från Migrationsverket.
            </seg>
            <seg n="a1f9b8db">
              Både Migrationsverket och Utlänningsnämnden tog tillbaka hans
              permanenta uppehållstillstånd. Det här har inneburit ett stort
              lidande. Sedan kom frågan upp i medierna, i både ABC-nyheterna
              och Metro. Jag har även tagit upp den här frågan med många av
              mina socialdemokratiska kolleger, för vi har blivit väldigt upprörda
              över det här fallet. Den här frågan har väckt väldigt mycket känslor.
              Det är många som har hört av sig med brev och telefonsamtal, och
              det är många som har reagerat när man har berättat om det här
              fallet. Det är väldigt turligt att Utlänningsnämnden plötsligt
              har omprövat sitt tidigare beslut, för det har inte kommit in
              några nya fakta i frågan. Jag tycker att det är bra att de har
              gjort det.
            </seg>
            <seg n="5ddfdc9f">
              Jag undrar hur dagens utlänningslag drabbar arbetskraftsinvandrare
              från 60- och 70-talet. Jag undrar om det är Migrationsverkets
              och Utlänningsnämndens bedömning och den praxis man har eller
              om det kanske är utlänningslagen som bör omvärderas. Mehmet är
              inte den enda som har drabbats. Men jag vill ändå veta hur Barbro
              Holmberg ser på den praxis som Migrationsverket och Utlänningsnämnden
              har haft hon har inte svarat på den frågan. Mehmet är här bara
              ett exempel. Det finns flera fall.
            </seg>
          </u>
          <note type="speaker" n="47ac43b0">
            Anf. 147 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-80661c6e46a6db95-4" n="2f8f331a">
            <seg n="f33bfab8">
              Fru talman! Jag tror att Yvonne Ruwaida och jag i grunden är
              ganska överens i de här frågorna. Det handlar om människor som
              har bott och arbetat i Sverige under en väldigt lång tid och för
              vilka Sverige faktiskt är ett hemland där man också har sina barn
              och barnbarn. Sådana människor ska naturligtvis kunna resa och
              vistas i sitt forna hemland utan att behöva klippa banden till
              Sverige.
            </seg>
            <seg n="a522c33c">
              De flesta människor som invandrade under 60-talet som arbetskraftsinvandrare
              har blivit svenska medborgare. Men sedan finns det förstås de
              som inte har blivit det av precis de skäl som Yvonne Ruwaida tar
              upp, nämligen att det gamla hemlandet kanske inte accepterar ett
              dubbelt medborgarskap. Då är det naturligtvis ett stort steg att
              ta att bli av med sitt gamla medborgarskap. Det kan jag verkligen
              förstå. Det är fullt mänskligt. Jag menar att vi ska ha en lagstiftning
              och en praxis som tillmötesgår dessa människors behov av att kunna
              resa och hälsa på sina släktingar.
            </seg>
            <seg n="d795fce1">
              Men samtidigt tycker jag också att det är rimligt att man har
              en ordning som gör det möjligt att också återkalla ett uppehållstillstånd.
              De regler vi har i dag handlar till exempel om att om någon har
              begått ett brott ska man kunna återkalla ett uppehållstillstånd.
              Det är också rimligt att återkalla ett uppehållstillstånd om någon
              inte längre bor i Sverige. Ett uppehållstillstånd är ju ett tillstånd
              att uppehålla sig här, det vill säga ett tillstånd att bo här
              i Sverige. Om man inte längre bor här behöver man inte längre
              ha kvar sitt uppehållstillstånd.
            </seg>
            <seg n="d8d2c91d">
              Jag tycker att det är viktigt att hitta flexibla lösningar på
              de här frågorna. Att jag säger att det är rimligt att man kan
              återkalla ett uppehållstillstånd betyder ju inte att den här personen
              inte kan återvända hit och vistas här eller besöka sina släktingar.
              Det betyder inte heller att man drar in det för all evighet. Om
              personen i fråga kommer tillbaka och vill bosätta sig här, som
              uppenbarligen den person som Yvonne Ruwaida refererar till vill,
              kan man söka uppehållstillstånd igen. Då ska man väga in den långvariga
              vistelsen i Sverige. Jag tycker att det är en praxis som man använder
              och följer. Den gör det möjligt att vara flexibel i de här ärendena.
            </seg>
          </u>
          <note type="speaker" n="caad2c84">
            Anf. 148 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-f420706999eb6f2c-1" n="4b3349f0">
            <seg n="bd2dad60">
              Fru talman! Det är just den här flexibiliteten som också kan
              skapa problem, som i Mehmets fall. Migrationsverket och Utlänningsnämnden
              gjorde den bedömningen att han inte hade någon anknytning till
              Sverige trots hans långa vistelse här och trots att han har alla
              sina barn, alla sina barnbarn och alla sina barnbarnsbarn här
              i Sverige.
            </seg>
            <seg n="bfb4cae0">
              Det var faktiskt så absurt att Mehmet ville ansöka om svenskt
              medborgarskap. Då tog man hans pass och kopierade det. Man såg
              att han hade varit längre perioder i Turkiet. Då tog man tillbaka
              hans permanenta uppehållstillstånd. Många av dem som kom hit på
              60- och 70-talen och nu pratar jag om dem som inte blev svenska
              medborgare, för det finns ju en sådan grupp hade tankar på att
              de kanske skulle återvända. Sedan har deras familj fått rötter
              här. Alla Mehmets barn är svenska medborgare. Hela hans familj
              är svenska medborgare.
            </seg>
            <seg n="969a085f">
              Jag tycker att Migrationsverkets och Utlänningsnämndens beslut
              var väldigt anmärkningsvärt, men tyvärr är Mehmet inte det enda
              fallet. Det migrationsministern säger här, och det sade hon även
              i Metro, är att den här typen av frågor borde vara en formalitet.
              För Mehmet har detta inte varit en formalitet. Hela hans värld
              har vänts upp och ned av rädsla för att han inte ska kunna umgås
              med och träffa sin familj.
            </seg>
            <seg n="7c5ff0df">
              Jag har ett annat fall här. Det handlar om en turkisk kvinna.
              Hennes man kom hit 1970. Hon kom hit 1975. Han arbetskraftsinvandrade,
              och hon var gift med honom. Mannen och kvinnan återvände, men
              de fyra barnen bor här i Sverige och är svenska medborgare. I
              hennes fall dog mannen. Då kände hon att hon ville tillbaka till
              Sverige eftersom hon har sina barn här. Hon har inte fått möjlighet
              att komma till Sverige. Det har överklagats till högsta instans.
              Hon har sina fyra barn här, de är svenska medborgare, hon och
              hennes man har bott här, de återvände till Turkiet, mannen dör
              och hon vill vara här med sina barn. För mig är detta ett lika
              absurt fall som fallet Mehmet Okur.
            </seg>
            <seg n="bfa91b1e">
              Jag ifrågasätter verkligen hur praxis ser ut. Jag tycker att
              vi borde titta på praxis i dessa ärenden. Det kanske är så att
              Migrationsverket och Utlänningsnämnden behöver lite klarare regler.
              Utlänningslagen räcker kanske inte som grund för att fatta beslut
              i den här typen av ärenden.
            </seg>
            <seg n="e7aa08e7">
              Jag är ganska säker på att hade inte Mehmets fall uppmärksammats
              på olika sätt och börjat diskuteras både i medier och här, hade
              han inte fått behålla sitt permanenta uppehållstillstånd. Det
              kan ju inte vara så att man måste lyfta upp den här typen av frågor
              till en debatt. Vi borde verkligen se till att det här blir en
              formalitet för de människor som har den typen av anknytning. Vi
              borde se över hur praxis ser ut.
            </seg>
            <seg n="a187b27c">
              Jag tycker att det är en väldigt angelägen fråga. Annars kommer
              jag att återkomma med fall efter fall här i riksdagen.
            </seg>
          </u>
          <note type="speaker" n="3729df57">
            Anf. 149 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-80661c6e46a6db95-5" n="2f8f331a">
            <seg n="e303ba2e">
              Fru talman! Vi har uppenbarligen inte riktigt samma information.
              Jag har också fått information om det här fallet. Men det är svårt
              eftersom jag inte kan gå in och diskutera enskilda ärenden.
            </seg>
            <seg n="46bae750">
              Jag menar att den lagstiftning och den praxis vi har är flexibel
              på det sättet. Lagstiftningen sätter också gränser för hur praxis
              kan utvecklas. Om man har ett uppehållstillstånd i Sverige och
              sedan flyttar tillbaka till eller vistas i sitt hemland under
              ett år händer över huvud taget ingenting. Har man varit här under
              lång tid kan man vistas i sitt hemland i tre års tid utan att
              det över huvud taget händer någonting. Men bor man inte i Sverige
              under lång tid återkallas uppehållstillståndet.
            </seg>
            <seg n="d7dcdceb">
              Den information som jag har fått och den genomgång av praxis
              som jag har gjort visar att när vederbörande kommer tillbaka och
              söker uppehållstillstånd i Sverige är det väldigt viktigt att
              väga in anknytningen till Sverige och hur länge man har varit
              här. I det fall som Yvonne Ruwaida hänvisar till var det en man
              som har varit här i 38 år. Det är förmodligen hälften av hans
              liv. Det är klart att sådana saker ska vägas in.
            </seg>
            <seg n="bcd38707">
              Jag ska också säga att återkallelse sker ett antal gånger under
              året. Det är ofta inga problem. Det sker i enlighet med vad den
              enskilda individen vill. Det är människor som flyttar tillbaka
              till sina hemländer eller till något annat land. De har över huvud
              taget inte en tanke på att återvända sedan.
            </seg>
            <seg n="91348e68">
              Sedan finns det naturligtvis vissa fall där det inte är lika
              tydligt. Man bor kanske i sitt hemland under delar av året och
              i Sverige under delar av året. Här är det väldigt viktigt att
              vi inte är fyrkantiga och inte har fyrkantiga regler. Vi ska ha
              så flexibla regler som det över huvud taget går att ha.
            </seg>
          </u>
          <note type="speaker" n="7399f4af">
            Anf. 150 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-f420706999eb6f2c-2" n="4b3349f0">
            <seg n="e7f5d5c8">
              Fru talman! Jag tycker att både Mehmet och den turkiska kvinna
              som jag nämnde drabbas av att utlänningslagen skiljer på utlänningar
              och svenska medborgare. Många av dessa arbetskraftsinvandrare
              från 60- och 70-talen som inte blev svenska medborgare och som
              i dag är runt pensionsålder, och det är de flesta, är människor
              som hade haft rätt till svenskt medborgarskap. Hade de ansökt
              om det hade de fått svenskt medborgarskap. Nu gjorde de inte det
              eftersom de då kanske inte hade kunnat åka tillbaka till sitt
              hemland. Så var det i fråga om Turkiet. Man kunde inte få dubbelt
              medborgarskap, och man visste inte hur framtiden skulle se ut.
              De finns många svenska pensionärer som ofta vistas utomlands.
              De är kanske i Spanien halva året. De har inga problem. De kan
              röra sig fritt. De har den rätten och möjligheten. EU-medborgare
              har den rätten och möjligheten.
            </seg>
            <seg n="c4aa02fc">
              Men det här gäller den grupp arbetskraftsinvandrare som kommer
              från länder som i dag är utanför EU. Det är främst Turkiet, forna
              Jugoslavien och Chile. Det är de fall som jag känner till.
            </seg>
            <seg n="94a4425f">
              Och de har anknytning till Sverige. De fall jag har stött på
              det är ett antal fall gäller människor som har alla sina barn,
              barnbarn och barnbarnsbarn i Sverige, och de är svenska medborgare.
              Men farfars far, alltså den äldste, eller mamman är det inte.
            </seg>
            <seg n="50642fd9">
              Den kvinna jag nämnde var i Turkiet med sin man. Han dog, och
              hon har sina fyra barn här. Och hon har inte rätten till Sverige
              längre. Det är dessutom omöjligt för henne att få turistvisum.
              Hennes ansökan om uppehållstillstånd har varit uppe i högsta instans
              och avslagits.
            </seg>
          </u>
          <note type="speaker" n="f69225de">
            Anf. 151 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-91ffcd24f25af394-1" n="2f8f331a" next="i-d1bbdacb16f6d09f-1">
            <seg n="a3662fb7">
              Fru talman! Det är helt riktigt som Yvonne Ruwaida säger: Det
              finns skillnader mellan permanent uppehållstillstånd och medborgarskap.
              En av de viktiga skillnaderna är att uppehållstillstånd är knutet
              till bosättningen. Därför riskerar man naturligtvis att mista
              sitt uppehållstillstånd om man flyttar någon annanstans eller
              om man flyttar till sitt hemland.
            </seg>
            <seg n="07e703ea">
              Återigen: Jag tycker att lagstiftningen ger utrymme för flexibilitet
              här. När det gäller människor som vill komma hit och besöka sina
              barn ska vi naturligtvis se till att inte sätta hinder i vägen
              för det.
            </seg>
            <seg n="b83dd2e4">
              Jag tycker att det också är viktigt att vi kan bli bättre jag
              tänkte på det när Yvonne Ruwaida pratade här på att informera
              människor om de regler som gäller, så att man vet att man riskerar
              att förlora sitt permanenta uppehållstillstånd om man vistas i
              ett annat land under en längre tid och så vidare. Jag tror att
              många människor kanske inte känner till det. Jag tror att det
              är väldigt viktigt att vi blir bättre på att göra det än vad vi
              är nu.
            </seg>
          </u>
          <note n="4a766a8e">
            Överläggningen var härmed avslutad.
          </note>
          <note n="544d69ed">
            21 § Förnyad bordläggning
          </note>
          <note n="fc39522a">
            Föredrogs och bordlades åter
          </note>
          <note n="4f6b83c3">
            22 § Bordläggning
          </note>
          <note n="881418b1">
            Anmäldes och bordlades
          </note>
          <note n="53512cba">
            23 § Anmälan om interpellationer
          </note>
          <note n="45277598">
            Anmäldes att följande interpellationer framställts
          </note>
          <note n="bf21af66">
            den 4 februari
          </note>
          <note n="a340fcfa">
            Kjell-Erik Karlsson
          </note>
          <note n="d5cba35c">
            Martin Andreasson
          </note>
          <note n="d5cba35c">
            Martin Andreasson
          </note>
          <note n="c8c8cc17">
            Anna Lindgren
          </note>
          <note n="7a968f3a">
            den 8 februari
          </note>
          <note n="fa782a62">
            Nina Lundström
          </note>
          <note n="d26db009">
            Carl-Erik Skårman
          </note>
          <note n="1b622a5d">
            Rosita Runegrund
          </note>
          <note n="88c3a613">
            Inger Davidson
          </note>
          <note n="52636f36">
            Tobias Billström
          </note>
          <note n="fc19da46">
            Annelie Enochson
          </note>
          <note n="aec82785">
            Margareta Israelsson
          </note>
          <note n="39a314f3">
            Interpellationerna redovisas i bilaga som fogats till riksdagens
            snabbprotokoll tisdagen den 15 februari.
          </note>
          <note n="a42c6dc9">
            24 § Anmälan om frågor för skriftliga svar
          </note>
          <note n="7621d39a">
            Anmäldes att följande frågor för skriftliga svar framställts
          </note>
          <note n="bf21af66">
            den 4 februari
          </note>
          <note n="1a85ba15">
            Gunnar Nordmark
          </note>
          <note n="bca50ada">
            Henrik von Sydow
          </note>
          <note n="7783a2df">
            Birgitta Sellén
          </note>
          <u who="ulf_holm_0fcd2f" xml:id="i-d1bbdacb16f6d09f-1" n="2f8f331a" prev="i-91ffcd24f25af394-1">
            <seg n="b2f97901">
              Luciano Astudillo
            </seg>
          </u>
          <note n="460faed2">
            Yilmaz Kerimo
          </note>
          <note n="1b881f99">
            Kent Härstedt
          </note>
          <note n="4049bc5f">
            Anita Johansson
          </note>
          <note n="7c5c2ae4">
            Ulrik Lindgren
          </note>
          <note n="53d83cda">
            Hans Hoff
          </note>
          <note n="5e0a00c6">
            Mikael Oscarsson
          </note>
          <note n="84693854">
            Lars-Ivar Ericson
          </note>
          <note n="de05362c">
            Catherine Persson
          </note>
          <note n="de05362c">
            Catherine Persson
          </note>
          <note n="340e10c2">
            Jan Emanuel Johansson
          </note>
          <note n="0ed2731d">
            Linnéa Darell
          </note>
          <note n="0ceec543">
            Mona Jönsson
          </note>
          <note n="0ceec543">
            Mona Jönsson
          </note>
          <note n="303a629c">
            Olle Sandahl
          </note>
          <note n="7a968f3a">
            den 8 februari
          </note>
          <note n="d5cba35c">
            Martin Andreasson
          </note>
          <note n="53d75c1e">
            Inger René
          </note>
          <note n="88c3a613">
            Inger Davidson
          </note>
          <note n="c792597a">
            Anita Brodén
          </note>
          <note n="18a89c85">
            Harald Nordlund
          </note>
          <note n="bca50ada">
            Henrik von Sydow
          </note>
          <note n="ab2ee633">
            Gudrun Schyman
          </note>
          <note n="181b04d6">
            Ingegerd Saarinen
          </note>
          <note n="9466f637">
            Marietta de Pourbaix-Lundin
          </note>
          <note n="52636f36">
            Tobias Billström
          </note>
          <note n="bca50ada">
            Henrik von Sydow
          </note>
          <note n="3ec95d70">
            Marie Engström
          </note>
          <note n="9c49bf87">
            Cristina Husmark Pehrsson
          </note>
          <note n="cba8b7cf">
            Gustav Fridolin
          </note>
          <note n="d5cba35c">
            Martin Andreasson
          </note>
          <note n="c7cf9426">
            Carl B Hamilton
          </note>
          <note n="702f9bbc">
            Frågorna 2004/05:869886 redovisas i bilaga som fogats till riksdagens
            snabbprotokoll tisdagen den 8 februari.
          </note>
          <note n="51787b03">
            Övriga frågor redovisas i bilaga som fogats till riksdagens snabbprotokoll
            tisdagen den 15 februari.
          </note>
          <note n="80ea276d">
            25 § Anmälan om skriftliga svar på frågor
          </note>
          <note n="9cd79f46">
            Anmäldes att skriftliga svar på följande frågor inkommit
          </note>
          <note n="8ab072e3">
            den 2 februari
          </note>
          <note n="b00ef2f3">
            Karin Enström
          </note>
          <note n="76dd94b0">
            Anna Lilliehöök
          </note>
          <note n="6cf6700d">
            Peter Danielsson
          </note>
          <note n="9a249ea5">
            Chatrine Pålsson
          </note>
          <note n="9a249ea5">
            Chatrine Pålsson
          </note>
          <note n="1c80d0e6">
            Magdalena Andersson
          </note>
          <note n="7c5c2ae4">
            Ulrik Lindgren
          </note>
          <note n="05df6595">
            den 3 februari
          </note>
          <note n="48c2f015">
            Ulla Hoffmann
          </note>
          <note n="7a968f3a">
            den 8 februari
          </note>
          <note n="5ae118c8">
            Lennart Beijer
          </note>
          <note n="53d4ad89">
            Liselott Hagberg
          </note>
          <note n="e64b4d2a">
            Svaren 2004/05:798 och 825 redovisas i bilaga som fogats till
            riksdagens snabbprotokoll tisdagen den 8 februari.
          </note>
          <note n="67056f37">
            Övriga svar redovisas i bilaga som fogats till riksdagens snabbprotokoll
            tisdagen den 15 februari.
          </note>
          <note n="49e64a3a">
            26 § Kammaren åtskildes kl. 22.53.
          </note>
          <note n="da1f0be0">
            Förhandlingarna leddes
          </note>
          <note n="dea6e853">
            /Monica Gustafson
          </note>
        </div>
      </body>
    </text>
  </TEI>
</teiCorpus>
