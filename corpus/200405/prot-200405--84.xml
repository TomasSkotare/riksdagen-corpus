<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--84</head>
          <docDate when="2004-03-03">2004-03-03</docDate>
        </div>
      </front>
      <body>
        <div>
          <note n="46105d8d">
            ﻿
          </note>
          <note n="2d64cc74">
            Riksdagens protokoll
          </note>
          <note n="fac0bcf7">
            2004/05:84
          </note>
          <note type="date" n="d18746b1">
            Torsdagen den 3 mars
          </note>
          <note n="829cbe3f">
            Kl. 12:00 - 18:16
          </note>
          <note n="fc269fe8">
            1 § Justering av protokoll
          </note>
          <note n="5701c32e">
            Justerades protokollet för den 25 februari.
          </note>
          <note n="4057fe44">
            2 § Anmälan om kompletteringsval till EU-nämnden
          </note>
          <note n="aa484dbc">
            Talmannen meddelade att Socialdemokraternas riksdagsgrupp på
            grund av uppkommen vakans anmält Lars Lilja som suppleant i EU-nämnden.
          </note>
          <note n="f8b95ae8">
            Talmannen förklarade vald till
          </note>
          <note n="a333a064">
            suppleant i EU-nämnden
          </note>
          <note n="23cfb753">
            3 § Byggfrågor
          </note>
          <note n="4f562b3c">
            Föredrogs
          </note>
          <note type="speaker" n="e11fb392">
            Anf. 1 RAGNWI MARCELIND (kd):
          </note>
          <u who="ragnwi_marcelind_f36578" xml:id="i-6e3b4e94bcffc06b-0" n="2565c692">
            <seg n="0239e6c8">
              Herr talman! Kristdemokraterna står bakom alla sina reservationer
              och särskilda yttranden, men för att spara tid yrkar vi bifall
              till reservation 12.
            </seg>
            <seg n="526378e4">
              I dag ska vi debattera ett antal motioner från den allmänna motionstiden
              som berör området byggfrågor. Många av yrkandena är repriser från
              föregående år, vilket inte bara visar på en uthållig opposition
              utan också på en handlingsförlamad regering. Under mina år i riksdagen
              tror jag aldrig att jag har varit med om en period då vi så genomgående
              har fått behandla majoritetstexter där man hela tiden hänvisar
              till pågående utredningar, pågående remissarbete eller arbetsgrupper
              som ska se över frågan i departementet.
            </seg>
            <seg n="31ffa085">
              Det kan handla om byggande i trä, dricksvattenledningar, materialanvändning,
              tappvarmvatten, energihushållning etcetera. I avsnitt efter avsnitt
              skriver majoriteten att arbete med den förordade inriktningen
              pågår redan och olika förslag på området kommer inom en snar framtid
              att presenteras. Med andra ord: Avvakta, vänta, hoppas och ha
              tålamod. Men erfarenheten av uteblivna, fördröjda och bortglömda
              förslag har väl gjort oss i oppositionen otåliga.
            </seg>
            <seg n="e4068f0e">
              Det är egentligen bara i ett ärende som Socialdemokraterna är
              mycket tydliga, och det berör barnsäkerhet i äldre bostäder. Här
              skriver de att Barnsäkerhetsdelegationen inte redovisat något
              underlag för eventuella vidare överväganden i lagstiftningsfrågan
              angående barnsäkerheten i äldre bostäder och att regeringen inte
              har bemödat sig om att över huvud taget skicka ut slutbetänkandet
              på en remissomgång. Jag anser att det är dubbelfel.
            </seg>
            <seg n="cfece836">
              Redan 1973 infördes i byggnadslagstiftningen regler för nybyggda
              hus som syftade till att förhindra barnolycksfall. För ombyggnationer
              infördes motsvarande regler 1976. Det innebär att enormt många
              bostäder, bland annat alla bostäder i miljonprogrammet, saknar
              motsvarande lagstiftning. Barnombudsmannen har gjort undersökningar
              som tyvärr bekräftar att det finns stora brister i barnsäkerheten
              som dessutom har fått tragiska konsekvenser. Barnombudsmannen
              har därför föreslagit att barnsäkerhetskraven i Boverkets byggregler
              även ska gälla fastigheter byggda före 1973.
            </seg>
            <seg n="f2aa6a40">
              Boverket föreslog samma sak för tolv år sedan, men en handlingsförlamad
              regering där beslutskvarnarna mal mer än lovligt långsamt har
              inte kunnat åstadkomma något eller har helt enkelt glömt bort
              att göra något.
            </seg>
            <seg n="75ac3f92">
              Min frustration över regeringens senfärdighet väcker samma gamla
              känslor som jag kan komma ihåg från min barndom, nämligen den
              otålighet som jag upplevde när jag följde med min pappa till kvarnen
              för att mala vete. Vi körde med traktor och vagn upp för en backe
              till kvarnen i Stora Mellösa utanför Örebro. Så skulle vi köa,
              så skulle säckarna med vete tömmas i kvarnen och så skulle malningsprocessen
              dras i gång. Det tog en sådan tid med barns tidsperspektiv. Jag
              ville att vi skulle åka innan pappa hade fått säckarna med mjöl
              som vi hämtade i den nedre delen av kvarnen.
            </seg>
            <seg n="3b29948d">
              Det är naturligtvis en främmande tanke att jämföra min pappa
              med Göran Persson, men jag upplever samma frustration i dag över
              att regeringen Persson på detta sätt hanterar viktiga frågor detta
              långsamma, eviga malande.
            </seg>
            <seg n="83e112e2">
              Man kan ju fråga sig vad det är för en hund som ligger begraven
              då regeringen under flera år undvikit att ta ställning i denna
              fråga. När utredningen till slut kommer med sitt betänkande väljer
              regeringen att inte skicka den på remiss. Varför? Uppenbarligen
              är det känsligt.
            </seg>
            <seg n="c603b579">
              När vi behandlade frågan i utskottet bjöd vi in departementsrepresentanter
              för att få klarhet i regeringens förfarande, men då blev processen
              om möjligt ännu mer oförståelig. Av Regeringskansliets representanter
              fick vi veta att inga initiativ i enlighet med motionsförslaget
              var aktuella. Men i och med att det nu skulle bli förändringar
              i ansvarsfördelningen när det gäller frågor om barns säkerhet
              skulle barnsäkerhetsfrågorna kanske få en mer framträdande roll
              i olika sammanhang. Detta är uppseendeväckande.
            </seg>
            <seg n="a0770acd">
              Vi har åtagit oss att efterleva barnkonventionen, vilket regeringen
              också ofta betonar. Exempelvis har Göran Persson i alla sina regeringsförklaringar
              gång efter gång sagt att barnkonventionen ska efterlevas och alla
              beslut ska fattas utifrån barnens bästa. Barnen ska komma först.
              Är det här förfaringssättet när det gäller barns säkerhet i äldre
              bostäder i överensstämmelse med dessa deklarationer?
            </seg>
            <seg n="d3d8cefa">
              Avslutningsvis konstaterar sedan majoriteten i sin text att det
              visst finns brister då det gäller barnsäkerheten, och så säger
              man följande: Även behovet av ytterligare informationsinsatser
              om vilka åtgärder för ökad barnsäkerhet som bör vidtas i det äldre
              bostadsbeståndet behöver ses över. Detta är ju bara munväder ord
              utan handling. Vad hjälper det med vackra skrivningar i betänkandetexter
              om verkligheten är den att nästan alla dödsolyckor som skett de
              senaste åren där barn fallit ut från fönster och balkonger har
              inträffat i hus byggda före 1973?
            </seg>
            <seg n="06594d97">
              Herr talman! Detta är olyckor som har skett som ett resultat
              av regeringens handfallenhet och oförmåga att komma till skott
              i viktiga frågor. Hur kan det komma sig? Vad är det som gör det
              så omöjligt att genomföra denna lagändring så att samma regelverk
              ska gälla för hus byggda före 1973?
            </seg>
            <seg n="fb1e9b58">
              Herr talman! Till sist vill jag kort beröra forskningsfrågorna.
              I dag är det av stor vikt att följa upp byggforskningen. Jag är
              glad över att utskottet har de här frågorna i sitt uppföljningsprogram.
              Det är angeläget att titta på anslagsutvecklingen inom byggforskningen,
              ansvarsfördelningen mellan olika forskningsfinansiärer och även
              möjligheten till samverkan mellan forskare och byggsektorn samt
              behovet av vidare forskarutbildning.
            </seg>
            <seg n="e0533729">
              Vi ser fram emot att regeringen ska presentera en forskningsproposition
              om några veckor, om den nu kommer. Då ska vi ta en vidare diskussion
              i dessa frågor i samband med den.
            </seg>
          </u>
          <note n="e6f0f4e4">
            Herr talman! Jag yrkar bifall till reservation 12.
          </note>
          <note type="speaker" n="12a41589">
            Anf. 2 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_920004" xml:id="i-bc93decc531fba0e-0" n="f3f52ca1">
            <seg n="8e561347">
              Herr talman! Jag ska prata om hästar, direktverkande elvärme
              och hissar. Vad har dessa frågor gemensamt? Hur ska hon få ihop
              detta, kan ju någon undra. Hästar, direktverkande el och hissar
              har med byggande att göra. Det handlar om hur man underlättar
              för byggande eller hur man kan försvåra och förhindra byggande.
              Det är också i dessa tre frågor som vi moderater har våra reservationer.
              Jag yrkar därför direkt bifall till reservation nr 3. Jag vill
              påpeka att vi givetvis står bakom alla våra reservationer och
              våra särskilda yttranden.
            </seg>
            <seg n="97aa1d10">
              Herr talman! Jag tänkte börja med hästfrågan. Det finns ett stort
              intresse i Sverige för hästar. Det ser man inte minst på att antalet
              hästar i Sverige har ökat från ungefär 70 000 på 60-talet till
              närmare 300 000 i dag. Det medför också att det finns ett stort
              intresse för att köpa hästgårdar och bygga häststallar.
            </seg>
            <seg n="a874aa8d">
              Detta leder till en del konflikter. I dag har vi genom lagar
              ett mycket starkt skydd för rätten att inte bli störd och utsatt
              för något som kan vara hälsofarligt. När bostäder byggs i närheten
              av ett häststall och en hästallergiker flyttar in förekommer det
              att stallet anmäls som hälsofarligt och tvingas stänga. För att
              undvika detta väljer kommuner ofta att neka bygglov till nya bostäder
              i närheten av häststall, vilket naturligtvis gör att de som vill
              bo där inte får den möjligheten. Myndigheterna har därför försökt
              etablera något slags princip om ett skyddsavstånd mellan stallar
              och bostäder på minst 200 meter. Det ska även gälla i lantliga
              miljöer.
            </seg>
            <seg n="791159d2">
              När man tittar på rättsfallen går det inte att få något entydigt
              besked om hur plan- och bygglovsärenden ska bedömas i detta fall.
              Nuvarande lagstiftning och regelverk behöver därför ses över.
              En rimlig utgångspunkt för översynen bör vara att man även fortsättningsvis
              ska vara restriktiv när det gäller att uppföra nya hästanläggningar
              i direkt anslutning till befintlig bebyggelse.
            </seg>
            <seg n="eff411f4">
              När det däremot gäller att uppföra ny bebyggelse i anslutning
              till befintliga hästgårdar bör såväl miljöbalken som Boverkets
              och Socialstyrelsens riktlinjer ändras så att sådan bebyggelse
              underlättas. I översynsarbetet är det också viktigt att äganderätten
              skyddas och stärks så att inga framtida skadeståndskrav kan riktas
              mot den som äger en befintlig hästgård. Den allmänna rättsuppfattningen
              vid sådana konflikter måste utgå från principen att den som kom
              först till platsen också har rätt att vara kvar.
            </seg>
            <seg n="203329d5">
              Nu, herr talman, kommer jag till frågan om direktverkande el.
              Vi moderater anser att det är en uppvärmningsform som ska få finnas.
              Elenergi produceras i huvudsak i landet Sverige genom vattenkraft
              och kärnkraft och belastar miljön mindre än andra energiformer.
              Därför tycker vi att enskilda fastighetsägare ska få välja om
              de vill ha direktverkande eluppvärmning, som kan vara den bästa
              lösningen i det enskilda fallet.
            </seg>
            <seg n="0611f29a">
              Boverket har, precis som det står i betänkandet, i sin analys
              av konsekvenserna av ett förbud konstaterat att det varken är
              miljömässigt eller ekonomiskt försvarbart med ett förbud mot direktverkande
              elvärme. Som jag ser det är ivern att förbjuda direktverkande
              elvärme rent politisk och hänger naturligtvis ihop med att ett
              antal partier vill avveckla kärnkraften till vilket pris som helst,
              något som vi moderater inte står bakom.
            </seg>
            <seg n="ae3270e1">
              Dubbelmoralen är tydlig när Sverige som ett av få länder i Kyoto
              krävde att få öka sina utsläpp, vilket naturligtvis är en konsekvens
              av att man tänkt avveckla kärnkraften. Därför anser vi att alla
              förslag som kräver förbud mot direktverkande elvärme måste avvisas.
            </seg>
            <seg n="0d26abfd">
              Nu kommer jag till hissfrågan, herr talman. Det finns i dag en
              stor efterfrågan på bostäder, speciellt små bostäder som är centralt
              belägna. Och det finns faktiskt en hel del outnyttjad kapacitet.
              Då tänker jag naturligtvis på vindar som man skulle kunna bygga
              om till bostäder. Dessa ombyggnadsprojekt omöjliggörs tyvärr ofta
              i dag, eftersom det finns krav på att man måste installera hiss
              för att få bygga om dessa vindsvåningar. De kraven är ofta omöjliga
              att tillgodose både ekonomiskt och byggnadstekniskt. Det går helt
              enkelt inte. En hissinstallation är ofta så dyr att kostnaden
              blir omöjlig att bära för de få nya lägenheter man ska bygga på
              vinden. Om man ska installera en hiss måste man dessutom inkräkta
              på befintliga lägenheter och ta bostadsyta därifrån.
            </seg>
            <seg n="a847862e">
              Tillgänglighetskravet är naturligtvis viktigt, men det får inte
              drivas så långt att det till slut motverkar sitt eget syfte eller
              hindrar byggande där det finns efterfrågan. Ingen funktionshindrad
              blir hjälpt av att tillskottet på vindsvåningar på bostadsmarknaden
              stoppas.
            </seg>
            <seg n="c1393209">
              Det måste ges större möjligheter att bedöma rimligheten av att
              installera hiss i det enskilda fallet. Om alternativet står mellan
              att inga bostäder tillskapas eller att bostäder inreds på vindar,
              dock utan att de kan nås med hiss, är utan tvekan det senare att
              föredra, det vill säga att bostäder byggs.
            </seg>
          </u>
          <note type="speaker" n="59389977">
            Anf. 3 LARS TYSKLIND (fp):
          </note>
          <u who="lars_tysklind_ab4b35" xml:id="i-5e96809ecb9bd54c-0" n="acea8e78">
            <seg n="bf5cdc26">
              Herr talman! I dag handlar det återigen om byggfrågor, och som
              vanligt sägs i bakgrundsbeskrivningen att PBL-kommittén jobbar
              vidare och att datumet är framflyttat. Det är klart att vi kommer
              att få många svar där, och nu är den 13 juni förhoppningsvis slutdatumet.
            </seg>
            <seg n="e2e46663">
              Folkpartiet har sex reservationer och fyra särskilda yttranden
              i betänkandet. Det kan tyckas vara många, för om man läser majoritetstexten
              framgår det att vi i sak uttrycker samsyn i många frågor. Men
              precis som Ragnwi Marcelind tog upp tidigare är det naturligtvis
              ett tecken på otålighet och frustration. Hon uttryckte detta mycket
              målande, och jag ska kanske inte göra det i den omfattningen.
              Vi tycker emellertid från Folkpartiets sida att det är viktigt
              att riksdagen uttrycker en vilja och visar vägen genom att lägga
              fast vissa ståndpunkter i centrala frågor.
            </seg>
            <seg n="a93b6030">
              Från Folkpartiets sida har vi tagit upp mycket kring inomhusmiljön,
              och det är också huvudtemat för det här anförandet. Det gäller
              alltifrån mål och strategier till forskning. Detta är viktigt,
              inte minst med tanke på att vi befinner oss inomhus 90 % av vår
              tid. Jag vill därför, herr talman, yrka bifall till reservation
              6. Den handlar om allergiframkallande ämnen i byggprodukter, men
              vi står naturligtvis bakom samtliga reservationer där Folkpartiet
              finns med. Det gäller även de särskilda yttrandena.
            </seg>
            <seg n="9ef875ab">
              I reservation 4 uttrycker vi behovet av ett nytt delmål inom
              miljökvalitetsmålet God bebyggd miljö. Det handlar om att offentliga
              lokaler där barn vistas stadigvarande inte ska orsaka vare sig
              kortsiktiga eller långsiktiga hälsoproblem. Vi anser att regeringen
              måste ta ett ansvar för detta genom att ta fram mätbara indikatorer.
              Utskottsmajoriteten menar att förslaget är bra men är ändå inte
              beredd att uttala det tydligare, som riksdagens ståndpunkt. Man
              förväntar sig att andra ska reagera och lägga fram förslag i frågan.
            </seg>
            <seg n="ad43ed3a">
              I reservation 6 säger vi också att regeringen bör ta fram en
              tydlig strategi mot allergiframkallande ämnen; det var den reservationen
              jag yrkade bifall till. Det gäller inte endast lagstiftning utan
              även kunskapssammanställning om olika ämnen som orsakar allergier.
              Förhoppningsvis kommer den europeiska kemikaliepolitiken att bli
              ett effektivt verktyg i detta sammanhang.
            </seg>
            <seg n="e78e9385">
              Vi tycker att Sverige ska vara drivande för bland annat den viktiga
              principen att kunskap om kemikalier och deras effekter ska föras
              vidare till varje led i produkt- och produktionskedjan. Här menar
              återigen utskottet att det är bra att påskynda det arbetet men
              anser inte att det behövs något tillkännagivande. Från Folkpartiets
              sida tycker vi dock att det är på sin plats att riksdagen är tydlig
              på den punkten, och vi kräver därför att det från regeringens
              sida tas fram en tydlig strategi.
            </seg>
            <seg n="501f42df">
              I reservation 7 tar vi upp frågan om radon i bostäder. Det är
              givetvis en mycket central fråga med tanke på att radonet näst
              rökningen är den främsta orsaken till lungcancer i Sverige. Vi
              vill fokusera på hur delmålet angående radonhalter ska uppnås;
              det finns ju ett sådant inom God bebyggd miljö. I det sammanhanget
              har vi även tagit upp konsumentperspektivet, som har en central
              roll. Det handlar om konsumentskydd. När man köper eller flyttar
              till en bostad ska man ha rätt att få veta om det finns radonhalter
              i luften eller inte.
            </seg>
            <seg n="9fb712ce">
              Det har satsats en del medel på ombyggnation av hus, men vi anser
              att det är mycket viktigare med information kring problematiken
              än att det absolut ska vara statliga medel för ombyggnationen.
              Kunskap ger per automatik insikt om vikten av att säkra sin egen
              inomhusmiljö. Även här har vi fått svaret att man väntar sig att
              någon annan ska komma med förslag i frågan, närmast regeringen.
            </seg>
            <seg n="8f1236b2">
              Herr talman! Reservation 10 handlar om energihushållning i bostadssektorn.
              Problemet är, som inte bara vi utan också andra har konstaterat,
              att utvecklingen mot energisnålare hus har stannat av. Denna fråga
              har flera infallsvinklar. Delvis gäller det rent byggtekniska
              frågor där det inte finns så tydliga krav och kunskaper om detta.
              En annan aspekt av problemet är att de ekonomiska incitamenten
              är lite märkliga när det gäller energibesparande åtgärder. De
              ger ju en värdestegring på huset, som i sin tur innebär höjd skatt,
              så det blir ett väldigt motsägelsefullt budskap.
            </seg>
            <seg n="daf4363d">
              Jag skulle också vilja ta upp byggforskningen. Särskilt vill
              vi peka på behovet av kunskapsutbyggnad i fråga om inomhusmiljön
              och boendemiljö i övrigt. Vi har lyft fram forskning på många
              områden. Det har gällt hälsoskadliga ämnen i byggmaterial, sambandet
              mellan gröna miljöer och hälsa som vi även har behandlat i ett
              tidigare betänkande i år hur man skapar trygga stadsmiljöer, forskning
              om bullerstörningar och problemställningar som rör ventilation
              och partiklar i luft.
            </seg>
            <seg n="9f3e2015">
              Folkpartiet tycker att det är viktigt att Sverige har en framträdande
              roll inom byggforskningen. Inte minst gäller det forskning om
              byggnader och hälsa. Vi har därför i ett annat sammanhang, nämligen
              i ett förslag som behandlats i utbildningsutskottet, föreslagit
              en höjning av anslagen till Formas inom just detta område. Vi
              ifrågasätter dock om detta område ska ligga under ett särskilt
              forskningsråd. Formas roll på sikt kan ifrågasättas, och det är
              bra att det nu planeras en utredning om detta.
            </seg>
            <seg n="81eba0c9">
              Vi anser att de medel som Formas i dag stöttar forskningen med
              i dag kan omvandlas till ett tydligare fakultetsstöd och på lämpligt
              sätt överföras till Vetenskapsrådet.
            </seg>
          </u>
          <note n="4a25498d">
            Herr talman! Jag yrkar bifall till reservation 6.
          </note>
          <note type="speaker" n="a9a4f803">
            Anf. 4 OWE HELLBERG (v):
          </note>
          <u who="owe_hellberg_32d974" xml:id="i-926757c4ddf2d249-0" n="011c0971">
            <seg n="33127f13">
              Herr talman! Detta betänkande behandlar motioner från den allmänna
              motionstiden som till största delen är kopplade till frågor som
              utreds i den sittande Plan- och bygglagskommittén. Utredningen
              lämnar sitt slutbetänkande i juni, och med anledning av det har
              vi i Vänsterpartiet varit mycket sparsamma med att motionera i
              dessa frågor under det här riksdagsåret. Det betyder inte att
              vi inte har förslag, men dessa förslag kommer att föras fram i
              utredningen av mig personligen, eftersom jag är en av PBL-kommitténs
              ledamöter.
            </seg>
            <seg n="aa5fe7a7">
              Jag kommer att ta upp frågor som berör kvinnoperspektivet i planeringen,
              barnens rätt och behov, tillgänglighetsfrågor, förslag som skärper
              kontrollen och lyfter fram samhällskraven i byggprocessen och
              mycket annat. Jag kommer också att ställa krav på att planeringen
              på ett bättre sätt ska genomsyras av målet om ett ekologiskt hållbart
              samhälle och att planeringen utgår från en helhetssyn på den byggda
              miljön och inte, som i dag är vanligt, från enstaka byggnadsprojekt.
            </seg>
            <seg n="cba5a103">
              Herr talman! Vi bygger inte hus. Vi bygger samhällen där människor
              ska bo, leva och verka på likvärdiga och jämställda villkor.
            </seg>
            <seg n="acb00952">
              Det finns faktiskt en del tänkvärda krav i flera av de motioner
              som behandlas i betänkandet som det i dagsläget inte känns meningsfullt
              att ställa sig bakom, då det pågår flera utredningar inte bara
              i PBL-kommittén där dessa motioners förslag tas upp. Jag ska ändå
              tala för några av de motioner som Vänsterpartiet har ställt sig
              bakom.
            </seg>
            <seg n="24b0a813">
              Den första handlar om ett förbud mot direktverkande el vid nyproduktion
              av bostäder och vid större ombyggnationer. Utskottet vill inte
              ställa sig bakom vårt krav och menar att det kan ifrågasättas
              både ur ett samhällsekonomiskt och ur ett miljömässigt perspektiv.
              Jag delar inte den uppfattningen.
            </seg>
            <seg n="06d05763">
              Vänsterpartiet menar allvar med att vi ska avveckla kärnkraften.
              Då är det orimligt att högkvalitativ energi används för direktuppvärmning
              av lokaler och bostäder. Ur ett samhällsekonomiskt perspektiv
              är det också viktigt att säkerställa näringslivets behov av elenergi.
              Onödig import av elenergi till ett högre pris försämrar konkurrenskraften
              i vårt exportberoende näringsliv.
            </seg>
            <seg n="51bc12a7">
              Naturligtvis är det också viktigt att spara elenergi och ställa
              krav på minskad elförbrukning. Det måste alltid vara lönsamt att
              använda våra resurser på det mest effektiva sättet. Därför delar
              jag inte Boverkets ställningstagande i denna fråga, där man sällar
              sig till kärnkraftskramarnas och elslösarnas skara.
            </seg>
            <seg n="1a464ee8">
              En annan fråga behandlar tryggheten och säkerheten vid våra institutioner.
              Det gäller brandsäkerheten för människor som låsts in. Det kan
              handla om senildementa inom äldrevården eller om tvångsinlåsta
              inom psykiatrin. Det finns brister i brandskyddet, och ibland
              sker tragiska olyckor som den på S:t Sigfrids sjukhus i Växjö,
              där två unga tvångsinlåsta kvinnor brann inne. Boverkets översyn
              av de föreskrifter som gäller för brandskydd tycker jag är otillräcklig,
              och de förslag som presenteras ställer inte tillräckliga krav
              på att åtgärder ska genomföras. Regeringen bör därför särskilt
              utreda frågan om obligatoriska sprinklersystem på institutioner
              där människor är inlåsta utan möjlighet eller förmåga att själva
              agera om en brand utbryter.
            </seg>
            <seg n="5c0d6843">
              Herr talman! Barnens bästa talar vi om i många sammanhang, så
              även i frågor som rör byggnader och den byggda miljön. I PBL-kommittén
              kommer jag med kraft att hävda att barnen ska lyftas fram i detta
              sammanhang och särskilt omtalas i PBL-lagstiftningens allmänna
              portalparagrafer. Detta ska sedan följas upp på olika sätt.
            </seg>
            <seg n="04a9400e">
              En fråga som har följt utskottet under ett antal år är barnsäkerheten
              i våra byggnader. Kravet på barnsäkerhet omfattar inte, som Ragnwi
              Marcelind sade, hus byggda före 1973 eller ombyggda före 1976.
              Det betyder att det saknas fönsterspärrar, tippskydd för spisar
              med mera i stora delar av våra miljonprogramsområden, där de fattigaste
              och mest utsatta barnen i vårt samhälle bor. Ibland sker det fallolyckor
              med dödlig utgång helt i onödan, eftersom det saknas säkerhetsspärrar
              på fönster och balkongdörrar. Varför ska de mest utsatta barnen
              också behöva uppleva den största otryggheten i samhället? Den
              frågan ställer jag till företrädare för Socialdemokraterna, Moderaterna
              och numera också Folkpartiet, som inte ställer upp på vårt krav
              längre.
            </seg>
            <seg n="3dc9bbae">
              Tidigare har majoriteten hänvisat till Barnsäkerhetsdelegationen
              och dess arbete med frågan som ett sätt att inte ta ställning.
              Nu håller inte detta längre, eftersom Barnsäkerhetsdelegationen
              lämnade sitt slutbetänkande för mer än ett år sedan och har avslutat
              sitt arbete. Tyvärr lämnar inte Barnsäkerhetsdelegationen något
              bra förslag till lösning på detta problem. Man tror att det kan
              informeras bort. Regeringen har inte heller tagit ställning till
              förslaget och hänvisar nu till en ombyggnation som miljonprogramsområdena
              kommer att genomgå.
            </seg>
            <seg n="8f5c44d5">
              Information är nog bra på många områden, men det löser inte det
              här problemet. Och att, som även utskottsmajoriteten gör, hänvisa
              till kommande ombyggnation är inte heller tillfredsställande.
              Vi vet inte när ombyggnationen kommer att ske eller omfattningen
              på den, och vi vet inte om ombyggnationen kommer att tvinga fram
              en anpassning av barnsäkerheten. Det är mycket osäkert om det
              blir så.
            </seg>
            <seg n="1a08d81f">
              När det gäller de funktionshindrades rättigheter ska enkla hinder
              i den redan byggda miljön vara åtgärdade senast år 2010. Varför
              kan man inte ha en liknande lagstiftning när det gäller barnsäkerheten?
              Är barnen mindre värda, eller har de ingen som företräder dem
              i Regeringskansliet i denna fråga, kan man undra.
            </seg>
            <seg n="aea30710">
              Till sist några ord om bostadsanpassningsbidraget. Alltfler människor
              uppger symtom som kan kopplas till elöverkänslighet. Det är snart
              så många att man kan tala om det som ett folkhälsoproblem. Samtidigt
              ökar hela tiden den strålning som de elektromagnetiska fälten
              ger ifrån sig. Vi använder alltfler elektriska prylar. Den moderna
              tekniken, nu senast den kraftiga utbyggnaden av 3 G-master, gör
              att det snart inte finns några strålningsfria zoner att tillgå
              i den byggda miljön.
            </seg>
            <seg n="1d180da5">
              De drabbade människornas situation måste tas på allvar i stället
              för som nu många gånger nonchaleras av både statliga myndigheter
              och kommuner. Ett sätt att tillmötesgå de drabbade människorna
              är att försöka lindra problemen på olika sätt. Bostadsanpassningsbidraget
              kan vara ett medel och bör erkännas som en möjlighet i stället
              för att som utskottsmajoriteten hänvisa till att forskarna inte
              är överens i frågan. Det är inte heller rimligt att drabbade får
              olika bemötande beroende på i vilken kommun de bor. Man måste
              erkänna att problemen finns och ta de drabbades situation på allvar.
            </seg>
            <seg n="0539973a">
              Herr talman! Jag står naturligtvis bakom samtliga reservationer
              jag undertecknat, men jag nöjer mig för tids vinnande med att
              yrka bifall till reservation nr 11.
            </seg>
          </u>
          <note type="speaker" n="7b9c21a8">
            Anf. 5 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-5e96809ecb9bd54c-1" n="acea8e78">
            <seg n="80446d55">
              Herr talman! Vi fick en direkt fråga. Jag tycker att det är på
              sin plats att vi ändå besvarar den frågan om barnsäkerhet.
            </seg>
            <seg n="ec29b6c3">
              Owe Hellberg framställer det som att man antingen är för eller
              emot barn. Så är det naturligtvis inte. Det handlar om hur man
              ska lösa problematiken. Från Folkpartiets sida har vi skrivit
              i vårt särskilda yttrande att vi tycker att man kan bedriva barnsäkring
              på ett bättre sätt än genom retroaktiv lagstiftning. Det bygger
              på att vi har en tro på att enskilda människor genom information
              och kunskap skaffar säkerhet kring sig och även för sina barn.
              Det är svaret på den frågan.
            </seg>
            <seg n="7493a483">
              När jag ändå är uppe i talarstolen skulle jag vilja ställa en
              annan fråga till Owe Hellberg. Det gäller frågan om hissar. Ni
              har skrivit ett särskilt yttrande och konstaterar att det är 75
              000 trappuppgångar som saknar hissar. Vänsterpartiet säger i förslaget
              att ni kommer att återkomma med kravet att staten ska gå in med
              bidrag. Om man har 75 000 trappuppgångar måste det ändå vara en
              orimlig tanke att staten kan bekosta detta.
            </seg>
            <seg n="360a2400">
              Är Owe Hellberg beredd att diskutera andra lösningar så att enskilda
              fastighetsägare får det ekonomiska utrymmet att kunna lösa detta
              i sin utveckling och förvaltning av fastigheter?
            </seg>
          </u>
          <note type="speaker" n="854956e0">
            Anf. 6 OWE HELLBERG (v) replik:
          </note>
          <u who="owe_hellberg_32d974" xml:id="i-926757c4ddf2d249-1" n="011c0971">
            <seg n="40ced149">
              Herr talman! När det gäller den första frågan handlar det inte
              om man är för eller emot barn. Det handlar om man ska behandla
              barn på ett likvärdigt sätt och ge dem jämlika och likvärdiga
              villkor. Vi menar att de barn som bor i de utsatta miljonprogramsområdena
              självklart ska ha rätten till trygghet och säkerhet på samma sätt
              som alla andra barn.
            </seg>
            <seg n="4c5ea752">
              Folkpartiet har uttalat sig om en väldig mängd frågor i dag:
              Det och det ska vi lägga ned, och det och det ska vi ta bort.
              I det här fallet ska man informera om att man ska sätta in fönsterspärrar
              och annat. Det är en kostnadsfråga. Den informerar man inte bort.
              I sådana fall kan vi strunta i lagstiftningar om mopedhjälmar
              och allt möjligt om vi tror att man kan informera bort saker och
              ting. Jag tror att ni har en övertro på det.
            </seg>
            <seg n="a6190b1b">
              Vi vill markera väldigt tydligt att vi ska åtgärda detta. Jag
              antar att Lars Tysklind är för den lagstiftning som finns som
              gäller funktionshindrade och att man åtgärdar enkla hinder i den
              byggda miljön. Vad är det i sådana fall för skillnad mellan det
              här ställningstagandet och det?
            </seg>
            <seg n="d1fcb876">
              När det gäller hissar konstaterar jag att vi har gjort ett försök.
              Boverket står helt och hållet bakom oss i den här frågan. Ska
              vi se till att funktionshindrade lever på jämlika och likvärdiga
              villkor måste man åtgärda detta med hissar. Då kan man inte säga
              som Moderaterna sade alldeles nyligen här: Nej, det blir för dyrt.
              Det har vi inte råd med.
            </seg>
            <seg n="37f7e68b">
              Om samhället vill att vi ska leva under likvärdiga villkor får
              man ställa upp i den här frågan. Man ska naturligtvis inte stå
              för hela kostnaden utan delar av kostnaden för att det ska bli
              möjlighet till fortsatta rimliga boendekostnader.
            </seg>
          </u>
          <note type="speaker" n="c4cfd9b8">
            Anf. 7 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-5e96809ecb9bd54c-2" n="acea8e78">
            <seg n="541febe3">
              Herr talman! Det är naturligtvis så att man inte kan informera
              bort alla typer av problem och säkerhetsrisker. Men samtidigt
              måste man ha en syn på retroaktiv lagstiftning och se en lösning.
            </seg>
            <seg n="a61cc137">
              Jag tog tidigare i mitt anförande upp frågan om information om
              till exempel radon. Där tror vi också att kunskapen ger incitament
              för att åtgärda. Den enskilda människan känner att man ska sätta
              in åtgärder för sin egen inomhusmiljö. Det finns en övertro på
              att man löser frågan genom statliga bidrag och regler.
            </seg>
            <seg n="f1111ab6">
              Sedan var det lite tillspetsat det jag sade om för och emot barn.
              Det var inte riktigt så som jag menade.
            </seg>
            <seg n="d96c1fff">
              När det gäller hissar var min fråga om Vänsterpartiet och Owe
              Hellberg var beredda att skapa den typen av politik där fastighetsägarna
              får ekonomiska möjligheter att själva förvalta och ha det ekonomiska
              utrymmet att utveckla sina fastigheter. Det är till syvende och
              sist så det får gå till i vår marknadsekonomi.
            </seg>
          </u>
          <note type="speaker" n="f7d82894">
            Anf. 8 OWE HELLBERG (v) replik:
          </note>
          <u who="owe_hellberg_32d974" xml:id="i-926757c4ddf2d249-2" n="011c0971">
            <seg n="8322a1bf">
              Herr talman! Visst är vi beredda att diskutera fastighetsägarnas
              villkor när det gäller möjligheterna att vidta de åtgärder som
              behöver göras i det här sammanhanget. Vi har till exempel sagt
              att vi tycker att man ska ta bort fastighetsskatten på hyresrätt,
              och vi är beredda att diskutera skattefria investeringsfonder
              och annat.
            </seg>
            <seg n="14d74f93">
              Men när det gäller just den här frågan tror vi inte att man kan
              skapa sådana stora incitament att man löser problematiken. Det
              måste till de här åtgärderna eftersom det är så pass kostsamt
              som det är. Det handlar framför allt om bostadshus med inte alltför
              många lägenheter i.
            </seg>
            <seg n="a159c3fa">
              Vi menar också att man kan vinna andra poänger i detta. Man kan
              bygga om tvåvåningshus med fler våningar och kan på det sättet
              få ett effektivare nyttjande av både mark och bostadsområden.
              Det finns andra samhällsekonomiska vinster att göra.
            </seg>
            <seg n="b8c62dc7">
              Vi är för det här sättet att försöka träffsäkert stimulera fram
              det som vi vill att samhället ska ha som mål. Det gäller tillgängligheten
              och anpassningen till en alltmer åldrande befolkning. Det är oerhört
              viktigt.
            </seg>
            <seg n="0865b048">
              Vi har fullt stöd hos Boverket i denna fråga. Det stödjer oss
              till hundra procent. Vi har slagits för det i budgetförhandlingar.
              Vi kommer att fortsätta att slåss för det. Vi hoppas och tror
              att det ska bli en del av den framtida bostadsfinansieringen.
            </seg>
          </u>
          <note type="speaker" n="7b268f0a">
            Anf. 9 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-03bbe2662c511f61-0" n="be6888df">
            <seg n="a53f02b8">
              Herr talman! Propositionen om byggfrågor är omfattande. Jag ska
              bara göra en resumé över Centerpartiets ställningstagande på den
              här punkten. Jag vill inleda med att yrka bifall till reservation
              nr 5, men jag står givetvis bakom samtliga övriga reservationer
              från Centerpartiet.
            </seg>
            <seg n="da6946c7">
              Målet för bostadspolitiken är att alla ska ges förutsättningar
              att leva i goda bostäder till rimliga kostnader och i en stimulerande
              och trygg miljö inom långsiktigt hållbara ramar. Frågan är om
              vi når upp till målet.
            </seg>
            <seg n="b8d30ff3">
              Ett svar får vi när vi ser att kostnaderna för ohälsan är uppe
              i närmare 5 % av bruttonationalprodukten. Då räknar jag bara in
              statskassans kostnader. Orsakerna till ohälsan är många, men en
              faktor är boendet. Effekterna slår blint på alla åldersgrupper.
              Det gäller såväl barn, pensionärer som övriga människor.
            </seg>
            <seg n="fec26f4a">
              De här orsakerna finns att söka i fukt, mögel, radon och en mängd
              hälsovådliga byggmaterial. Givetvis är buller och luft- och ventilationsproblem
              också orsaker i byggnaderna till att man skapar ohälsan. Det är
              intressant att notera att regeringen anslår en futtig promille
              av statens samlade forskningsanslag till byggområdet.
            </seg>
            <seg n="4ebb2796">
              Det är lika intressant att notera att den här futtiga promillen
              riktas till FoU-stöd på byggmaterialområdet i projekt som har
              till avsikt att underlätta import från låglöneländer.
            </seg>
            <seg n="ee8ae1ba">
              Ännu mer intressant blir det när man konstaterar att EU arbetar
              via Reach för att nå målet om skydd för hälsa och miljö. Innebörden
              i Reach är att öka kraven på de varor som importeras till EU.
              Tyvärr har förslagen en del kryphål som innebär att krav på varor
              som importeras till EU är för låga. Risken ökar alltså för att
              hälsovådliga byggmaterial kommer till den svenska marknaden. Den
              här utvecklingen stöder regeringen via inriktningen på sina FoU-anslag
              till byggsektorn. Jag delar därför byggindustriernas vd:s syn
              på att statens forskningspolitik på byggområdet i dag är absurd.
            </seg>
            <seg n="483f0ad5">
              Från Centerpartiet ser vi det som naturligt att satsa på forskning
              för att nå målet om en god bebyggd miljö som är långsiktigt hållbar.
              Vi ser fram emot att det blir en förändring från regeringens sida
              vad gäller forskningspolitiken på området.
            </seg>
            <seg n="176b919d">
              Beträffande frågan om direktverkande el i våra bostäder så trodde
              jag att det var en fråga som vi hade passerat i diskussionen.
              Som jag ser det måste det vara självklart att i all byggnation
              skapa förutsättningar för ett långsiktigt hållbart boende. Med
              den grundsynen är direktverkande el i våra bostäder ingen lösning.
              Frågan är, som vi från Centerpartiet ser det, en väsentlig del
              av energipolitiken. Ska vi klara avvecklingen av kärnkraften och
              ska vi klara klimatförändringarna så måste vi börja ha värmesystem
              i våra bostäder som bidrar till att elen används i produktionen
              och inte i uppvärmningen av hus.
            </seg>
            <seg n="06a1edec">
              Ser vi på den pågående satsningen på energisidan i Europa i dag
              så kan vi konstatera att av de projekt som var i gång med skapande
              av kraftverk för att producera el i januari var 83 % inriktade
              på områden som inte medverkar till en långsiktigt hållbar utveckling.
              Vi behöver alltså starta där det är enklast, och det är där vi
              står själva och där vi direkt kan påverka utvecklingen. Det är
              i vårt boende. Direktverkande el som uppvärmningskälla för bostäder
              tillhör, som jag ser det, en förgången tid.
            </seg>
            <seg n="960724f2">
              Tillgängligheten i våra bostäder kommer att vara en nyckelfråga
              i framtiden. Kravet på att alla bostäder ska vara tillgängliga
              även för funktionshindrade kommer att vara framträdande från Nuders
              så kallade köttberg. 40-talisterna är en ny sorts pensionärer.
              De är köpstarka. De är vana att ställa krav. De kommer inte att
              acceptera vare sig skattehöjningar eller försämrad vård när krämporna
              sätter in. De kommer också att ställa mycket tydliga krav på bostadsbeståndets
              tillgänglighet. Om inte tillgängligheten skapas blir det slutligen
              en kommunal kostnad i form av bostadsanpassningsbidrag.
            </seg>
            <seg n="a6af3e16">
              Jag har själv skrivit en motion i frågan, som behandlas under
              huvudrubriken. Som ansvarig för bostadsanpassningsfrågorna i min
              hemkommun ser jag såväl kostnadsutvecklingen, som är galopperande,
              som de alltmer sofistikerade krav som ställs. Jag ser även krav
              som utifrån de breda befolkningslagrens bedömning är oacceptabla.
              Utvecklingen på området har skapat ett synsätt i form av vi och
              de som inte är bra. Vi behöver en översyn av hela lagstiftningen.
            </seg>
            <seg n="6baa52b7">
              Jag ser fram emot Boverkets utvärderingar på området och kommer
              inte att yrka bifall till min motion i och med att jag själv är
              ledamot av Boverkets styrelse. Jag kommer att följa utvärderingen
              där.
            </seg>
            <seg n="a83d7bac">
              Däremot ser jag det som naturligt att vi i alla sammanhang måste
              bygga bort hindren i boendet. Från Centerpartiet såg vi positivt
              på hissbidragen och de pengar som anslogs till dem under 2004.
              Det har inneburit att 1 572 lägenheter nu har fått en ökad tillgänglighet
              via sina hissar. Samhällskostnaden för detta är 19 000 kr per
              lägenhet.
            </seg>
            <seg n="2db92202">
              Trycket för att få ta del av hissbidraget har varit större än
              vad någon kunde räkna med. Det har inneburit att Boverket har
              sänt propåer till regeringen om att anslaget bör höjas inför 2006
              till 100 miljoner kronor per år. Jag ser positivt på en sådan
              satsning.
            </seg>
            <seg n="7d1e58c4">
              Om den inte görs är det till stor del våra kommuner som kommer
              att få stå för kostnaden. Förhoppningen är alltså att regeringen
              i kommande budgetdiskussioner ser positivt på de här propåerna
              så att vi kan öka tillgängligheten i våra bostäder.
            </seg>
          </u>
          <note type="speaker" n="4fa138e6">
            Anf. 10 HELENA HILLAR ROSENQVIST (mp):
          </note>
          <u who="helena_hillar_rosenqvist_bfb7d5" xml:id="i-4ab72eecf1757c1a-0" n="a9ecf112" next="i-3631b979ab7e7991-0">
            <seg n="9f87fb6d">
              Herr talman! Miljöpartiet har en hel del reservationer till betänkandet,
              även om vi liksom alla andra ser fram emot att det ska komma konkreta
              förslag från en hel del utredningar som är på gång. Det händer
              mycket på området, det är bara det att vi blir alltmer otåliga.
              Inget syns ju ännu, men det känns som om det kommer att bli en
              ketchupeffekt med massor av åtgärder. Dem ser vi fram emot.
            </seg>
            <seg n="ed076491">
              Den första reservationen vi har rör ansvarsfrågor i byggandet
              och producentansvaret. Den andra som vi står bakom är förbudet
              mot direktverkande elvärme. Den tredje gäller barnsäkerhet i bostäder.
              Den fjärde är den som jag tänker yrka på reservation nr 15 om
              krav på tillgänglighet. Vi är överens med Vänsterpartiet och Centerpartiet
              om att man ska hjälpa de elöverkänsliga. Jag kommer att ta upp
              några av de här grejerna, men inte alltihop. Då blir det ett alldeles
              för långt anförande.
            </seg>
            <seg n="c680cc3c">
              Många ledamöter har talat engagerat om barnsäkerheten. Jag kan
              bara instämma i de krav på lagstiftning som framförs i Kristdemokraternas
              motion. I mitt arbete som skolkurator har jag varit med om otäcka
              saker när det gäller för låga balkongräcken. Det är inte kul att
              mista elever på det sättet. I äldre hyreshus är balkongräckena
              för låga. Det kan till och med jag, som inte är särskilt lång,
              konstatera. Det är stor skillnad att gå in i en modern lägenhet
              med höga balkongräcken. Trots att jag inte lider av höjdskräck
              känns det annars lite farligt och nära att komma över. Det måste
              vi åtgärda; det spelar ingen roll om husen är byggda före eller
              efter 1973. Det är alldeles självklart att vi ska ta ett sådant
              ansvar. Det kanske ska ske med hjälp av bidrag. Det har ju visat
              sig att om vi sätter till ett bidrag eller skatteavdrag för åtgärder
              så efterfrågas de pengarna och det händer saker. Så är det på
              flera ställen. Jag skulle vilja se det också i fler sammanhang,
              för det har effekt.
            </seg>
            <seg n="c20feff2">
              Inomhusmiljöfrågorna är någonting som vi jobbar mycket med i
              utskottet. Jag ser fram emot att vi får den goda bebyggda miljö
              som vi alla eftersträvar och att vi slipper allergiframkallande
              ämnen i byggprodukter. Det är det som vi har ansvar för, men det
              förekommer mycket i möbler och textilier också. Det är inte vårt
              ansvarsområde på samma sätt, men sammantaget är det mycket utsläpp
              och emissioner från byggnation och material.
            </seg>
            <seg n="a74d1408">
              Direktverkande el måste bort om vi menar allvar med den gröna
              omställningen. Det är högst lämpligt att man i de nya hus som
              byggs inte tillåts installera direktverkande el. Har man bara
              ett vattenburet system så går det ju faktiskt att ändra och ansluta
              sig till något annat i takt med att fjärrvärme och så vidare byggs
              ut. Då kan man ansluta sig till det.
            </seg>
            <seg n="202e3942">
              Samhället har ju gått med på att det har byggts så mycket direktverkande
              el. Alla träffar vi ju företrädare för branschen. Jag tycker att
              vi borde kunna enas om att få bort den direktverkande elen. Det
              är många som har talat före mig i den frågan också. Det är bara
              att hålla med.
            </seg>
            <seg n="e8c7dd86">
              Producentansvaret, som vi har en motion om, berör också inomhusmiljön
              och användningen av olika byggprodukter. PBL-kommittén utreder
              frågorna och har fått tiden förlängd till den 30 juni i år, annars
              hade vi antagligen redan haft ett förslag. Vi får ha lite tålamod.
            </seg>
            <seg n="0dcace6f">
              Byggnadsdeklarationsutredningen har lämnat ett delbetänkande.
              Där tar man upp att viktiga uppgifter om en byggnad ska deklareras.
              Det rör ventilation, radon och energianvändning. Det har ju både
              konsumenter och kommuner behov av att få ta del av. Jag ser fram
              emot det. Det finns dessutom många bra lagförslag i den utredningen.
            </seg>
            <seg n="65c69518">
              När det gäller tillgängligheten i byggnader har vi en motion
              som behandlar frågan om hur elever med funktionshinder ska garanteras
              att få ta del av skolundervisningen utan att behöva diskrimineras
              på olika sätt. En typ av diskriminering som de ofta utsätts för
              beror på att samhället har utformat sina fysiska strukturer på
              ett otillgängligt sätt. Det är nödvändigt att olika åtgärder vidtas
              med målsättningen att skolans alla lokaler ska vara tillgängliga
              för alla. Vi har ett förslag om att det ska tillsättas en utredning
              för att se över hur en lagstiftning som garanterar en successiv
              implementering av tillgänglighet bör utformas.
            </seg>
            <seg n="18f946c1">
              Den utredningen bör också se över tillgänglighetsfrågorna för
              grupper med dolda handikapp. De glöms ofta bort när tillgängligheten
              diskuteras. Det är en s-motion som rör tillgängligheten till kulturutbudet
              för personer med dolda handikapp. Allergi, epilepsi och stomi
              tar man upp som exempel. Det finns mycket annat som kanske inte
              främst ingår i bostadsutskottets politiska ansvarsområde, som
              till exempel rökförbudet som i sommar införs i alla lokaler där
              allmänheten äger tillträde. Det är en jätteviktig reform. Utöver
              alla positiva effekter på hälsan för till exempel restaurangpersonal
              innebär det en anpassning till bättre tillgänglighet för människor
              med dolda handikapp.
            </seg>
            <seg n="d4a40edc">
              Det finns människor som helt enkelt inte tål rök. Andra tycker
              som jag direkt illa om att vistas i lokaler där det röks. Det
              finns också människor som är överkänsliga mot parfymer.
            </seg>
            <seg n="54133a5d">
              Något som kanske mer närmar sig vårt område är de dementa och
              andra som har svårigheter att orientera sig. Den bebyggda miljön
              kan helt enkelt utformas på sådant sätt att människor kan ta sig
              fram. Det är ett dolt handikapp som vi ibland får påpekat för
              oss att man inte ska glömma bort.
            </seg>
            <seg n="834c4040">
              Bostadsanpassningsbidraget för elöverkänsliga ska jag också säga
              några ord om. De elöverkänsliga över hela landet kämpar för sin
              rätt att leva ett drägligt liv. Den situation som en del av oss
              då och då hamnar i vid störningar på el- och telenät är deras
              vardag år ut och år in. En del kommuner gör vad de kan för att
              hjälpa de drabbade med att försöka införa strålningsfria zoner
              och hjälpa till med bostadsanpassningsbidrag. Gällande lagar och
              förordningar sätter emellertid käppar i hjulet.
            </seg>
            <seg n="14edff9c">
              Vi är några här som envisas med att försöka åstadkomma en förändring
              av detta. Vi är valda för att uträtta något, inte för att stillatigande
              betrakta sådant som vi tycker är galet. Att möjligheter att få
              hjälp vid elöverkänslighet beror på var i landet man bor har bostadsutskottet
              år efter år sagt är galet. Jag tycker att vi skulle kunna sätta
              ned foten och åtgärda detta och få en lagstiftning och en tillämpning
              av bestämmelserna som är lika över landet.
            </seg>
          </u>
          <note n="ca5a5729">
            Anf. 11 SIW WITTGREN-AHL (s):
          </note>
          <u who="helena_hillar_rosenqvist_bfb7d5" xml:id="i-3631b979ab7e7991-0" n="a9ecf112" prev="i-4ab72eecf1757c1a-0">
            <seg n="bc4b8d93">
              Herr talman och bostadsutskottets ledamöter! Jag vill börja med
              att tacka för alla motioner som lagts om byggfrågorna och som
              behandlas i det betänkande som vi debatterar här i dag.
            </seg>
            <seg n="c1f661e8">
              Frågor om hur byggnader och bostäder ska utformas och fungera
              för att vi som bor och arbetar i dem ska må bra och leva ett gott
              liv hör bokstavligt talat till de mer grundläggande sakerna i
              livet. Debatten blir ännu bättre mot bakgrund av att det byggs
              bostäder i hög takt nu, från Luleå till Malmö och med olika upplåtelseformer.
              Det kan man läsa i Boverkets indikatorer.
            </seg>
            <seg n="5368e844">
              Flera av de frågor som lyfts upp i motionerna är så angelägna
              att de redan är åtgärdade av myndigheterna på olika sätt.
            </seg>
            <seg n="d9dd22fb">
              Det gäller till exempel frågor om hur man får bygga bostadshus
              och hästgårdar intill varandra och hur nära vattendrag man får
              bygga. Det är frågor som Boverket redan arbetar aktivt med.
            </seg>
            <seg n="af180b5b">
              Barns hälsa och rätt till en bra inomhusmiljö är en annan viktig
              fråga som Folkpartiet lyfter fram i en motion. Där har Socialstyrelsen
              nyligen lagt fram en omfattande rapport. I rapporten beskrivs
              hur olika miljöfaktorer som luftföroreningar, buller, metaller
              och miljöföroreningar påverkar barns hälsa. Den bygger bland annat
              på enkätsvar från 30 000 barnfamiljer från hela landet. Jag är
              övertygad om att Socialstyrelsens rapport kommer att resultera
              i många givande diskussioner kommuner och organisationer emellan
              och leda till förbättringar för barnen.
            </seg>
            <seg n="70f644b9">
              Materialvalet i våra dricksvattenledningar, som Kristdemokraterna
              motionerat om, är en fråga som är så viktig att den hanteras av
              två myndigheter, nämligen Livsmedelsverket och Boverket. Dessutom
              samarbetar de i sin tur med en europeisk grupp som arbetar med
              dricksvattenfrågor.
            </seg>
            <seg n="97d7cb74">
              Herr talman! Detsamma gäller för kvaliteten på tappvarmvatten
              och risken för spridning av legionella, även det en motion från
              Kristdemokraterna. Smittskyddsinstitutet, Boverket och VVS-branschen
              samarbetar i denna fråga.
            </seg>
            <seg n="005ca234">
              Brandskydd i form av sprinklersystem i offentliga lokaler, i
              gruppboenden och i fängelser är viktigt. I denna fråga har Centern
              och Vänsterpartiet reserverat sig. Boverket, Räddningsverket och
              Socialstyrelsen samarbetar kring detta. Boverket arbetar som bekant
              med en översyn av byggreglerna. Där är kraven på brandskydd en
              av de frågor som ingår i översynen.
            </seg>
            <seg n="f64b3fdd">
              Allt detta klarar myndigheterna helt utan att riksdagen har fattat
              beslut i frågan. Jag anser att utgångspunkten måste vara att beslut
              som berör människor ska tas så nära dem som möjligt av kommuner
              eller lokala myndigheter som enskilda människor har kontakt med.
            </seg>
            <seg n="95413e83">
              Vi ska inte från riksdagen syssla med detaljstyrning av vad myndigheterna
              ska göra. Det är inte vår uppgift. Det faktum att Boverket redan
              arbetar med många av de viktiga frågor som beskrivs i motionerna
              är ett bevis för att de sett problemet och gör något åt det. Att
              detaljstyra myndigheternas arbete från riksdagens kammare kommer
              inte att tillåta, riva hinder eller göra möjligt, som ni så gärna
              vill i den borgerliga kartellen.
            </seg>
            <seg n="e0fb3c84">
              Andra motioner ingår som delar av det uppdrag som PBL-kommittén
              har att utreda. Det gäller exempelvis Miljöpartiets motion om
              producentansvaret i byggsektorn. Även den viktiga frågan om krav
              på tillgänglighet för funktionshindrade i boendemiljön, som tas
              upp i flera motioner, är en central uppgift för PBL-kommittén.
              Vi har ju skärpt lagstiftningen inom detta område under senare
              år, men det är uppenbart att tillämpningen av lagen brister. Kommittén
              ska bland annat se om lagstiftningen behöver skärpas ytterligare
              och föreslå metoder för hur handikapporganisationerna kan komma
              in tidigare i byggprocessen. Slutbetänkandet ska presenteras den
              sista juni i år.
            </seg>
            <seg n="380791d7">
              Herr talman! Miljömålet God bebyggd miljö och delmålen som ingår
              där kommer att presenteras för riksdagen i en proposition i slutet
              av den här månaden. Det underlaget kommer att vara en bättre utgångspunkt
              för en ingående debatt om miljömålen än dagens motionsbetänkande.
              Jag hoppas att Folkpartiets, Kristdemokraternas och Centerns motionärer
              vill återkomma i den riksdagsdebatt som följer på propositionen.
              Motionerna innehåller förslag om nya delmål under miljömålet God
              bebyggd miljö, förslag till hur man kan fasa ut farliga byggprodukter
              och åtgärder för att komma till rätta med radonproblem i bostäder
              alltihop viktiga frågor som kommer att behandlas i propositionen.
            </seg>
            <seg n="8dc2e07f">
              Byggforskningen är en annan av de viktiga frågor som tas upp
              av motionärerna från kd och fp. Förslagen innehåller många intressanta
              idéer om hur byggforskningen kan utvecklas på ett bra sätt. Men
              på samma sätt som med synpunkterna angående miljömålen skulle
              jag vilja avvakta med den debatten tills vi har sett regeringens
              forskningsproposition. Byggforskningen måste ses som en del i
              all forskning som staten är med och finansierar och behandlas
              tillsammans med övriga sakfrågor. Och jag har ett medskick till
              debattörerna i den debatten: Jag skulle önska att byggbranschen
              själv tog ett större ansvar för forskningen. Det är inte bara
              staten som har intresse av att byggforskningen utvecklas i positiv
              riktning.
            </seg>
            <seg n="c32b2c7b">
              Herr talman! Jag ska ägna några ord särskilt åt frågan om barnsäkerhet
              eftersom det är flera partier som är missnöjda med hur regeringen
              behandlat Barnsäkerhetskommitténs slutbetänkande.
            </seg>
            <seg n="9ab408cb">
              Barns säkerhet och trygghet i bostadsmiljöerna måste ges hög
              prioritet. Det är vi alla överens om i utskottet. Det är också
              en av de viktigaste utgångspunkterna i PBL-kommitténs arbete.
              För att komma till rätta med barnsäkerhetsbristerna i hus byggda
              före 1973 krävs omfattande informationsinsatser, exempelvis från
              Boverket. Någon ny lagstiftning är icke aktuell. Det visar sig
              tyvärr att även nya hus ofta saknar barnsäkra fönsterhakar, skydd
              framför spisen och så vidare. Det är viktigt att vi får den lag
              om krav på säkerhet i bostäder som vi redan har att fungera.
            </seg>
            <seg n="0df04cad">
              Jag anser att Barnsäkerhetsdelegationen drar en viktig slutsats
              när man skriver att det är viktigt att se barns och ungdomars
              säkerhet i ett större sammanhang. Visst är det bra och viktigt
              med barnsäkra bostäder. Många av bristerna kan man dessutom åtgärda
              ganska enkelt med bättre fönsterhakar och annat. Viktigare ändå
              är dock att barn och ungdomar blir mer delaktiga i arbetet med
              att göra deras vardag säker och trygg, att samhällsplanerarna
              i kommunen jobbar aktivt med barnsäkerhet och att alla som arbetar
              med barn och unga samarbetar med varandra i de här frågorna.
            </seg>
          </u>
          <note n="39eb7295">
            Med detta, herr talman, vill jag yrka bifall till utskottets
            förslag och avslag på samtliga motioner.
          </note>
          <note type="speaker" n="71f36948">
            Anf. 12 RAGNWI MARCELIND (kd) replik:
          </note>
          <u who="ragnwi_marcelind_f36578" xml:id="i-1c20fcaa60f37adf-0" n="2565c692" next="i-0c6699f409de64c5-0">
            <seg n="51e58a6f">
              Herr talman! Siw Wittgren-Ahl tackar för motionerna som vi har
              väckt. Jag förstår om Socialdemokraterna är desperata att få lite
              nya förslag, men vad hjälper det att det kommer en massa förslag
              när man är fullständigt handlingsförlamad? Vi behöver också ha
              en ny, handlingskraftig regering.
            </seg>
            <seg n="aaec5ae9">
              Angående Kristdemokraternas motioner säger Siw Wittgren-Ahl att
              myndigheterna själva klarar att sköta dessa frågor utan att vi
              i riksdagen lägger oss i. Men vem har då ansvaret när någonting
              går fel? Jag tycker ändå att Socialdemokraterna annars är ganska
              klåfingriga när det gäller andra frågor.
            </seg>
            <seg n="aa699cc0">
              När det gäller barnsäkerhetskraven har Barnombudsmannen flera
              gånger föreslagit att barnsäkerhetskraven i Boverkets byggregler
              även ska gälla fastigheter byggda före 1973. Boverket föreslog
              samma sak 1993. Min uppmaning till Siw Wittgren-Ahl är att utveckla
              er syn på vilken betydelse ni tillmäter barnsäkerheten i våra
              äldre bostäder, eftersom ni uppenbarligen inte anser att Barnombudsmannens
              och Boverkets synpunkter betyder någonting. Vilken uppfattning
              har egentligen Socialdemokraterna angående denna fråga och hur
              den har hanterats?
            </seg>
            <seg n="a6e4277a">
              Ni brukar prata om att ni är stolta och nöjda. Är ni nöjda med
              den redogörelse utskottet fick för hanteringen av frågan?
            </seg>
            <seg n="c530be1b">
              Och vad menar ni när ni i betänkandet å ena sidan skriver att
              ni inte vill ålägga fastighetsägarna andra krav i efterhand än
              de krav som var uppfyllda när de byggde enligt det regelverk som
              fanns då? Är kraven så stora? Å andra sidan säger ni ju om dessa
              krav att det ofta kan vara fråga om enkla åtgärder som fastighetsägaren
              eller den boende själv kan genomföra till låga kostnader. Å ena
              sidan, å andra sidan jag förstår inte riktigt. Jag skulle jättegärna
              vilja ha Siw Wittgren-Ahls beskrivning av vad Socialdemokraterna
              egentligen anser i den här frågan.
            </seg>
          </u>
          <note n="e703396c">
            Anf. 13 SIW WITTGREN-AHL (s) replik:
          </note>
          <u who="ragnwi_marcelind_f36578" xml:id="i-0c6699f409de64c5-0" n="2565c692" prev="i-1c20fcaa60f37adf-0">
            <seg n="fee94fbc">
              Herr talman! Vi socialdemokrater anser att Barnsäkerhetsdelegationens
              slutbetänkande är väldigt bra. Går man in där och läser om barns
              olycksfall och det borde man göra om man har ett intresse av detta
              från kammaren visar det sig att barns fall ut genom fönster över
              huvud taget inte tas upp i betänkandet. Barns fallolyckor i hemmet
              består i att de faller från stolar eller bord ned på golvet. Sedan
              visar Barnsäkerhetsdelegationen också på helt andra olycksfall
              eller självvållade olycksfall som jag tycker att man ska ta på
              stort allvar.
            </seg>
            <seg n="ba32ee4f">
              När det gäller fönsterhakar och sådant tycker jag att Folkpartiet
              redogjorde rätt bra för vilken ståndpunkt man kan ha i dessa frågor.
              Det handlar ju om att se till att de lagar som redan finns i dag
              följs. När det gäller hus byggda före 1973 följer man inte den
              lagstiftningen, och då måste vi ta reda på vad det är som gör
              att man inte gör det. Precis som Helena Hillar Rosenqvist sade
              kanske vi får ha andra stimulansåtgärder. Barns hälsa är ju väldigt
              viktig.
            </seg>
          </u>
          <note type="speaker" n="81abce58">
            Anf. 14 RAGNWI MARCELIND (kd) replik:
          </note>
          <u who="ragnwi_marcelind_f36578" xml:id="i-1c20fcaa60f37adf-1" n="2565c692" next="i-0c6699f409de64c5-1">
            <seg n="561aaa28">
              Herr talman! För Kristdemokraternas del utgår vi alltid från
              barnens bästa. Jag blir lite förvånad när Siw Wittgren-Ahl säger
              att hon är helt nöjd med Barnsäkerhetsdelegationens resultat.
              De har ju inte nämnt att det över huvud taget sker några dödsolyckor
              med fall från de gamla bostäderna i miljonprogrammen, något som
              Barnombudsmannen tydligen tagit fram i sina rapporter.
            </seg>
            <seg n="40e61e6b">
              Jag skulle vilja fråga: Vad är det egentligen som särskiljer
              en lagstiftning som berör det här området? Ska vi sluta stifta
              lagar och säga att folk faktiskt kan ta ansvar för sig själva?
              Ska vi ta bort poliserna och säga: Bevaka dig själv? För mig är
              det en väldigt knepig slutsats ni kommer fram till. Jag tror att
              det är bara för att Socialdemokraterna vill skydda sig själva.
              Som jag sagt hela den här debatten i dag har man ju inte klarat
              av att vara handlingskraftig nog att fatta beslut i denna, som
              jag ser det, mycket enkla fråga.
            </seg>
            <seg n="f04f803d">
              Vi kan i dag läsa siffror på att man anser att mellan 500 000
              och 1 300 000 000 bostäder måste renoveras i miljonprogrammen,
              och där bor det i dag barn som faktiskt kan ramla ut genom fönstren
              eller ned från balkongen därför att det inte finns säkerhetsanordningar.
              Vad är det för skillnad på de barnen och andra barn som bor i
              bostäder byggda efter 1973? Jag förstår inte hur Socialdemokraterna
              tänker, ni som annars talar om lika villkor för alla människor
              i samhället, rättvisa, inga klyftor och så vidare. Det går inte
              ihop för mig.
            </seg>
            <seg n="06144e1a">
              Om Barnsäkerhetsdelegationens resultat skulle ligga till grund
              för era ståndpunkter borde ni i så fall fundera på vad det var
              de sysslade med och varför de inte såg de siffror som Barnombudsmannen
              tagit fram. Eller väger Barnombudsmannens ord lite lättare än
              vad Barnsäkerhetsdelegationens ord gör?
            </seg>
          </u>
          <note n="00a47d06">
            Anf. 15 SIW WITTGREN-AHL (s) replik:
          </note>
          <u who="ragnwi_marcelind_f36578" xml:id="i-0c6699f409de64c5-1" n="2565c692" prev="i-1c20fcaa60f37adf-1">
            <seg n="28e8f97b">
              Herr talman! Socialdemokraterna tar med stor ambition sig an
              Barnsäkerhetsdelegationens slutbetänkande, men vad jag kan förstå
              har inte Ragnwi Marcelind läst det. Där står ingenting om fallolyckor
              från balkong och fönster. Barnombudsmannen har inte heller någon
              sådan statistik. Jag har ringt och frågat Barnombudsmannen var
              den statistik man hänvisar till går att få nej. När man diskuterade
              barnkonventionen ville man utifrån det ha en sådan lagstiftning,
              men det finns ingenstans i Sverige i dag någon statistik som visar
              på att barn faller från fönster och balkonger. Det finns däremot
              olycksfall som är inrapporterade till sjukhus, och det är den
              statistiken man har gått på när det gäller Barnsäkerhetsdelegationen.
            </seg>
            <seg n="a3840b87">
              Var skadar sig barn mest? Barn skadar sig mest inom hemmet. Det
              är fallolyckor från bord eller stolar till golv och så vidare.
              Om man ska ta en debatt i detta ämne ska man nog ta reda på vad
              det är man diskuterar.
            </seg>
            <seg n="cd48d1e2">
              Sedan får jag lov att som riksdagsledamot säga att retroaktiv
              lagstiftning ska man nog passa sig för i Sveriges riksdag.
            </seg>
          </u>
          <note type="speaker" n="1fd08521">
            Anf. 16 OWE HELLBERG (v) replik:
          </note>
          <u who="owe_hellberg_32d974" xml:id="i-c5167fd033d79e80-0" n="011c0971" next="i-2448eb2e66b2499f-0">
            <seg n="ebfcd001">
              Herr talman! Först har jag en liten kommentar till Siw Wittgren-Ahls
              anförande. Det är jättebra att myndigheter, Boverket, Räddningsverket
              och Socialstyrelsen, pratar med varandra om säkerhetsåtgärder
              när det gäller brand. Men det är faktiskt vi som stiftar lagar
              här i riksdagen, och det vi vill utreda är om det ska vara obligatoriskt
              med sprinklersystem eller ej i den här typen av institutioner.
              Det tror inte jag att myndigheterna kommer att komma fram till
              utan att man får ett uppdrag att utreda frågan. Där ligger faktiskt
              bollen hos regering och riksdag.
            </seg>
            <seg n="fb3784e3">
              När det gäller barnsäkerhetsfrågan är jag lite fundersam. Jag
              har faktiskt flera årsrapporter från Barnombudsmannen där det
              klart och tydligt framgår att det finns statistik på fallolyckor
              med sjukhusbesök vid lättare åkomma, men tyvärr också med dödlig
              utgång. Jag har dem på mitt rum. Du kan få dem av mig. Barnombudsmannen
              har tydligen tröttnat på att rapportera om det här eftersom det
              inte händer något i frågan.
            </seg>
            <seg n="0ca1eb7a">
              Sedan säger Siw Wittgren-Ahl att vi ska passa oss för retroaktiv
              lagstiftning. Men efter hårt och långt arbete, jag har själv deltagit
              i det, fick vi till en lagstiftning som gäller funktionshindrade
              och tillgängligheten. Vad är det för skillnad? Är inte barnens
              rätt lika viktig som de funktionshindrades, framför allt när det
              handlar om barnen i de utsatta miljonprogramsområdena? Är de mindre
              värda, Siw Wittgren-Ahl?
            </seg>
          </u>
          <note n="bd4d59f9">
            Anf. 17 SIW WITTGREN-AHL (s) replik:
          </note>
          <u who="owe_hellberg_32d974" xml:id="i-2448eb2e66b2499f-0" n="011c0971" prev="i-c5167fd033d79e80-0">
            <seg n="6e0b71f6">
              Herr talman! Alla barn är lika mycket värda, men vi tycker att
              man ska passa sig för retroaktiv lagstiftning. Det är ingenting
              som vi är för.
            </seg>
            <seg n="4ee6fef0">
              Det vi hela tiden har sagt, och Owe Hellberg och jag har diskuterat
              detta tidigare, är att vi tycker att man ska informera. Vi måste
              se över vad det är som gör att man inte följer den lagstiftning
              som vi redan har i dag, efter det att husen byggdes 1973.
            </seg>
            <seg n="877806ad">
              Precis som Owe Hellberg menar och säger är det riksdagen som
              ska fatta lagbeslut, men det är också väldigt viktigt att de bereds
              av dem som har kunskapen. Många gånger har faktiskt myndigheterna
              större kunskaper i vissa sakfrågor än riksdagsledamöter, även
              om inte Owe Hellberg vill inse det. Men sedan är det upp till
              oss att göra en allmän bedömning. I dag pågår inom Boverket, Räddningsverket
              och Socialstyrelsen en diskussion och ett arbete om sprinklersystem.
              Då tycker inte jag att man ska föregå det arbetet.
            </seg>
          </u>
          <note type="speaker" n="5d5ad4b8">
            Anf. 18 OWE HELLBERG (v) replik:
          </note>
          <u who="owe_hellberg_32d974" xml:id="i-c5167fd033d79e80-1" n="011c0971" next="i-2448eb2e66b2499f-1">
            <seg n="4161b0ac">
              Herr talman! Jag har redogjort för vår syn när det gäller sprinklersystemen.
              Men när det gäller barnsäkerheten förstår jag inte. Varför kommer
              regeringen med retroaktiv lagstiftning när det gäller tillgängligheten
              för funktionshindrade om ni tycker att det är så besvärligt och
              farligt att göra sådana saker?
            </seg>
            <seg n="5289e8a0">
              Det kostar bevisligen pengar att genomföra de här åtgärderna.
              Det har ni svalt. Men när det gäller barnen gäller det inte. Jag
              ser faktiskt inte logiken i den här frågan. Och jag tycker att
              det är en liten skamfläck att vi inte kan komma vidare. Dessutom
              har Boverket föreslagit det här för mer än tio år sedan. Kom till
              skott! Gör någonting i den här frågan så att vi får göra det jämlikt
              för alla barn, även för barnen i de utsatta miljonprogramsområdena.
              Det är viktigt.
            </seg>
            <seg n="d9bcef35">
              Om inte reglerna när det gäller nyproduktion följs antar jag
              att det är mer undantag än regel. De som inte följer dem ska naturligtvis
              bötfällas, straffas på de sätt som kan användas för att man inte
              har vidtagit de här åtgärderna. Självklart måste vi förbättra
              kontrollfunktionen om den inte fungerar.
            </seg>
            <seg n="10d23279">
              Sedan har jag en liten fråga på slutet. Den gäller hissar. Jörgen
              Johansson gav en alldeles utmärkt redogörelse för hur hissbidraget
              har fungerat och behovet av det. Jag vill fråga Siw Wittgren-Ahl
              om hon anser att det här bör vara en del av ett framtida bostadsfinansieringssystem
              för att klara de problem vi har med en alltmer åldrande befolkning
              och att vi faktiskt också kan åstadkomma betydligt fler bostäder
              genom en sådan här åtgärd.
            </seg>
          </u>
          <note n="42a083dd">
            Anf. 19 SIW WITTGREN-AHL (s) replik:
          </note>
          <u who="owe_hellberg_32d974" xml:id="i-2448eb2e66b2499f-1" n="011c0971" prev="i-c5167fd033d79e80-1">
            <seg n="71725f63">
              Herr talman! Socialdemokraterna är för en rättvis bostadspolitik,
              och i en rättvis bostadspolitik tycker vi att det är självklart
              att man stimulerar med hissbidrag. Men som Owe Hellberg vet är
              det också en budgetfråga, och pengarna ska räcka till allting.
              Jag och bostadsutskottet hoppas ju att vi framöver kan få ett
              hissbidrag, för det kan inte vara så att det bara är hyresgästerna
              som ska betala för den åldrande befolkningen.
            </seg>
          </u>
          <note type="speaker" n="46f5c36d">
            Anf. 20 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-6925928ad5dbf8f6-0" n="acea8e78" next="i-2d74bcf79514aaee-0">
            <seg n="aa0a0e3d">
              Herr talman! Vi får vara tacksamma för att Siw Wittgren-Ahl är
              så belåten med alla motioner och bra förslag som vi har lämnat
              in. Det har naturligtvis att göra med det vi pratade om tidigare,
              otåligheten.
            </seg>
            <seg n="25c25895">
              Jag reagerade på en sak som Siw Wittgren-Ahl tog upp, att Socialstyrelsen
              har kartlagt hälsorisker för barn och att vi inte ska styra i
              detaljer. Folkpartiets förslag när det gäller den frågan är att
              vi vill utforma ett nytt delmål. Det tycker inte jag är en detalj.
              Det handlar mer om att vi sätter barns hälsa i fokus.
            </seg>
            <seg n="17777330">
              Vårt förslag är, som jag läste upp tidigare, att offentliga lokaler
              där barn vistas stadigvarande ej ska orsaka vare sig kortsiktiga
              eller långsiktiga hälsoproblem.
            </seg>
            <seg n="52ee425d">
              Man kan naturligtvis göra det enkelt för sig genom att hänvisa
              till de utvärderingar som kommer. Men från vår sida tycker vi
              att riksdagen ibland faktiskt också måste kunna sätta ned fötterna
              och tala om att vi har en ståndpunkt i frågan, så att den kommer
              med i beredningsarbetet från början. Det är därför vi har lagt
              fram detta förslag. Vi tycker definitivt inte att det är en detaljstyrningsfråga.
            </seg>
          </u>
          <note n="a5cb2dc0">
            Anf. 21 SIW WITTGREN-AHL (s) replik:
          </note>
          <u who="lars_tysklind_ab4b35" xml:id="i-2d74bcf79514aaee-0" n="acea8e78" prev="i-6925928ad5dbf8f6-0">
            <seg n="e7fd25ff">
              Herr talman! Vi tycker att det är ett bra förslag. Det är det
              vi skriver, liksom att man kommer att diskutera det mycket. Jag
              tycker inte att man ska se det som ett påhopp på den borgerliga
              oppositionen att jag tackar för att ni skriver så bra motioner.
              Då ligger ju faktiskt vår politik rätt brett, eftersom ni som
              borgerliga partier oftast kan skriva under på den. Kanske inte
              allihop tillsammans inte någon av reservationerna är från den
              samlade allians ni har.
            </seg>
            <seg n="ba1bff8a">
              Det betyder ju att den bostadspolitik vi för är väl förankrad
              när det gäller miljömålen. Det är väldigt viktiga signaler som
              går ut till folket inom byggbranschen. Det här tycker faktiskt
              en bred majoritet i bostadsutskottet. Då vet man i regel vad man
              kan vänta sig, och det är det som är bra. Då får vi en stabil
              bygg- och bostadspolitik.
            </seg>
          </u>
          <note type="speaker" n="89e8f5a3">
            Anf. 22 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-6925928ad5dbf8f6-1" n="acea8e78" next="i-2d74bcf79514aaee-1">
            <seg n="c8169629">
              Herr talman! Jag skulle vilja ta upp en annan fråga, den om hissar,
              som har stötts och blötts några gånger i dag. Där är vi väl inom
              alla partier överens så långt som att det finns behov av hissar
              i många hus. Siffran 75 000 trappuppgångar har vi fått i Vänsterpartiets
              särskilda yttrande. Den är säkert riktig.
            </seg>
            <seg n="d852f064">
              Men i både majoritetens skrivning och Vänsterpartiets särskilda
              yttrande talas det hela tiden om ett framtida ekonomiskt utrymme.
              Frågeställningen kommer då direkt: Vems ekonomiska utrymme? Det
              är av allt att döma statens. Siw Wittgren-Ahl förtydligade i och
              för sig alldeles nyss att det är statens utrymme. Från vår sida
              tycker vi att det är ett totalt feltänk. Det ekonomiska utrymmet
              måste ju fastighetsägarna som förvaltar och äger bostäderna kunna
              skaffa sig för att få möjlighet att förnya och förvalta sina fastigheter.
            </seg>
            <seg n="6bdabba9">
              Jag är nästan övertygad om att bidragstänkandet, som framhålls
              i den diskussion som förs nu, är kontraproduktivt. Det har visat
              sig förut när man mer eller mindre tydligt utlovat framtida bidrag
              att just den verksamheten stannar upp. Vem installerar en hiss
              om man förhoppningsvis kan få bidrag om två år eller när nu staten
              har det ekonomiska utrymmet? Jag tycker att ni ska tänka om på
              den punkten och hellre inrikta er på fastighetsägarnas egna ekonomiska
              möjligheter att åtgärda det här.
            </seg>
          </u>
          <note n="96035e4d">
            Anf. 23 SIW WITTGREN-AHL (s) replik:
          </note>
          <u who="lars_tysklind_ab4b35" xml:id="i-2d74bcf79514aaee-1" n="acea8e78" prev="i-6925928ad5dbf8f6-1">
            <seg n="2ce465a4">
              Herr talman! Skulle fastighetsägarna få ett större ekonomiskt
              ansvar, eller menar Folkpartiet och Lars Tysklind att man skulle
              ge dem ett avdrag för att installerar en hiss? Jag tycker inte
              att det är så stor skillnad mellan ett bidrag och ett avdrag.
              Det är någon som ska betala det.
            </seg>
          </u>
          <note type="speaker" n="f7e9d0cc">
            Anf. 24 JÖRGEN JOHANSSON (c) replik:
          </note>
          <u who="jorgen_johansson_f30e7a" xml:id="i-b059dd1ed275be33-0" n="be6888df" next="i-37578ec405abf045-0">
            <seg n="45bd9783">
              Herr talman! Siw Wittgren-Ahl nämnde att vi inte ska detaljstyra
              våra statliga verk. De har så stor kunskap. Det vore klädsamt
              om regeringspartiet hade samma inriktning vad gäller synen och
              relationen gentemot den kommunala sektorn. Där upplever jag att
              man petar i detaljer man över huvud taget inte ska gå in i där
              kompetensen faktiskt ligger på det kommunala planet.
            </seg>
            <seg n="25638b08">
              Vad gäller FoU-inriktningen har jag konstaterat att i fråga om
              Reachprogrammet som EU har tagit fram vad gäller kemikalierna
              har våra parlamentariker framhållit att det finns kryphål. Man
              nådde alltså inte ända fram. Det är just på de områden som kryphålen
              finns som den svenska forskningen i dag inriktas: Statens FoU-stöd
              till byggmaterialområdet koncentreras i projekt för att underlätta
              import från låglöneländer.
            </seg>
            <seg n="054b01d4">
              Är det inte besvärande för regeringen att de pengar som anslås
              till forskning går till att ta in material som kanske är hälsovådligt
              för de människor som ska bo i husen?
            </seg>
            <seg n="ca32cafb">
              Jag vill också ta upp frågan om bostadsanspassningsbidragen.
              Det är en galopperande utveckling på området, givet en ökande
              andel äldre och så vidare. Är det här en kostnad som egentligen
              ska ligga på det kommunala planet? Vore det inte mer lämpligt
              att staten tog över den kostnaden? Det är i dag ett mycket snårigt
              regelverk. Det är olika från kommun till kommun hur regelverket
              tillämpas. Stöttningen från Boverket är mycket marginell. Man
              hänvisar till att i stället säga nej och få en dom för att man
              ska veta var gränserna går. Vore det inte mer rimligt om staten
              tog över hela ansvaret för bostadsanpassningen?
            </seg>
          </u>
          <note n="95a1d2a6">
            Anf. 25 SIW WITTGREN-AHL (s) replik:
          </note>
          <u who="jorgen_johansson_f30e7a" xml:id="i-37578ec405abf045-0" n="be6888df" prev="i-b059dd1ed275be33-0">
            <seg n="170e5fe7">
              Herr talman! Vi hade en hearing förra året om bostadsanpassning.
              Det visade sig att det inte var fel på reglerna, men de som skulle
              tillämpa reglerna tillämpade dem olika. Boverket har tagit initiativ
              till att gå igenom dem.
            </seg>
            <seg n="1c37b245">
              I fråga om att flytta över bostadsanpassningsbidragen från kommun
              till staten tror jag att man hamnar där Jörgen Johansson tidigare
              började sitt anförande. Jag tror inte att det är bra att staten
              tar ansvar. Jag tror att beslut ska ligga så nära medborgarna
              som möjligt. Enligt min mening är det bättre att sådant ligger
              på kommunen där det går att göra hembesök, titta och prata med
              den som söker bostadsanpassningsbidrag.
            </seg>
          </u>
          <note type="speaker" n="3772c493">
            Anf. 26 JÖRGEN JOHANSSON (c) replik:
          </note>
          <u who="jorgen_johansson_f30e7a" xml:id="i-b059dd1ed275be33-1" n="be6888df" next="i-37578ec405abf045-1">
            <seg n="0947d706">
              Herr talman! Jag förmodar att Siw Wittgren-Ahl har läst det normverk
              som finns för bostadsanpassning och vilka rekommendationer som
              finns. Läser man detta rakt av är det i stort fråga om att säga
              ja till allt. Den orimliga situationen fungerar inte. Då hör man
              med Boverket för att få veta hur en fråga ska hanteras. Där får
              man över huvud taget ingen stöttning utan blir i stället hänvisad
              till att säga nej och låta domstolen avgöra det hela.
            </seg>
            <seg n="b7ed7238">
              Hela regelverket måste ses över. Det är alldeles för trubbigt.
              Det finns för stora öppningar som ger godtyckliga bedömningar.
            </seg>
            <seg n="248b907d">
              Jag har avslutningsvis en annan fråga. Den gäller den direktverkande
              elen. Regeringspartiet har faktiskt ställt upp på tankegångarna
              att kärnkraften ska avvecklas. Det innebär att vi måste finna
              de alternativa energikällorna. Borde inte en så trivial energiproduktion
              som att värma upp hus ske på annat sätt än genom att använda elektricitet?
              Det är en förädlad energi som i dag används till att göra en så
              trivial sak som att värma upp hus. Borde man inte ha en norm som
              säger att det inte går att fortsätta så? Det måste gå att få fram
              alternativ.
            </seg>
          </u>
          <note n="4ded7e5f">
            Anf. 27 SIW WITTGREN-AHL (s) replik:
          </note>
          <u who="jorgen_johansson_f30e7a" xml:id="i-37578ec405abf045-1" n="be6888df" prev="i-b059dd1ed275be33-1">
            <seg n="59c5473d">
              Herr talman! Frågan om att avskaffa den direktverkande elen har
              utretts. Utredningen bereds i Regeringskansliet.
            </seg>
            <seg n="4a6556e8">
              Det här är en intressant diskussion. Centern har här reserverat
              sig tillsammans med mp och v. Hur ställer sig de borgerliga partierna
              i den frågan? Där vill man inte alls förbjuda direktverkande el.
            </seg>
            <seg n="dfb6ed10">
              Vi har flera gånger här hört om den borgerliga alliansen. Det
              kan vara bra om ni någon gång hade samma synpunkter om hur det
              ska se ut i fråga om uppvärmning med hjälp av el eller annan energi
              i bostäder i framtiden. Den frågan är så centrerad till hur vi
              bor och hur vi ska värma upp våra hus. Jag tycker att det är en
              angelägen fråga att ställa till de andra borgerliga partierna
              i den så kallade borgerliga kartellen.
            </seg>
          </u>
          <note type="speaker" n="6bc5c80b">
            Anf. 28 CARL-AXEL ROSLUND (m):
          </note>
          <u who="carl-axel_roslund_85d34d" xml:id="i-cec15b994c870104-0" n="fb245a58" next="i-7bc5cb2c06cc49b1-0">
            <seg n="93e5562b">
              Herr talman! Jag vill gärna använda några minuter att tala för
              motion 204. Det är min motion som talar mot det obligatoriska
              hisstvånget inte mot hisstvång, men mot det obligatoriska. Vi
              vill väl alla ha tillgänglighet. Det verkar som att vi är helt
              överens om det. Men någonstans måste det finnas en gräns. Det
              här får inte drivas in absurdum till vilka kostnader som helst.
              I dag står vi i situationen att om vi säger nej till vindsvåningar
              utan hiss säger vi nej till vindsvåningar över huvud taget.
            </seg>
            <seg n="53d5e950">
              Att installera en hiss kostar enorma summor. Det sker rätt igenom
              ett hus. Det berättade Marietta de Pourbaix-Lundin så väl att
              jag inte behöver gå in på det. Då bromsas allt. Då säger säkert
              någon att det går att lägga hissarna utvändigt. Det kan man säkert
              göra i icke speciellt känsliga miljöer, men man kan inte göra
              det i känsliga innerstadsmiljöer. Då blir det inga lägenheter.
              Vi vet att intresset är enormt. Här kan man skapa helt unika lägenheter
              med snedtak, prång och vinklar, sådant som moderna människor vill
              ha i stället för de fyrkantiga lådmodulerna. Om nu folk vill ha
              det och är beredda att betala för det, varför kan de inte få det?
            </seg>
            <seg n="959162ef">
              Herr talman! Vi gjorde en undersökning i Malmö och visade att
              vi mycket snabbt kunde skaffa fram 2 000 lägenheter i centrala
              Malmö, framför allt studentlägenheter. Det är en studentstad med
              skriande behov av studentlägenheter. Vi vet att studenterna vill
              bo centralt. De är unga, friska och starka. De besväras inte nämnvärt
              av några trappor. Misstolka mig inte nu: Visst ska vi ha tillgänglighet,
              men här är kostnaden så stor att vi stoppar det som borde vara
              rimligt. För mig är valet enkelt: Jag tycker inte att valet mellan
              vindslägenheter utan hiss eller inga vindslägenheter alls är så
              svårt.
            </seg>
            <seg n="e30f2fb5">
              Herr talman! Den syn som genomsyrar svaret på bland annat min
              motion är att alla ska kunna bo kvar. Ni må ursäkta, men jag kan
              inte se dramatiken i detta att man ska bo kvar. Vi flyttar genom
              hela livscykeln utan någon som helst dramatik.
            </seg>
            <seg n="bd439019">
              Jag kan ta mig själv som exempel. Jag flyttade hemifrån som 16-åring
              till en enrummare. Sedan mötte jag kvinnan i mitt liv, och det
              blev en tvårummare. Sedan kom grabben, och det blev en trerummare.
              Sedan steg ekonomin, och det blev en fyrarummare. Sedan tjänade
              jag riktigt bra, och nu sitter jag i en femrumsvilla i två plan.
              Men jag kan också tala om att vi redan har börjat prata lite grann
              om pensioneringen och vad det kan innebära i minskad rörlighet
              och framför allt minskad inkomst. Vi är fullt beredda att flytta
              till en trerumsbostad. Skulle vi få problem gud förbjude! med
              rörligheten blir det en enplansvilla eller en lägenhet på första
              våningen.
            </seg>
            <seg n="26778356">
              Jag kan inte förstå denna dramatik i att folk flyttar. Varför
              ska man kunna bo kvar till varje pris? Vad vår bostadsmarknad
              behöver är en större cirkulation, absolut inte mindre.
            </seg>
            <seg n="f8fe7b13">
              Med denna syn, herr talman, stoppar man byggandet av tiotusentals
              lägenheter i våra stadskärnor. Det är lägenheter som hade löst
              ungdomens bostadsproblem. Man säger också nej till skapandet av
              tiotusentals byggjobb inom byggsvängen. Det är trist, herr talman.
              Det är uppenbart att jag står bakom min motion, men för att spara
              tid avstår jag från att yrka bifall till den.
            </seg>
          </u>
          <note n="176161e0">
            Anf. 29 SIW WITTGREN-AHL (s) replik:
          </note>
          <u who="carl-axel_roslund_85d34d" xml:id="i-7bc5cb2c06cc49b1-0" n="fb245a58" prev="i-cec15b994c870104-0">
            <seg n="cc4f8637">
              Herr talman! Jag får tacka för den målande beskrivningen av hur
              besvärligt det ibland kan vara att få bygga om på vindar. Därför
              är det viktigt att tillämpningen av plan- och bygglagen ligger
              på kommunerna, att det är kommunerna som har ansvar för att fatta
              beslut. Man ska vid varje tillfälle som man bygger och bygger
              nytt ta hänsyn. I storstäderna kan det ibland vara besvärligt.
              Man får för den skull inte glömma bort att även om man själv är
              ung, pigg och stark kan det finnas bekanta som inte är så unga,
              pigga, starka och har ben. Därför är det viktigt med avväganden,
              att vi kan komma både ut och in, unga som gamla. Alla unga är
              inte friska och starka.
            </seg>
          </u>
          <note type="speaker" n="9dfbfc43">
            Anf. 30 CARL-AXEL ROSLUND (m) replik:
          </note>
          <u who="carl-axel_roslund_85d34d" xml:id="i-cec15b994c870104-1" n="fb245a58" next="i-7bc5cb2c06cc49b1-1">
            <seg n="64606c37">
              Herr talman! Det är riktigt. Jag tycker mig förstå att det finns
              vissa dispensmöjligheter i kommunerna. När jag går runt i Helsingfors
              ser jag att ni är ganska väl försedda med vindslägenheter, och
              det ser dessutom oerhört trevligt ut, även utifrån. Men det tolkas
              uppenbarligen olika strikt i olika delar av landet. I Malmö är
              det i stort sett omöjligt att få bygga en vindsvåning. Jag skulle
              önska ett klarläggande, gärna härifrån riksdagen, att det ska
              kunna vara möjligt om installationen av hiss är orimligt dyr.
            </seg>
            <seg n="94403be6">
              Sedan var det frågan om bekanta. Vi blir alla gamla, och vi vill
              väl alla kunna åka och hälsa på våra nära och kära. Men någonstans
              måste det ändå finnas en brytpunkt. Vi vet att det kostar miljontals
              kronor per trapp att sätta in en hiss. Att lägga ut miljontals
              kronor för att någon ska kunna hälsa på någon gång är icke att
              använda resurserna på rätt sätt. Jag tror att de handikappade
              hade varit mer betjänta av att vi hade riktat resurserna dit där
              de gjorde största möjliga nytta.
            </seg>
          </u>
          <note n="a188ee4b">
            Anf. 31 SIW WITTGREN-AHL (s) replik:
          </note>
          <u who="carl-axel_roslund_85d34d" xml:id="i-7bc5cb2c06cc49b1-1" n="fb245a58" prev="i-cec15b994c870104-1">
            <seg n="87540ef0">
              Herr talman! Ja, det är viktigt att man som politiker, i politiska
              nämnder och även i riksdagen, tänker efter före, river hinder
              och tillskapar möjligheter. Men det måste ligga på kommunerna,
              som har att fatta de besluten. Jag tycker att det är jätteviktigt
              att det ligger på kommunal nivå.
            </seg>
            <seg n="7a589f8e">
              Sedan är det upp till oss politiker och partierna i storstäderna
              och i andra kommuner att se till att få politiskt aktiva människor
              som både kan tänka efter och anpassa saker och ting.
            </seg>
          </u>
          <note type="speaker" n="69b23a18">
            Anf. 32 CARL-AXEL ROSLUND (m) replik:
          </note>
          <u who="carl-axel_roslund_85d34d" xml:id="i-83a1da89aba8f98c-0" n="fb245a58">
            <seg n="1b84a2a6">
              Herr talman! Vi är överens om en hel del det hörs, och det gläder
              mig. Det sunda förnuftet borde råda. Men vi skiljer oss lite grann
              på en punkt. Vår uppgift är inte bara att stifta lagar. Vi skickar
              också signaler. Här är signalen alltför otydlig för att kommunerna
              ska fatta hur de ska agera.
            </seg>
          </u>
          <note type="speaker" n="3d3ace44">
            Anf. 33 STEN LUNDSTRÖM (v):
          </note>
          <u who="sten_lundstrom_2e5e25" xml:id="i-168b96badfd6c38f-0" n="21a50f61">
            <seg n="ecd52b4a">
              Herr talman! Jag kunde inte låta bli att begära ordet.
            </seg>
            <seg n="229287ed">
              Jag köpte för ett tag sedan en liten boll till mina barnbarn,
              en sådan där boll som man kastar i väg och som sedan studsar precis
              vart som helst. Det är inte särskilt bra för bollsinnet, mer än
              vid själva utkastet. Den moderata reservationen i det här betänkandet
              påminner om beteendet hos en sådan boll.
            </seg>
            <seg n="e3705a77">
              Å ena sidan säger man att det inte ska vara obligatoriskt att
              ha hissar, därför att det är så dyrt att bygga hissar. Det innebär
              att man inte har råd att bygga hissar, och då kommer det inte
              till stånd några bostäder. Å andra sidan säger man nej till alla
              förutsättningar för att samhället ska gå in och stötta så att
              de här hissarna kan byggas. Sedan säger man att funktionshindrade
              inte blir hjälpta av att tillskottet av bostäder blir mindre.
              Nej, självklart inte.
            </seg>
            <seg n="9c26b8a9">
              En ung frisk student talade Carl-Axel Roslund om, herr talman.
              Ja, när jag var en ung frisk student satt min mamma i rullstol.
              Hon hade lungemfysem och kunde över huvud taget inte gå uppför
              en trappa. Enligt Carl-Axel Roslunds sätt att resonera skulle
              jag inte ha kunnat umgås med min mamma i min egen lägenhet.
            </seg>
            <seg n="3c3c41db">
              Jag har en kompis som träffade en rullstolsbunden flicka under
              sin studenttid. De bodde inte i samma stad, och de skulle inte
              ha kunnat umgås normalt om Carl-Axel fått bestämma.
            </seg>
            <seg n="cab81d74">
              Hissen som sätts in i en trappa sätts inte in enbart för dem
              som bor på femte våningen i Malmö på Södra Förstadsgatan. Det
              innebär att tillgängligheten i hela trappuppgången blir betydligt
              större.
            </seg>
            <seg n="e9ea1af2">
              Med andra ord löser vi två problem samtidigt. Vi skapar fler
              bostäder, och vi får en ökad tillgänglighet i det byggda beståndet.
              Det innebär att folk får större chans att bo kvar eller flytta
              in i ett centralt läge när man tröttnar på villan i södra Malmö
              och vill komma in i innerstaden, och kanske har lite dåliga knän.
              Då får man plötsligt möjlighet att flytta in i Malmös innerstad
              och bo centralt och bra.
            </seg>
            <seg n="c2380cdc">
              När vi bygger de extra lägenheterna högst upp i husen installerar
              vi hissar också, och vi delar kostnaden. Det är inte bara de som
              bor på femte våningen i huset som ska vara med och betala kostnaden
              självklart inte. Det är en allmän standardökning.
            </seg>
            <seg n="1c14cbaf">
              Om fler dessutom ställer sig bakom Vänsterpartiets och en del
              andras idéer om att staten måste hjälpa till att skapa ekonomiska
              förutsättningar för hissbyggen har vi löst många problem. Rörelsehindrade
              studenter och studenter med rörelsehindrade släktingar och vänner
              får möjlighet att bo centralt. Dessutom får de som bor i södra
              Malmö i alltför stora villor i förhållande till hushållsstorleken
              och som har dåliga knän möjlighet att flytta in på tredje våningen
              i centrala Malmö. Det här förslaget är helt lysande.
            </seg>
            <seg n="c68b6423">
              Carl-Axel Roslund är som bollen som studsar. Man måste någonstans
              bestämma sig åt vilket håll man ska. Uppenbarligen studsar Carl-Axel
              Roslund fortfarande omkring i lokalen utan att veta vilken riktning
              han ska ta.
            </seg>
          </u>
          <note type="speaker" n="a116b22b">
            Anf. 34 CARL-AXEL ROSLUND (m) replik:
          </note>
          <u who="carl-axel_roslund_85d34d" xml:id="i-83a1da89aba8f98c-1" n="fb245a58">
            <seg n="6ee7d524">
              Herr talman! Nu börjar det låta som i Malmö fullmäktige. Det
              är härligt.
            </seg>
            <seg n="663bf0a1">
              Nej, Sten Lundström, vi säger inte nej till hissar. Det är det
              ingen som gör. Vi ska ha hissar så mycket vi bara kan, i stort
              sett överallt. Men det måste finnas rim och reson i vad det kostar
              i förhållande till vad man får ut av det. Det gällde specifikt
              min motion om vindsvåningar, ingenting annat. Att bebygga befintliga
              vindar som i dag står där kostar hyresgästerna stora pengar, vindar
              som till och med utgör en brandrisk men som aldrig utnyttjas.
            </seg>
            <seg n="57a7fc30">
              Du talar om den som är ung, frisk och stark. Ja, det står var
              och en fritt att välja en lägenhet, och att välja en annan lägenhet
              om man inte är ung, frisk och stark. Du hänvisar till en handikappad
              mamma: Jag skulle aldrig ha kunnat ta en sådan lägenhet, för då
              hade jag inte kunnat umgås med min mor. Men alternativet är det
              vi har i dag. I dag hade du aldrig kunnat få en sådan lägenhet,
              för det tillskapas inga, oavsett om du har en handikappad mor
              eller ej.
            </seg>
            <seg n="d32ec994">
              Du säger att det är en allmän standardhöjning. Jag är inte så
              övertygad om att de boende på första våningen tycker att de har
              fått en allmän standardhöjning när man skär rätt igenom deras
              lägenhet och de kanske mister ett rum för att det ska bli en hiss
              men på kuppen får en högre hyra. Det säger du är en allmän standardhöjning.
              Det tycker definitivt inte de på första och andra våningen.
            </seg>
            <seg n="3854a7b4">
              Du slutar med en liknelse och säger att jag är som en boll som
              studsar åt olika håll. Nej, i detta fall studsar jag åt ett enda
              håll, och det är uppåt, mot vindsvåningarna.
            </seg>
          </u>
          <note type="speaker" n="b4025c45">
            Anf. 35 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-168b96badfd6c38f-1" n="21a50f61">
            <seg n="f2eb3029">
              Herr talman! Risken är att du har slagit huvudet i taket och
              blivit lite förvirrad. Men det är en helt annan sak.
            </seg>
            <seg n="dae3c9f8">
              Man måste inse att det här inte är ett problem enkom för den
              rörelsehindrade, utan alla människor ska ha lika rättigheter.
            </seg>
            <seg n="57cf7fb0">
              Livet är inte så statiskt att när man flyttar in i en bostad
              är man säker på att man kommer att ha hälsan och kraften för tid
              och evighet. Det är inte heller så att de i min omgivning har
              en statisk hälsa som gör att de för tid och evighet kommer att
              må precis lika bra som den dag jag flyttade in. Till och med om
              jag valde att flytta in när alla mina vänner och bekanta, mina
              föräldrar och morföräldrar, var friska och krya kommer de inte
              att bibehålla hälsan under den tid jag bor kvar i lägenheten,
              utan de kommer också att behöva en hiss för att kunna komma och
              hälsa på.
            </seg>
            <seg n="397153f4">
              Carl-Axel Roslund och jag är överens om en sak, herr talman,
              och det är att det är lite väl dyrt att installera hissar. Därför
              har vi ett förslag på hur man kan förbättra det, ett förslag som
              Moderata samlingspartiet konsekvent röstat emot, nämligen möjligheten
              för staten att gå in och stötta utbyggnaden av hissar så att det
              blir ekonomiskt möjligt, så att det inte blir för dyrt, så att
              vi får en anpassning av bostadsbeståndet så att det blir tillgängligt
              för alla, så att vi kanske till och med får de bostäder i vindsvåningar
              som behövs. Sedan finns det en möjlighet till dispens i de fall
              där det är fullständigt omöjligt att lösa det på grund av tekniska
              problem. Där får till och med jag ge mig, även om det bär mig
              emot.
            </seg>
          </u>
          <note type="speaker" n="6b2d0e44">
            Anf. 36 CARL-AXEL ROSLUND (m) replik:
          </note>
          <u who="carl-axel_roslund_85d34d" xml:id="i-83a1da89aba8f98c-2" n="fb245a58">
            <seg n="31331b68">
              Herr talman! Jag kan säga till dig, Sten Lundström, att i Malmö
              ges det inga dispenser. I Malmö tolkar man regelverket så strikt
              att det inte blir några dispenser.
            </seg>
            <seg n="21eccb03">
              Du inledde med att säga att jag har studsat så högt att jag har
              slagit huvudet i taket. Det är möjligt. Mitt huvud tål många smällar
              det kan jag garantera dig.
            </seg>
            <seg n="b8aae5c2">
              Jag kan också säga till dig, Sten Lundström, att om jag blivit
              handikappad det kanske låter som att jag sticker ut hakan här
              och fått problem med rörligheten hade jag flyttat. Jag hade anpassat
              mitt boende till min egen medicinska status. Jag ser inget som
              helst dramatiskt i detta. Och hade jag haft en mor som var handikappad
              hade jag inte som en god son valt en vindslägenhet där hon aldrig
              kunde komma och hälsa på mig. Jag hade anpassat mitt boende efter
              det. Jag förstår inte ditt resonemang där.
            </seg>
            <seg n="61730984">
              Du säger att det ska vara lika rättigheter. Det är en oerhört
              vacker klyscha. Men vad det blir av det du säger är inga rättigheter.
              Vi kan stå här och utmåla lika rättigheter och att alla ska ha
              möjligheter, men det finns ju inte resurser till det. Alternativet,
              Sten Lundström, blir ju inga lägenheter alls. Det är det du menar
              är lika rättigheter.
            </seg>
          </u>
          <note type="speaker" n="c99a0f43">
            Anf. 37 STEN LUNDSTRÖM (v):
          </note>
          <u who="sten_lundstrom_2e5e25" xml:id="i-168b96badfd6c38f-2" n="21a50f61">
            <seg n="4660f2fc">
              Herr talman! Jag kan bara konstatera att Carl-Axel Roslund inte
              vill svara på frågan om samhällets möjligheter att skapa de lika
              förutsättningar som vi eftersträvar, nämligen att samhället går
              in och ekonomiskt stöder förutsättningen att bygga till hissar.
            </seg>
            <seg n="c82f50e1">
              Jag tror inte att det här är möjligt att göra på något annat
              sätt. Där är vi överens. Jag tror att det är nödvändigt med ett
              hissbidrag för att vi ska få fart på detta. Och det är nödvändigt
              för den åldrande befolkning som bor i fyravåningshus i framför
              allt Malmö men även i de andra storstäderna och faktiskt på en
              hel del platser i landsbygden också. Det är en förutsättning för
              att det ska finnas bostäder över huvud taget till de här människorna.
            </seg>
            <seg n="e377eadd">
              Det är inte så enkelt som du säger: Jag flyttar om det behövs
              för min hälsa.
            </seg>
            <seg n="2dc77b01">
              Ungdomar har ingenting att välja på i Malmö. 180 000 ungdomar
              är fortfarande sambo därför att det inte finns bostäder. Alltså
              måste de flytta till den där lägenheten högst upp, även när de
              har en handikappad mamma. Det finns inget alternativ. Det finns
              ingen annanstans att bo.
            </seg>
            <seg n="d62a3e52">
              Min beskrivning av dig som en guttaperkaboll så tror jag att
              vi sade hemma en gång i tiden stämmer fortfarande. Tänk efter
              innan du säger någonting. Tänk då på att det kanske vore bra om
              samhället ser till att de här förändringarna kommer till stånd.
            </seg>
          </u>
          <note n="8c23d0f1">
            Överläggningen var härmed avslutad.
          </note>
          <note n="afc3b723">
            4 § Miljökonsekvensbeskrivning enligt plan- och bygglagen, m.m.
          </note>
          <note n="4f562b3c">
            Föredrogs
          </note>
          <note type="speaker" n="20114edf">
            Anf. 38 HELENA HILLAR ROSENQVIST (mp):
          </note>
          <u who="helena_hillar_rosenqvist_bfb7d5" xml:id="i-4ab72eecf1757c1a-1" n="a9ecf112" next="i-3631b979ab7e7991-1">
            <seg n="200a9dfa">
              Herr talman! De elöverkänsligas situation behandlade vi i förra
              betänkandet, men även det här betänkandet anspelar på de problemen.
            </seg>
          </u>
          <note n="def0d531">
            I det här ärendet behandlar utskottet en proposition som heter
            2004/05:59 Miljökonsekvensbeskrivning enligt plan- och bygglagen,
            m.m.
          </note>
          <u who="helena_hillar_rosenqvist_bfb7d5" xml:id="i-3631b979ab7e7991-1" n="a9ecf112" prev="i-4ab72eecf1757c1a-1">
            <seg n="5285c23a">
              Enligt förslaget ska vissa bestämmelser i miljöbalken tillämpas
              om detaljplanen innebär att planområdet får tas i anspråk för
              vissa verksamheter eller åtgärder, till exempel för industriändamål
              eller för uppförande av köpcentrum, och dessa kan antas medföra
              en betydande miljöpåverkan.
            </seg>
            <seg n="ac699d2b">
              Det ska ställas krav dels på vad en miljökonsekvensbeskrivning
              ska innehålla, dels på samråd med och information till andra.
            </seg>
            <seg n="be189f61">
              Den här propositionen är jättebra. Det är bara det att det fattas
              en sak, och den vill vi lägga till. Det har kommit en motion från
              Miljöpartiet, och det har blivit en påföljande reservation som
              jag yrkar bifall till.
            </seg>
            <seg n="dbe00732">
              Förklaringen till detta är och det går att läsa i vår reservation
              att i takt med den enorma ökningen av antalet mobiltelefoner så
              ökar också antalet sändare som sätts upp. Sändarna sätts upp på
              hyreshus, master och vattentorn. Nu byggs för täckning över hela
              landet i mycket rask takt och med gynnsamma villkor för operatörerna,
              men helt utan att hänsyn tas till miljöbalk och försiktighetsprincip.
            </seg>
            <seg n="f83f78f0">
              Svenskar över hela landet upplever sig rättslösa vid bygglovshantering
              av och tillståndsgivning för 3 G-master och basstationer. Många
              fastighetsägare är ovilliga att upplåta mark för master eller
              byggnader för antenner och basstationer på grund av risker med
              mikrovågor och förfulning av miljön. Många kommuner stöder sina
              kommuninvånare i deras motstånd men har inget lagligt stöd för
              att kunna ingripa.
            </seg>
            <seg n="814909d2">
              För att kunna göra bedömningar om antenners och basstationers
              konsekvenser för människors hälsa och för omgivande miljö bör
              det vara självklart att miljökonsekvensbeskrivning ska göras innan
              ett område tas i anspråk för anläggning avseende mobiltelefoni.
            </seg>
            <seg n="5c8b56ee">
              Jag anser därför att det är rimligt att regeringens förslag kompletteras
              med en nionde punkt i 5 kap. 18 § andra stycket i plan- och bygglagen
              för anläggningar för mobiltelefoni. Det blir väldig exakt det
              här, men vi har faktiskt ett färdigt förslag. Sedan tycker vi
              att regeringen ska återkomma med ett förslag som tillgodoser våra
              önskemål i det här avseendet.
            </seg>
            <seg n="0e43508b">
              Jag vill också, så som utskottet föreslår, yrka avslag på det
              motionsyrkande där man menar att även anläggningar för mobiltelefoni
              ska omfattas av de i propositionen föreslagna kraven på miljökonsekvensbeskrivning.
            </seg>
            <seg n="1144af95">
              Preciseringarna i plan- och bygglagen innebär alltså att det
              ställs krav på miljökonsekvensbeskrivning av detaljplan i enlighet
              med det som ministerrådet och parlamentet har utfärdat, det så
              kallade miljökonsekvensbeskrivningsdirektivet. Det betyder att
              vissa bestämmelser i miljöbalken ska tillämpas om detaljplanen
              innebär att områden ska tas upp och användas för industriändamål,
              köpcentrum med parkeringsanläggning eller annan sammanhållen bebyggelse,
              skidbacke, skidlift eller linbana med tillhörande anläggning,
              hamn för fritidsbåtar, hotellkomplex eller fritidsby med tillhörande
              anläggningar, permanent campingplats, nöjespark och djurpark.
            </seg>
            <seg n="c571dde1">
              Herr talman! Bakgrunden till förslaget är att EU-kommissionen
              har menat att det finns brister i tydligheten i hur vi lever upp
              till rådets direktiv. Miljödepartementet har tittat på det här
              och gjort en översyn. Det kan då finnas anledning till det som
              framgår av förslaget, att vi ska göra några lagändringar med de
              här preciseringarna.
            </seg>
            <seg n="e68520b7">
              Utgångspunkten i den nuvarande lagstiftningen är egentligen att
              vi ska klara det tidigare och att, så att säga, det nuvarande
              regelverket egentligen används. Därför krävs heller inga särskilda
              övergångskrav på detta.
            </seg>
            <seg n="07c4ad9a">
              Förslaget innebär också att det blir tydligare krav på vad som
              ska uppfyllas i de beslutsunderlag som tas fram för planer och
              program. Dessutom har Boverket påpekat att det finns behov av
              säkerhetsföreskrifter när det gäller linbanor för persontransporter.
              Man har tagit fram förslag till föreskrifter om säkerhetsåtgärder
              men kan inte genomföra dessa förrän vi gör den här förändringen
              och regeringen därmed ger dem den befogenheten.
            </seg>
            <seg n="d8bf2983">
              När det gäller Miljöpartiets motion har jag först och främst
              svårt att se den här kopplingen, att frågan om mobiltelefonianläggningar
              skulle höra hemma i det här ärendet över huvud taget. Preciseringarna
              handlar ju egentligen om det som kommissionen har krävt. Och det
              som gäller mobiltelefonianläggningar handskas man med vid både
              detaljplaneanläggning av områden och bygglovsansökningar, och
              det är tillräckligt, tycker jag.
            </seg>
            <seg n="eb0d2c65">
              Herr talman! Jag tror att jag nöjer mig med det, och jag yrkar
              bifall till förslaget i betänkandet.
            </seg>
          </u>
          <note n="0ef9eecc">
            Anf. 39 STEFAN WIKÉN (s):
          </note>
          <note n="daf346af">
            Herr talman! Kammarens ledamöter och åhörare! Ärendet som vi
            nu behandlar handlar om preciseringar i bygglagen, och så är det
            en ändring i lagen om tekniska egenskapskrav på byggnadsverk med
            mera. Utskottet tycker att propositionen och lagändringarna bör
            genomföras. Jag yrkar därför bifall till förslaget i utskottets
            betänkande.
          </note>
          <note type="speaker" n="60d463c2">
            Anf. 40 STEN LUNDSTRÖM (v):
          </note>
          <u who="sten_lundstrom_2e5e25" xml:id="i-21a20359abb38b69-0" n="21a50f61" next="i-d288691a2c419d15-0">
            <seg n="50ca84e1">
              Herr talman! Jag har begärt sex minuters talartid. Jag kommer
              inte att ta dem i anspråk. Jag kommer för en gångs skull att vara
              kortare än min tilldelade tid. Det händer inte särskilt ofta.
            </seg>
            <seg n="a0f2231c">
              Det här betänkandet, herr talman, är en följd av ett EU-direktiv
              och en bristande uppfyllelsegrad från svensk sida. Utskottet har
              i stort sett varit enigt om den här propositionen. Vänsterpartiet
              har under en rad av år krävt moratorium för utbyggnad av externa
              köpcentrum utan att få gehör från riksdagen. Den här propositionen
              ger inget moratorium för allt i världen, men den tvingar i alla
              fall fram miljökonsekvensbeskrivningar för bland annat externa
              köpcentrum, och det är ett viktigt steg på väg till en lagstiftning
              som tar hänsyn mer till miljön än till strikta affärsintressen.
              Från vår sida välkomnar vi därför den skärpning som propositionen
              medför och utgår från att PBL-kommittén tar det sista steget för
              att bromsa den negativa utveckling vi har sett när det gäller
              omstrukturering av handeln till att man blir alltmer beroende
              av bil för att klara inköp av dagligvaror.
            </seg>
            <seg n="64338f7c">
              Miljöpartiet har en reservation i det här betänkandet som handlar
              om mobiltelefonanläggningar. Jag delar Socialdemokraternas uppfattning
              att den är lite felplacerad i just det här sammanhanget. Det innebär
              inte att Vänsterpartiet har bytt fot i sak när det gäller mobiltelefonerna,
              masterna och antennerna, och det är därför som vi har fogat ett
              särskilt yttrande till betänkandet.
            </seg>
            <seg n="59809a14">
              Vi står kvar bakom våra krav på att försiktighetsprincipen ska
              gälla, att masterna inte får placeras närmare än 150 meter från
              bostäder och 300 meter från skolor och förskolor. Vi står fast
              vid vårt krav på bygganmälan för uppsättning av antenner. Vi står
              fast vid vårt krav på markägarnas rättigheter att säga nej till
              uppsättande av master.
            </seg>
            <seg n="1bb5019e">
              Herr talman! Förhoppningsvis får vi den här debatten senare.
              Men att vi inte står bakom reservationen innebär inte att vi har
              bytt fot i sak, utan snarare på att vi tycker att reservationen
              har hamnat något fel när den behandlas i det här betänkandet.
            </seg>
            <seg n="48ab1b60">
              Med detta avslutar jag bostadsutskottets debatt för i dag.
            </seg>
          </u>
          <note n="8c23d0f1">
            Överläggningen var härmed avslutad.
          </note>
          <note n="a5f1db6d">
            Ajournering
          </note>
          <note n="2b518b1a">
            Kammaren beslutade kl. 13.51 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u who="sten_lundstrom_2e5e25" xml:id="i-d288691a2c419d15-0" n="21a50f61" prev="i-21a20359abb38b69-0">
            <seg n="219c2d4b">
              Återupptagna förhandlingar
            </seg>
            <seg n="9a6e8a6c">
              Vi ska ha frågestund med regeringen. Följande statsråd kommer
              att delta: vice statsminister Bosse Ringholm, försvarsminister
              Leni Björklund, statsrådet Morgan Johansson, statsrådet Lena Hallengren
              och statsrådet Lena Sommestad, som ombedes ta plats här framme.
            </seg>
            <seg n="a219e7b4">
              Jag vill påminna om att en fråga antingen ska vara av övergripande
              allmänpolitiskt slag eller avse ett ämne som faller inom ett av
              de närvarande statsrådens ansvarsområde och avse dennes tjänsteutövning.
              Frågor och svar ska vara korta och i princip inte överstiga en
              minut. En fråga ska vara en fråga och ett svar ett svar på frågan
              och ingenting annat.
            </seg>
            <seg n="c928181b">
              Därmed lämnar jag ordet fritt.
            </seg>
            <seg n="77f55f27">
              Stöd till barn i och utanför barnomsorgen
            </seg>
          </u>
          <note n="bb73ec1f">
            Förhandlingarna återupptogs kl. 14.00.
          </note>
          <note n="84be23a8">
            5 § Frågestund
          </note>
          <note n="be139559">
            Anf. 41 FÖRSTE VICE TALMANNEN:
          </note>
          <note type="speaker" n="fdeec941">
            Anf. 42 GÖRAN HÄGGLUND (kd):
          </note>
          <u who="goran_hagglund_1439a2" xml:id="i-4eeb5d77aeda4f61-0" n="bc586fdc">
            <seg n="07216de3">
              Herr talman! Jag har en fråga till Lena Hallengren med anledning
              av en debattartikel i Dagens Nyheter häromdagen. Hur kan det komma
              sig att det anses rimligt att vissa barn får ett stöd för barnomsorg
              på kanske 100 000 kr per år medan andra barn anses vara värda
              0 kr?
            </seg>
          </u>
          <note type="speaker" n="40fe4074">
            Anf. 43 Statsrådet LENA HALLENGREN (s):
          </note>
          <u who="unknown" xml:id="i-8e0902370ebb307d-0" n="69445a05">
            <seg n="a968d1d5">
              Herr talman! Jag vet inte riktigt hur jag ska tolka frågan. Vi
              har ju en föräldraförsäkring i Sverige som omfattar 13 månader
              med inkomstbortfallsprincipen. Den gäller alla föräldrar med barn
              och ger dubbelt så mycket om man har flera barn. Den ger möjlighet
              för både mammor och pappor att vara hemma med sina barn under
              en internationellt sett väldigt lång tid och även med svenska
              mått mätt en lång tid.
            </seg>
            <seg n="c0cf7ee5">
              Vi har en förskola som är väl utbyggd och som ger möjlighet för
              alla barn att delta i en pedagogisk verksamhet. Den rätten gäller
              också alla barn som har föräldrar som är arbetslösa eller föräldralediga.
            </seg>
          </u>
          <note type="speaker" n="e7533fac">
            Anf. 44 GÖRAN HÄGGLUND (kd):
          </note>
          <u who="goran_hagglund_1439a2" xml:id="i-4eeb5d77aeda4f61-1" n="bc586fdc">
            <seg n="4dbecff4">
              Herr talman! Grunden för min fråga var, som jag tror att alla
              hörde, just resonemanget att vissa barn anses vara värda ett stöd
              på kanske 100 000 kr per år medan andra barn får 0 kr. Hur kan
              det komma sig att det anses rättvist och klokt i Socialdemokraternas
              Sverige?
            </seg>
          </u>
          <note type="speaker" n="e5e1006c">
            Anf. 45 Statsrådet LENA HALLENGREN (s):
          </note>
          <u who="unknown" xml:id="i-b53a74200df07a1a-0" n="69445a05">
            <seg n="626d298d">
              Herr talman! Vilka barn som får 0 kr får Göran Hägglund utveckla
              i ett annat sammanhang. Alla får barnbidrag, alla omfattas av
              föräldraförsäkringen och vi har en förskola. Men det betyder inte
              att alla som har barn får ett antal kronor att använda på bästa
              möjliga sätt. Barnomsorgskontot har även Folkpartiet under den
              senaste tiden avvisat.
            </seg>
            <seg n="c599abbb">
              Räddningsplan för Östersjön
            </seg>
          </u>
          <note n="de3ad6c0">
            Anf. 46 SVERKER THORÉN (fp):
          </note>
          <u who="unknown" xml:id="i-d0da8918671a83c6-0" n="69445a05">
            <seg n="6c5c91ac">
              Herr talman! Min fråga går till miljöministern. Miljövårdsberedningens
              uppmärksammade rapport Strategi för hav och kust utan övergödning
              , som miljöministern fick förra veckan, visar bland annat att
              det behövs ett kraftfullt politiskt, internationellt genombrott
              för att få i gång kraftfulla åtgärder för att rädda Östersjön.
              Ett tillfälle för ett sådant genombrott är mötet i Polen i juni
              2005 mellan Östersjöns miljö- och jordbruksministrar om just miljösituationen
              runt Östersjön.
            </seg>
            <seg n="71412a6c">
              Min fråga till miljöministern blir: Vilka förberedelser är gjorda
              och vilka allianser är knutna för att vid det här tillfället kunna
              få det internationella politiska genombrott som en räddningsplan
              för Östersjön behöver?
            </seg>
          </u>
          <note type="speaker" n="4ac6d361">
            Anf. 47 Statsrådet LENA SOMMESTAD (s):
          </note>
          <u who="unknown" xml:id="i-b53a74200df07a1a-1" n="69445a05">
            <seg n="229e25d4">
              Herr talman! Miljövårdsberedningens rapport är mycket viktig.
              Som ordförande i Miljövårdsberedningen tog jag initiativ till
              att se vilka problem vi har i Östersjön. Sverige tog också som
              ordförande i Östersjöstaternas råd initiativ till den konferens
              i Polen som nu är på gång. Den handlar just om övergödningsproblemen
              och om hur jordbruksministrar och miljöministrar måste samarbeta
              närmare. Förberedelsearbetet för konferensen pågår just nu. Vi
              har kontakter med Polen, som gärna vill samarbeta med Sverige
              kring uppläggningen av konferensen.
            </seg>
            <seg n="ff93db87">
              Jag ser bland annat Miljövårdsberedningens rapport som ett viktigt
              underlag för de initiativ som vi kan ta, liksom Havsmiljökommissionens
              rapport som innehåller en lång rad förslag, till exempel när det
              gäller gemensam förvaltning av Östersjön. Det är en bra utgångspunkt
              för konferensen.
            </seg>
          </u>
          <note n="1a12f524">
            Anf. 48 SVERKER THORÉN (fp):
          </note>
          <u who="unknown" xml:id="i-d0da8918671a83c6-1" n="69445a05">
            <seg n="5fcb1685">
              Herr talman! Oavsett vilket scenario som gäller för övergödning
              och andra hot mot Östersjön, måste vi arbeta såväl lokalt och
              regionalt som internationellt. Folkpartiet och många med oss har
              kritiserat regeringen för att en marin strategi med skarpa förslag
              i form av en proposition inte tagits fram. Nu blir det tydligen
              en skrivelse. Betyder detta, miljöministern, att miljömålspropositionen
              som nu kommer innehåller så skarpa och samordnade förslag att
              en särskild proposition är överflödig?
            </seg>
          </u>
          <note type="speaker" n="dd7ad686">
            Anf. 49 Statsrådet LENA SOMMESTAD (s):
          </note>
          <u who="unknown" xml:id="i-8e0902370ebb307d-1" n="69445a05">
            <seg n="87e03b67">
              Herr talman! Jag är oerhört förvånad över den här kritiken, eftersom
              det är regeringen som har lett hela arbetet med att ta fram Havsmiljökommissionens
              förslag och även Miljövårdsberedningens förslag. Arbetet både
              med en miljömålsproposition och med en havsmiljöstrategi är i
              gång och ska presenteras i vår, enligt de besked som vi har givit.
              Jag har väldigt svårt att se vad det är som man i Folkpartiet
              är missnöjd med.
            </seg>
            <seg n="0019c39a">
              Nu ska vi ha en särskild debatt om Östersjöns miljö. Det tycker
              jag är utmärkt, för jag tror att vi behöver gemensamma tag snarare
              än split och konflikt kring de här frågorna. Det krävs inte bara
              att vi har en bred samling kring vad vi ska göra för Östersjöns
              miljö, för det är radikala och stora åtgärder. Det krävs också
              att länderna runt Östersjön tillsammans samarbetar i EU. Här tycker
              jag att det är bättre att hjälpas åt än att misstänkliggöra det
              arbete som är på gång och som är väldigt tydligt och offensivt.
            </seg>
            <seg n="da3bcf43">
              Alkoholpolitiken
            </seg>
          </u>
          <note type="speaker" n="2fb7cc07">
            Anf. 50 LENNART HEDQUIST (m):
          </note>
          <u who="lennart_hedquist_894aea" xml:id="i-4d7ebe657ea66775-0" n="e6ba03ca">
            <seg n="19f11284">
              Herr talman! Regeringen har tydligen alltmer som motto att vänta
              och se, med underlåtenhet att handla som följd. Det gäller bland
              annat alkoholfrågan och frånvaron av sänkta alkoholskatter, trots
              vad som har hänt i vår omvärld. Effekten av detta, och det har
              inte varit särskilt svårt att räkna ut, har blivit kraftig införsel
              av alkohol, export av skattebasen på alkohol till utlandet, lageruppbyggnad
              av alkohol i de svenska hemmen, ökad illegal försäljning, försäljningsminskning
              på Systembolaget, vilket hotar dess uppdrag, ökad alkoholkonsumtion
              och fler alkoholrelaterade brott. Samtidigt vidtas inga skarpa
              åtgärder för att komma åt detta med verksamma verktyg.
            </seg>
            <seg n="2fdf10f2">
              Min fråga till statsrådet Johansson är: Hur motiverar regeringen
              sin underlåtenhet att handla och sin vänta-och-se-politik på alkoholområdet?
            </seg>
          </u>
          <note type="speaker" n="6d07efac">
            Anf. 51 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-5e150db0cfe7cf97-0" n="7adfc689">
            <seg n="c9b49adc">
              Herr talman! Jag tror att det snabbaste sättet att svara på den
              frågan är att erkänna frågans problematik, att det faktiskt finns
              ett antal väldigt starka argument för att införa en sänkning av
              skatten men också ett antal väldigt starka argument emot.
            </seg>
            <seg n="5596c304">
              Att Moderaterna tar upp den här frågan är väl inte alldeles förtroendeingivande,
              framför allt inte när man försöker låtsas som att man slår vakt
              om Systembolaget genom att föreslå en sänkning av alkoholskatten,
              för vi vet ju att ni är emot Systembolaget. Ni vill egentligen
              att man ska ställa ut öl och vin i Ica- och Konsumaffärerna.
            </seg>
            <seg n="9c71830b">
              Vi som slår vakt om Systembolaget och som slår vakt om det viktiga
              instrument som det är i alkoholpolitiken ser också bekymren när
              det gäller alkoholskatten. Jag tror att det är svårt att i längden
              upprätthålla de stora skillnader som i dag finns mellan våra grannländer,
              därför att det finns en risk för att det leder till en skattekonkurrens
              och faktiskt också till ett ökat drickande.
            </seg>
            <seg n="ce8ede7f">
              Jag tycker att vi i den här kammaren under våren ska diskutera
              frågan vidare för att se hur vi ska lösa den. Sedan har vi föreslagit
              andra åtgärder för att komma till rätta med den här problematiken,
              bland annat skärpta straff för illegal vidareförsäljning.
            </seg>
          </u>
          <note type="speaker" n="beae79df">
            Anf. 52 LENNART HEDQUIST (m):
          </note>
          <u who="lennart_hedquist_894aea" xml:id="i-4d7ebe657ea66775-1" n="e6ba03ca">
            <seg n="ad744c9c">
              Herr talman! Undanflykter är ett dåligt gömställe, och det gäller
              även för en regering och ett statsråd. Det går inte att komma
              ifrån att regeringens vänta-och-se-attityd har negativa verkningar
              på alla de områden som jag nämnde, bland annat för det svenska
              systembolaget. När prisinstrumentet inte längre fungerar för att
              hålla tillbaka konsumtionen måste man se till att tillgripa andra
              verksamma verktyg, samtidigt som skattenivån naturligtvis måste
              ned så att inte skattebasen hela tiden åker i väg till utlandet.
              Jag tycker att det är skandalöst att regeringen under de två år
              den har kunnat handla inte gjort någonting.
            </seg>
            <seg n="b18413d8">
              Jag återupprepar min fråga: Vilket är motivet till att man trots
              regeringens egen utredning inte kan komma loss i frågan?
            </seg>
          </u>
          <note type="speaker" n="1047f473">
            Anf. 53 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-5e150db0cfe7cf97-1" n="7adfc689">
            <seg n="28f4be1a">
              Herr talman! Återigen tror jag att frågeställaren underskattar
              problemets karaktär. Å ena sidan måste vi lägga i vågskålen risken
              för en ökad totalkonsumtion och med den riskerna för exempelvis
              ett ökat problemdrickande, och detta från en redan ganska hög
              nivå. Å andra sidan måste vi i vågskålen lägga problemen med den
              illegala vidareförsäljningen och den snabba införsel som nu sker.
            </seg>
            <seg n="ba2089e8">
              Det är ju så med Moderaterna att de alltid har velat sänka skatterna
              på alkohol alldeles oavsett hur situationen har varit. Ni har
              ju alltid velat avskaffa Systembolaget, och ni har alltid velat
              ha en väldigt liberal hållning till alkoholpolitiken över huvud
              taget. Det gör att jag inte riktigt lyssnar lika noga till Moderaterna
              i alkoholpolitiken längre. Ni har alltid haft en släpphänt linje.
              Alla andra partier ställer däremot upp på en restriktiv och ansvarstagande
              alkoholpolitik i den här kammaren. Det är kanske mellan de partierna
              som vi nu ska föra diskussionen vidare.
            </seg>
            <seg n="58d69d81">
              Forskning och utveckling i försvarsindustrin
            </seg>
          </u>
          <note type="speaker" n="5d492258">
            Anf. 54 ESKIL ERLANDSSON (c):
          </note>
          <u who="eskil_erlandsson_afa9cb" xml:id="i-6920ae9180755da1-0" n="8d394e78">
            <seg n="7d815336">
              Herr talman! Jag har en problematik och en frågeställning riktad
              till försvarsministern. Vi har ju en ganska stor försvarsindustri
              i Sverige, en industri som är viktig för Sverige på många sätt.
              I denna industri bedrivs bland annat mycket forskning och utveckling
              samtidigt som industrin sysselsätter många människor på olika
              platser.
            </seg>
            <seg n="e20654ec">
              Nu brottas den här industrin med problem eftersom de beställningar
              som svenska staten traditionellt har gjort inte är av samma storlek
              och dignitet som tidigare. Det är ju bra att det är på det sättet
              för att hotbilden är en annan i dag. Men vi har fått väldigt många
              civila applikationer från försvarsindustrin och haft mycket nytta
              av den forskning och utveckling som har bedrivits inom den svenska
              försvarsindustrin. Vad gör regeringen för att vi inte ska gå miste
              om den forskning och utveckling som bedrivs inom den svenska försvarsindustrin
              och därmed sysselsättning och utveckling i Sverige?
            </seg>
          </u>
          <note type="speaker" n="0086f953">
            Anf. 55 Försvarsminister LENI BJÖRKLUND (s):
          </note>
          <u who="unknown" xml:id="i-8e0902370ebb307d-2" n="69445a05">
            <seg n="ee01ec17">
              Herr talman! Det är ju inte bara den svenska förvarsindustrin
              som brottas med svårigheter. Till följd av att de flesta länder
              måste ändra sitt försvar från gamla invasionsförsvar till insatsförsvar,
              det som också vi gör, är det över huvud taget så att det finns
              en överkapacitet på försvarsindustriområdet. Det är därför det
              är viktigt med samverkan mellan länder kring nya stora utvecklingsprojekt,
              men det är också viktigt att vi kan se till att vi behåller en
              god förmåga på de områden där svensk försvarsindustri är absolut
              bäst. Det försvarsbeslut som vi har lagt fram innehåller just
              en sådan inriktning för det fortsatta utvecklingsarbetet.
            </seg>
          </u>
          <note type="speaker" n="c1914130">
            Anf. 56 ESKIL ERLANDSSON (c):
          </note>
          <u who="eskil_erlandsson_afa9cb" xml:id="i-6920ae9180755da1-1" n="8d394e78">
            <seg n="a0e8828b">
              Herr talman! Är regeringen beredd att ompröva redan lagda beställningar
              och i stället använda pengar för att utveckla nya produkter så
              att vi kan fortsätta att vara ledande i världen på vissa områden?
              Då tror jag nämligen att vi har en chans att behålla delar av
              den här industrin, som är viktig för Sverige, i olika delar av
              landet.
            </seg>
          </u>
          <note type="speaker" n="cb13f33c">
            Anf. 57 Försvarsminister LENI BJÖRKLUND (s):
          </note>
          <u who="unknown" xml:id="i-8e0902370ebb307d-3" n="69445a05">
            <seg n="dbd757a9">
              Herr talman! På ett par områden finns det fortfarande långa beställningar
              lagda. På de områdena pågår det sedan drygt ett år tillbaka förhandlingar
              mellan staten och industrin för att se hur beställningarna ska
              levereras så att vi samtidigt kan skapa ett utrymme för ny utveckling.
            </seg>
            <seg n="f638da6c">
              Skogen som tillväxtfaktor
            </seg>
          </u>
          <note type="speaker" n="4cdeee4a">
            Anf. 58 KRISTINA ZAKRISSON (s):
          </note>
          <u who="kristina_zakrisson_c9f795" xml:id="i-e1f5a90679ccee11-0" n="ef54380e">
            <seg n="105dc54a">
              Herr talman! Skogen, malmen och vattenkraften har varit viktiga
              grundpelare i uppbyggnaden av vår välfärd. Våra basnäringar är
              fortsatt mycket viktiga för utvecklingen, framför allt i Norrbotten.
              Där utgör de en stor del av tillväxten och arbetsmarknaden.
            </seg>
            <seg n="f2ed456c">
              Skogsnäringen är en av våra största exportnäringar. Skogen är
              naturligtvis också viktig ur rekreationssynpunkt och för att bevara
              djur- och växtarter. Det måste, förstår jag, ha hög prioritet.
              Men det måste gå att kombinera med en utveckling som gör att vi
              kan fortsätta använda skogen som tillväxtfaktor.
            </seg>
            <seg n="59594f5c">
              Möjligheten att på ett effektivt sätt nyttja skogens resurser
              begränsas i dag av reservatsbildningar. Min fråga till statsrådet
              Lena Sommestad är: Vilken möjlighet finns det att se över reservatsbildningarna
              för att på ett bättre sätt gynna utvecklingen inom skogsindustrin?
            </seg>
          </u>
          <note type="speaker" n="04f6ccaf">
            Anf. 59 Statsrådet LENA SOMMESTAD (s):
          </note>
          <u who="unknown" xml:id="i-8e0902370ebb307d-4" n="69445a05">
            <seg n="71ab6223">
              Herr talman! Jag håller med Kristina Zakrisson om att skogsindustrin
              är en av våra absolut viktigaste industrier. Den är oerhört viktig
              för svensk ekonomi och svensk sysselsättning. Det är en industri
              som ska vidareutvecklas. Inte minst är det viktigt att vi jobbar
              vidare med förädling av vår skogsråvara. Samtidigt behövs det
              en balans när det gäller hur mycket skog vi exploaterar och vad
              vi värnar för framtida generationer.
            </seg>
            <seg n="825b3989">
              Om vi ser hur det ser ut i Sverige i dag är det inte mer än en
              knapp procent av skogen nedan den fjällnära gränsen som är formellt
              skyddad. Jämför vi Sverige med många andra länder i världen har
              vi en relativt låg andel skyddad skog. Det där har historiska
              förklaringar. Vi har utnyttjat skog för skogsbruk i mycket hög
              grad i Sverige.
            </seg>
            <seg n="76be17bc">
              För några år sedan granskade OECD svensk naturvårdspolitik och
              kom med kritik av just detta. Under senare år har därför arbetet
              med att ha fler reservat intensifierats. Vi har nu ett tydligt
              mål på totalt 900 000 hektar skogsmark som ska skyddas varav 400
              000 hektar formellt som reservat. Det gäller, och det är ett viktigt
              grundbeslut för det fortsatta arbetet.
            </seg>
          </u>
          <note type="speaker" n="45338e62">
            Anf. 60 KRISTINA ZAKRISSON (s):
          </note>
          <u who="kristina_zakrisson_c9f795" xml:id="i-e1f5a90679ccee11-1" n="ef54380e">
            <seg n="6f4a9bd9">
              Herr talman! Jag tackar för svaret. När det gäller obalansen
              skulle jag vilja säga att jag tycker att det finns en obalans
              i hur de här reservaten är fördelade geografiskt över landet.
              En väldigt stor del av reservaten finns just i mitt hemlän, Norrbotten.
              Jag undrar: Avser statsrådet att vidta några åtgärder för att
              nå en bättre geografisk balans?
            </seg>
          </u>
          <note type="speaker" n="df292268">
            Anf. 61 Statsrådet LENA SOMMESTAD (s):
          </note>
          <u who="unknown" xml:id="i-8e0902370ebb307d-5" n="69445a05">
            <seg n="822dbaaa">
              Herr talman! Jag har redan vidtagit åtgärder för att få en bättre
              balans, för det stämmer att vi har haft fler reservat och nationalparker
              i norra Sverige än i södra Sverige. Framför allt har vi haft stora
              skyddade områden kring fjällen. Vad vi har gjort nu är att vi
              har bett Skogsstyrelsen och Naturvårdsverket att se på en strategi
              för hela Sverige som just går ut på att få en bra regional fördelning.
              Det innebär att vi kommer att skärpa våra ansträngningar att få
              fler reservat i södra Sverige och i södra Sveriges produktiva
              skogar. Det kommer dock inte att innebära att det nödvändigtvis
              är fullständigt slut med reservatsbildningar i Norrbotten eller
              Västerbotten. Det kan fortfarande vara aktuellt med reservatsbildningar
              där. Men vi behöver en bättre fördelning, och vi ska, när vi får
              den här rapporten, gå vidare och se vilka åtgärder vi ska vidta
              för att få en bra fördelning över hela Sverige.
            </seg>
            <seg n="58e27da8">
              Den psykiska ohälsan bland ungdomar
            </seg>
          </u>
          <note type="speaker" n="6cf32863">
            Anf. 62 CHRISTINA ANDERSSON (c):
          </note>
          <u who="yvonne_andersson_be31d0" xml:id="i-026663fc99b020f6-0" n="85a66747">
            <seg n="455c71db">
              Herr talman! Min fråga går till statsrådet Morgan Johansson.
              Det finns oroande rapporter om våra ungdomars psykiska ohälsa.
              I den senaste rapporten från Bris kan man läsa om en stor ökning
              av telefonsamtal och mejl från unga flickor med självmordstankar.
              Många av dessa flickor som ringt eller mejlat har haft självmordstankar
              under lång tid. Några har också gjort försök att ta sina liv.
              De här flickorna har ofta lågt förtroende för vuxna och negativa
              erfarenheter av professionell hjälp. Min fråga blir: Vilka åtgärder
              i förebyggande syfte kan statsrådet tänka sig att vidta?
            </seg>
          </u>
          <note type="speaker" n="024baa28">
            Anf. 63 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-5e150db0cfe7cf97-2" n="7adfc689">
            <seg n="b8bcbbd0">
              Herr talman! Jag bad för något år sedan en parlamentarisk kommitté
              att se över hela den sociala barn- och ungdomsvården. Det här
              kan ju sägas vara en del av denna. Jag kommer att få ett betänkande
              tillbaka under oktober. Då får vi se vilka åtgärder man kommer
              att föreslå.
            </seg>
            <seg n="4b70d4de">
              Annars skulle jag nog vilja säga att en stor del av de insatser
              som ska göras måste göras inom ramen för psykiatrin. I innevarande
              års budget, och också i nästa års budget, går man ut med ökade
              resurser från statens sida för att stärka just psykiatrin. Barn-
              och ungdomspsykiatrin måste vara ett prioriterat område i den
              satsningen. Jag tror att det inom både den sociala barn- och ungdomsvården
              och de institutioner som jag ansvarar för inom ramen för Statens
              institutionsstyrelse finns åtgärder att vidta. Där väntar vi på
              ett betänkande. Sedan har vi som sagt också psykiatrin, där vi
              redan har ökade resurser att kunna gå in med.
            </seg>
          </u>
          <note type="speaker" n="8c3cf96a">
            Anf. 64 CHRISTINA ANDERSSON (c):
          </note>
          <u who="yvonne_andersson_be31d0" xml:id="i-026663fc99b020f6-1" n="85a66747">
            <seg n="43e05732">
              Herr talman! Det finns andra rapporter om att det tar längre
              tid för flickor att få hjälp än för pojkar. Hur kan det komma
              sig att unga flickor måste må så dåligt innan de får hjälp? Är
              deras problem svårare att upptäcka och lättare att blunda för?
              Det är bra med ökade resurser till psykiatrin. Jag måste ändå
              uppfatta statsrådets svar så att regeringen är beredd att prioritera
              ett förebyggande arbete för att minska den psykiska ohälsan hos
              våra ungdomar och gärna prioritera flickor.
            </seg>
          </u>
          <note type="speaker" n="8b21495e">
            Anf. 65 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-5e150db0cfe7cf97-3" n="7adfc689">
            <seg n="c320f84b">
              Herr talman! Jag kan inte annat än instämma i frågeställarens
              bild, framför allt detta att det tar längre tid att åtgärda flickor.
              Vi såg exempelvis det alldeles nyligen när det visade sig att
              kommunerna väntar så länge med att ta hand om flickor som har
              problem att när man väl kommer in i till exempel Statens institutionsstyrelses
              behandlingshem är man så illa däran att det måste vara låsta avdelningar.
              Annars går det inte att hantera de här fallen.
            </seg>
            <seg n="d0f37b8c">
              Det har bland annat fått till följd att en del öppna avdelningar
              har fått problem med att just fylla platserna. Att få kommunerna
              att ingripa i tid det gäller både socialtjänsten och psykiatrin
              tror jag kommer att vara en väldigt viktig fråga framöver. Där
              har vi, som sagt, både en del pengar och ett pågående utredningsarbete
              när det gäller att ta fram åtgärder.
            </seg>
            <seg n="437e2fd8">
              Förbudet mot bly i ammunition
            </seg>
          </u>
          <note type="speaker" n="8ca49f30">
            Anf. 66 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-48a3cfcede28fbe5-0" n="52d1bdac">
            <seg n="b5bac521">
              Herr talman! Förbudet mot bly i ammunition träder i kraft om
              ungefär tio månader. Det är alltfler av dem som har intresse för
              eller engagemang i frågan som nu uppdagar vilka problem det för
              med sig.
            </seg>
            <seg n="99f0048e">
              Jag kan helt snabbt återge vad SGU, Sveriges geologiska undersökning,
              säger: Att det finns naturligt bly i den svenska moränen samt
              blyets låga mobilitet gör att några miljöeffekter inte kommer
              att kunna påvisas ens på mycket lång sikt.
            </seg>
            <seg n="f1b297c7">
              Min fråga till miljöministern blir därför: Vilka slutsatser drar
              miljöministern av att det är alltfler som blir betänksamma inför
              det här förbudet?
            </seg>
          </u>
          <note type="speaker" n="c56def95">
            Anf. 67 Statsrådet LENA SOMMESTAD (s):
          </note>
          <u who="unknown" xml:id="i-8e0902370ebb307d-6" n="69445a05">
            <seg n="308edc78">
              Herr talman! Bly är en metall som är giftig för miljön. Därför
              har regering och riksdag inom ramen för miljö- och kvalitetsmålet
              Giftfri miljö beslutat att fasa ut bly och att användningen av
              bly i stort sett ska ha upphört till år 2010. Beslutet om att
              fasa ut bly i ammunition är ett led i det här arbetet.
            </seg>
            <seg n="846af966">
              Det är riktigt att vi har haft en mycket stor diskussion om detta.
              Det har framför allt att göra med att det har visat sig vara svårt
              att fasa ut och få en ersättning för bly i ammunition. Vi behöver
              en ersättning, till exempel stålkulor som ska fungera och vara
              säkra för de jägare som använder dem.
            </seg>
            <seg n="9e973192">
              Vi har fått en skrivelse bland annat från Svenska Jägareförbundet,
              Skogsindustrierna och Lantbrukarnas Riksförbund. Vi har remitterat
              skrivelsen och kommer att ta vara på synpunkterna för att se om
              det behövs nya överväganden när det gäller det här förbudet.
            </seg>
            <seg n="ae060972">
              Dock vill jag fortfarande understryka att vi inte ska underskatta
              faran med att sprida bly i naturen. I grunden är det alltså ett
              riktigt beslut, men vi kommer att se över detta och återkomma
              med eventuella förslag.
            </seg>
          </u>
          <note type="speaker" n="afd0e0db">
            Anf. 68 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-48a3cfcede28fbe5-1" n="52d1bdac">
            <seg n="d7193797">
              Herr talman! Det är intressant att miljöministern säger att bly
              är giftigt för naturen. Jag kan säga att morän naturligt innehåller
              upp till 2 000 kilo per hektar. Då innebär 50 ton fördelat över
              hela Sveriges yta en fullständigt försumbar del. Det här håller
              inte! Det kan nästan vem som helst förstå.
            </seg>
            <seg n="bacb4945">
              Därför blir min fråga till miljöministern om det ändå inte vore
              klokt att här och nu säga okej vi ska ge en konsekvensbeskrivning.
              Det är ju över huvud taget inte gjort.
            </seg>
          </u>
          <note type="speaker" n="b1cdc224">
            Anf. 69 Statsrådet LENA SOMMESTAD (s):
          </note>
          <u who="unknown" xml:id="i-8e0902370ebb307d-7" n="69445a05">
            <seg n="3b8eebf4">
              Herr talman! Nej, jag tänker inte här och nu säga någonting utan
              att lyssna på de remissinstanser som nu tittar på det här förslaget
              och noga bereder frågan. Det förs en stor diskussion om vad det
              betyder att bly finns i marken. Jag tror att de flesta är eniga
              om att det inte är bra att bly finns i vattenbemängda marker.
              Därför finns det en enighet om att inte heller använda bly i ammunition.
              Men det finns också andra frågor att överväga.
            </seg>
            <seg n="df737f05">
              När vi ser på miljömålen ser vi dem i ett långt perspektiv. Att
              det inte finns vatten i ett område i dag behöver inte betyda att
              det inte finns där i morgon. Jag tänker noga gå igenom frågan
              och återkomma när den är noga beredd, precis som när det gäller
              alla andra miljöfrågor. Det tycker jag att frågan är värd.
            </seg>
            <seg n="45b9dcc6">
              Vaccin mot fågelinfluensa
            </seg>
          </u>
          <note type="speaker" n="4667b8f5">
            Anf. 70 NYAMKO SABUNI (fp):
          </note>
          <u who="nyamko_sabuni_a7746a" xml:id="i-fd274b8c5ca55a4f-0" n="88273136">
            <seg n="31bdcb66">
              Herr talman! När regeringens hälsoexpert professor Wigzell gick
              ut och sade att han skulle hamstra mediciner till sig själv och
              sin familj blev jag som medborgare lite orolig.
            </seg>
            <seg n="f69901bf">
              Nu har regeringen fått en pandemiplan där det bland annat bedöms
              hur många som skulle kunna komma att smittas av en epidemi om
              det skulle bli aktuellt. Det rör sig om 1,2 miljoner svenskar.
            </seg>
            <seg n="f95ac882">
              Min fråga till statsrådet Morgan Johansson är: När tänker Sverige
              lägga in en beställning? Jag vet att Storbritannien precis har
              köpt till 25 % av sin befolkning. USA har lagt in en beställning.
              Samtidigt meddelar medierna att medicinerna snart är slut.
            </seg>
            <seg n="f563ebe7">
              När tänker Sverige lägga in en beställning, och hur stor kommer
              den att vara?
            </seg>
          </u>
          <note type="speaker" n="17dc8f40">
            Anf. 71 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-5e150db0cfe7cf97-4" n="7adfc689">
            <seg n="b2be055f">
              Herr talman! Man ska nog se två saker här. Den ena är att det
              finns ingen pandemi i dag. Ibland får man en diskussion om att
              en sådan är väldigt nära förestående, att det finns en risk för
              ett influensautbrott praktiskt taget i morgon. Det finns det inte.
              Däremot finns risken att fågelinfluensan kan börja smitta mellan
              människor. Jag tror att bara ett enda sådant fall hittills har
              konstaterats. Men fortfarande är det väldigt osäkert om det här
              verkligen kommer att ske.
            </seg>
            <seg n="2b8437f5">
              Vår inställning har hela tiden varit att hoppas på det bästa
              men planera för det värsta. Det innebär bland annat att vi måste
              ha en ordning för att kunna köpa in vaccin till hela befolkningen
              om vi skulle hamna i en sådan situation. Några av de förslag som
              Socialstyrelsen kommer med till oss, bland annat när det gäller
              en gemensam upphandling av vaccin, bereder vi vidare för att försöka
              säkerställa nämnda ordning.
            </seg>
            <seg n="418ccf7f">
              I förslagen från Socialstyrelsen ingår också förslag om att öka
              de beredskapslager som vi i dag har av antivirala läkemedel. En
              halv miljon doser föreslår man att vi ska köpa in. Vi kommer att
              bereda förslaget vidare, men för detta behövs också en finansiering.
              Därför är jag inte beredd att i dag sätta ut ett datum för när
              vi kan lägga in beställningar. Men det är absolut regeringens
              målsättning att fullfölja de förslag som kommer från Socialstyrelsen
              i det avseendet.
            </seg>
          </u>
          <note type="speaker" n="f8b246e6">
            Anf. 72 NYAMKO SABUNI (fp):
          </note>
          <u who="nyamko_sabuni_a7746a" xml:id="i-fd274b8c5ca55a4f-1" n="88273136">
            <seg n="d64d8ded">
              Herr talman! Innan ett vaccin tillverkas måste epidemin ha brutit
              ut. Man måste ju veta vilken typ av virus det är. Det gör att
              det tar tid, så antivirala medel är vad som behövs för att förebygga.
            </seg>
            <seg n="bb3eb660">
              Eventuellt, säger du. Du spelar rysk roulett med svenskarnas
              liv. Eventuellt beställer vi 500 000 doser när vi gör bedömningen
              att 1,2 miljoner personer skulle komma att smittas. Men om man
              nu ändå har möjlighet att planera för en epidemi, varför ser man
              då inte till att ha mediciner till hela den mängd människor som
              man menar kan komma att smittas?
            </seg>
          </u>
          <note type="speaker" n="cbbdd096">
            Anf. 73 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-5e150db0cfe7cf97-5" n="7adfc689">
            <seg n="ffea4072">
              Herr talman! Det finns problem med antivirala läkemedel. Ett
              problem är att man kan lagra sådana i bara trefem år. Därefter
              blir de inaktuella de fungerar inte längre. Ett annat problem
              är att en för stor användning av antivirala läkemedel provocerar
              fram resistens bland virus som man ska behandla mot. Det innebär
              att man kan komma att hamna i en situation där det blir fullständigt
              meningslöst att använda de doser som köpts in. Därför är detta
              en fråga om en avvägning som måste göras. Norge funderar, vad
              gäller dess pandemiplan, på att köpa in 200 000 doser ungefär
              vad som ligger i den svenska planen. Jag vill inte låsa mig för
              ett antal här utan konstaterar bara att Socialstyrelsens rekommendation
              är en halv miljon doser. Det är vad vi nu utgår från. Sedan får
              vi se var vi i slutändan landar.
            </seg>
            <seg n="deaa4257">
              Det är ändå viktigt att sända ut signalen att vi tar frågan på
              allra största allvar. Ett av de problem som vi tidigare haft är
              att vi inte haft en ordning för att kunna köpa in vaccin till
              hela befolkningen när det väl finns. Det är ju egentligen det
              som så att säga är den slutliga lösningen på själva problemet.
              En sådan ordning ska vi nu skapa oss.
            </seg>
            <seg n="a49d7a6a">
              Vardagsmotion
            </seg>
          </u>
          <note type="speaker" n="f89739c9">
            Anf. 74 HILLEVI LARSSON (s):
          </note>
          <u who="hillevi_larsson_67e0bc" xml:id="i-71a53d6a8dc2084d-0" n="5380ee93">
            <seg n="ebda8e61">
              Herr talman! Jag vill ställa en fråga till folkhälsominister
              Morgan Johansson. USA har länge varit känt för att ha många överviktiga,
              stillasittande människor. Vi är på väg i den riktningen men är
              tack och lov! ännu inte där. Dock går utvecklingen åt fel håll.
            </seg>
            <seg n="aa2f8abf">
              Hittills har fokus mycket legat på matvanor och skräpmat, men
              minst lika viktigt i sammanhanget är detta med motion. Då tänker
              jag inte på ett överdrivet idrottande på elitnivå, som tvärtom
              till och med kan vara skadligt. Däremot är vardagsmotion någonting
              som är väldigt underskattat. Det kan vara att man cyklar till
              jobbet 1015 minuter räcker eller att man promenerar i stället
              för att ta bilen när man ska handla. Problemet i USA är just att
              man när man ska handla tar bilen till och med när det rör sig
              om 300 meter. Man går över huvud taget inte och rör sig oerhört
              lite.
            </seg>
            <seg n="73627ac2">
              Min fråga till folkhälsoministern är hur vi ska uppmuntra människor
              som kanske känner sig för stressade för att hinna avsätta tid
              för motion men som kanske kunde hinna med lite vardagsmotion.
              Det gäller att sprida detta som någonting som är väldigt bra för
              folkhälsan.
            </seg>
          </u>
          <note type="speaker" n="b4e7f3c2">
            Anf. 75 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-5e150db0cfe7cf97-6" n="7adfc689">
            <seg n="237588f6">
              Herr talman! Hillevi Larsson berör något som faktiskt kan bli
              ett stort folkhälsoproblem framöver. Hälften av männen och ungefär
              en tredjedel av kvinnorna är överviktiga. Själv tillhör jag nämnda
              kategori. Men jag brukar hävda att det inte är så att jag väger
              för mycket, utan jag är för kort för min vikt. Det säger kanske
              en del om hur vi reagerar. Förnekelse är ibland den första reaktionen.
            </seg>
            <seg n="e98ac4ef">
              Bara detta att kanske ta trappan i stället för att åka hiss eller
              att kunna promenera till jobbet är ett par exempel.
            </seg>
            <seg n="71a89e37">
              Vi fick 79 förslag från Folkhälsoinstitutet och Livsmedelsverket
              för en månad sedan för att dels förbättra kostvanorna, dels öka
              möjligheterna till motion och fysisk aktivitet. Det är massor
              med förslag som gäller skolans område men också när det gäller
              vuxna. De förslagen bereder vi nu i Regeringskansliet. Det viktiga
              är att vi för debatten vidare, att vi hela tiden lyfter fram de
              här frågorna och att vi tänker lite på hur vi beter oss i vardagslivet,
              vad vi äter och att vi tar tillfällena i livet att röra på oss
              mer än vad vi har gjort hittills.
            </seg>
          </u>
          <note type="speaker" n="c8ecaeb8">
            Anf. 76 HILLEVI LARSSON (s):
          </note>
          <u who="hillevi_larsson_67e0bc" xml:id="i-71a53d6a8dc2084d-1" n="5380ee93">
            <seg n="9f8288cf">
              Herr talman! Det låter väldigt bra. Jag tror att detta är en
              av framtidens stora folkhälsofrågor. Det som är intressant och
              som jag tror att många kanske inte känner till är att man kan
              halvera risken för hjärt- och kärlsjukdomar genom måttlig vardagsmotion,
              genom att ett par dagar i veckan cykla till jobbet, en 510-minuterstur.
              Detta ger rätt så stora effekter. Man behöver inte motionera mycket
              för att få de här stora folkhälsoeffekterna. Jag tror att det
              är väldigt viktigt att sprida den informationen. Jag tror också
              att det är väldigt viktigt att etablera detta redan i barndomen.
              Barn ser alltmer på tv, sitter framför datorn och rör sig inte
              alls tillräckligt mycket, vilket kan leda till diabetes och benskörhet
              redan i unga år. Naturligtvis är det viktigt att man som vuxen
              föregår med gott exempel inför sina barn och att skolan tar sitt
              ansvar.
            </seg>
            <seg n="215bbb49">
              Jag är glad att regeringen ser den här frågan som viktig.
            </seg>
          </u>
          <note type="speaker" n="dbc30c85">
            Anf. 77 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-5e150db0cfe7cf97-7" n="7adfc689">
            <seg n="2fddad61">
              Herr talman! Vi har redan under mandatperioden lagt fram förslag,
              framför allt riktat mot barn och unga, om fysiska aktiviteter.
              Det finns ett projekt i Malmö, Bunkefloprojektet, där man vävde
              in fysisk aktivitet i skoldagen. Man har konstaterat inte bara
              att barnen rörde sig mera och fick bättre kondition utan också
              att de lärde sig mer än annars. Den lärdomen och de exemplen sprider
              vi vidare bland annat genom ett nystartat institut för fysisk
              aktivitet i Örebro.
            </seg>
            <seg n="a2d2dc1b">
              Sedan har alla barn genom läroplanen rätt till minst 30 minuters
              daglig fysisk aktivitet. Det tror jag är en sådan pusselbit som
              kan komma att förhoppningsvis vända trenden nu när det gäller
              ökad vikt bland barn och unga. Där ser vi faktiskt en väldigt
              oroande utveckling.
            </seg>
            <seg n="36c6777f">
              Typ 2-diabetes till följd av övervikt har redan ökat i Sverige.
              Om vi inte är noggranna och vaksamma på den här frågan kommer
              de problemen till slut att bli ganska stora.
            </seg>
          </u>
          <note n="2e118220">
            Barnsäkerhetsdelegationens slutbetänkande
          </note>
          <note type="speaker" n="948b3a8e">
            Anf. 78 OWE HELLBERG (v):
          </note>
          <u who="owe_hellberg_32d974" xml:id="i-926757c4ddf2d249-3" n="011c0971">
            <seg n="912a671a">
              Herr talman! För en liten stund sedan debatterade bostadsutskottet
              ett betänkande om byggfrågor. Ett ämne som jag tog upp var Barnsäkerhetsdelegationens
              slutbetänkande, som handlar om förebyggande av skador och olyckor
              i barns och ungdomars miljö. Det slutbetänkandet kom för över
              ett år sedan och hamnade på regeringens bord. Fortfarande har
              det inte varit föremål för remissbehandling eller andra åtgärder
              från regeringens sida. Det här berör flera ministrars ansvarsområde,
              så det kanske är en fråga för Bosse Ringholm att upplysa om när
              vi får ut något av det här slutbetänkandet, som tar upp en rad
              viktiga frågor.
            </seg>
          </u>
          <note type="speaker" n="1cd4c694">
            Anf. 79 Försvarsminister LENI BJÖRKLUND (s):
          </note>
          <u who="unknown" xml:id="i-8e0902370ebb307d-8" n="69445a05">
            <seg n="2e9978c1">
              Herr talman! Det är så att regeringen har gett Räddningsverket
              i uppdrag att vara samordnande myndighet för barnsäkerhetsarbetet.
              Det är ett av de initiativ som har tagits med anledning av betänkandet.
              För det har också Räddningsverket anvisat särskilda medel.
            </seg>
          </u>
          <note type="speaker" n="517fd431">
            Anf. 80 OWE HELLBERG (v):
          </note>
          <u who="owe_hellberg_32d974" xml:id="i-926757c4ddf2d249-4" n="011c0971">
            <seg n="f6daffa1">
              Herr talman! Jag tror faktiskt inte att det räcker. En av de
              frågor som vi diskuterade tidigare i dag är olycksfallsrisken
              i fråga om fallolyckor. För hus byggda före 1973 och ombyggda
              före 1976 gäller inte kraven på barnsäkerhet vad gäller fönster,
              balkongdörrar med mera, och det händer olyckor med dödlig utgång.
              Det här gäller framför allt miljonprogramsområdena. Det är där
              den här situationen råder, det är där de utsatta barnen bor i
              samhället. Boverket föreslog redan för tio år sedan att man skulle
              införa en retroaktiv lagstiftning i den här frågan, och det har
              inte hänt någonting hittills. Jag tror inte att den nya ordningen
              med Räddningsverkets uppdrag heller kommer att lösa det här.
            </seg>
            <seg n="370ace3a">
              Jag undrar: När får vi se något förslag från regeringen som löser
              den här problematiken och som gör att vi får en retroaktiv lagstiftning
              som gör förhållandena likvärdiga för barn och ungdomar oavsett
              var man bor?
            </seg>
          </u>
          <note type="speaker" n="00cbb2f9">
            Anf. 81 Försvarsminister LENI BJÖRKLUND (s):
          </note>
          <u who="unknown" xml:id="i-b53a74200df07a1a-2" n="69445a05">
            <seg n="6e60f21c">
              Herr talman! Räddningsverket har även ett annat uppdrag, nämligen
              att skapa ett nationellt centrum för uppföljning av olyckor. Där
              kan man se vilken typ av olyckor det är som har stort genomslag
              och där samhället behöver sätta in sina insatser. Det är det centrum
              som finns i Karlskoga. Utöver uppdraget på barnsäkerhetsområdet
              är jag rätt övertygad om att man kommer att trycka på de myndigheter
              där åtgärder behöver ske. Det är just den sektorssammanvägda bevakningen
              som är nödvändig. Det uppdraget ligger nu på Statens räddningsverk.
            </seg>
            <seg n="b62242b6">
              Just frågan om vad vi ska göra i bostäderna i miljonprogramsområdena
              ska jag ta med mig till kollegerna i regeringen.
            </seg>
            <seg n="7f104085">
              Flygets ansvar för klimatförändringarna
            </seg>
          </u>
          <note n="bb769bf9">
            Anf. 82 ANITA BRODÉN (fp):
          </note>
          <u who="unknown" xml:id="i-d0da8918671a83c6-2" n="69445a05">
            <seg n="fd8e50c6">
              Herr talman! Jag har en fråga till miljöministern.
            </seg>
            <seg n="1cf7d33e">
              Klimatfrågan är vår tids stora utmaning. Vi har upplevt en 30-procentig
              ökning av koldioxid den senaste tiden. Kraftfulla insatser behövs
              nu för att bromsa temperaturhöjningarna och de kraftiga klimatförändringar
              som vi i så fall har att vänta.
            </seg>
            <seg n="8e0aa876">
              Min fråga till ministern handlar om flyget i dessa sammanhang.
              Jag undrar om det pågår förhandlingar inom EU för att få också
              flyget att ta sitt ansvar och om det diskuteras bilaterala överenskommelser
              i det här fallet samt om Sverige driver på dessa frågeställningar.
            </seg>
          </u>
          <note type="speaker" n="6346cd57">
            Anf. 83 Statsrådet LENA SOMMESTAD (s):
          </note>
          <u who="unknown" xml:id="i-b53a74200df07a1a-3" n="69445a05">
            <seg n="b2478a62">
              Herr talman! Låt mig först säga att Sverige i allra högsta grad
              driver på i både dessa sammanhang och alla andra. Vi har en hög
              profil i de internationella sammanhangen och inom EU.
            </seg>
            <seg n="24855321">
              När det gäller flyget har vi stora problem. Flyget är ju befriat
              från alla typer av skatter på sitt bränsle. Internationellt är
              det här en mycket svår fråga, som den internationella flygfartsorganisationen
              under flera år haft på sitt bord på uppdrag av miljöministrarna
              i klimatkonventionen, utan att egentligen komma någonvart. Därför
              tas det nu initiativ inom EU. Det finns förslag från brittisk
              sida om att införa handel med utsläppsrätter där flyget inkluderas.
              Kommissionen har nu det på sitt bord och arbetar med ett förslag.
              Det finns också förslag på beskattning från tysk och fransk sida.
              Det här är just nu i högsta grad aktuella frågor, men de är inte
              helt enkla att lösa. Framför allt är det ett problem för oss att
              vi inte kan få med flyget utanför EU:s gränser. Det gör det mer
              problematiskt.
            </seg>
          </u>
          <note n="8cc6a05d">
            Anf. 84 ANITA BRODÉN (fp):
          </note>
          <u who="unknown" xml:id="i-d0da8918671a83c6-3" n="69445a05">
            <seg n="db48e8d9">
              Herr talman! Det är ett skrämmande scenario som vi kan komma
              att uppleva om vi inte lyckas bromsa utsläppen av växthusgaser.
              Ministern nämnde Tyskland och Storbritannien. Man gör väldigt
              stora satsningar inför 2020 och 2050.
            </seg>
            <seg n="3001d7ed">
              Då är min fråga om Storbritannien och Tyskland driver på för
              att få med även övriga länder i EU. Nästa steg får man ta sedan.
            </seg>
          </u>
          <note type="speaker" n="3cb9d2d6">
            Anf. 85 Statsrådet LENA SOMMESTAD (s):
          </note>
          <u who="unknown" xml:id="i-8e0902370ebb307d-9" n="69445a05">
            <seg n="e94c6851">
              Herr talman! Det pågår diskussioner inom EU där britterna leder
              arbetet med utsläppsrätterna för flygtrafiken. Britterna arbetar
              nu mycket inom G 8 för att väcka intresset för den här frågan
              internationellt. Så arbetet pågår, men det är svårt att i dag
              säga vilken lösning vi kan få.
            </seg>
            <seg n="b4321e72">
              Låt mig också säga att det faktiskt finns möjligheter för ett
              enskilt land att inrikes inom EU beskatta flyget på ett annat
              sätt än man har gjort tidigare. Det här har våra myndigheter tittat
              på. Det finns vissa möjligheter att göra det kanske på mindre
              inrikes flyg. Det är någonting som i så fall får övervägas och
              som vi får återkomma till.
            </seg>
            <seg n="8d95da19">
              Ur miljösynpunkt är det i alla händelser ett stort problem att
              flyget, och även sjöfarten, bidrar så lite till att få ned växthusgaserna.
              Det ökar belastningen på andra sektorer i samhället att bära större
              delen av bördan. Det är inte samhällsekonomiskt klokt, så arbetet
              måste fortsätta med dessa frågor.
            </seg>
          </u>
          <note n="163f7eee">
            Utökning av antalet poliser
          </note>
          <note type="speaker" n="7a8a151b">
            Anf. 86 ROLF GUNNARSSON (m):
          </note>
          <u who="rolf_gunnarsson_3ea289" xml:id="i-ef70cef65adca880-0" n="9f6444f0">
            <seg n="c28cbd28">
              Herr talman! Vice statsministern har ju haft det lugnt här under
              frågestunden. Därför ska han få en fråga här.
            </seg>
            <seg n="5777a61a">
              När ska Sverige få tillräckligt med poliser på gator och torg?
              Regeringen, och främst justitieministern, talar högt, ofta och
              länge om antalet poliser och utvecklingen mot att det blir fler
              och fler poliser. Men det sker ju ingenting.
            </seg>
            <seg n="9520a8a8">
              När kan exempelvis det län jag representerar, Dalarna, märka
              att vi får fler poliser? Gång på gång kan man läsa om stölder
              och olika typer av brott, och det finns inga poliser. För att
              ta ett exempel var det ett rån i Ludvika, och det fanns ingen
              polis i tjänst i hela området. Det är bara ett exempel av många.
            </seg>
            <seg n="30cf9540">
              Talmannen efterlyste en konkret fråga, och den konkreta frågan
              blir: När kan vi se resultat med fler poliser på gator och torg?
              Sedan hoppas jag på ett lika rakt svar från statsrådet och inte
              den typ av svar som Morgan Johansson avlevererade till min kollega
              Lennart Hedquist där han berättade om det moderata partiprogrammet.
              Jag frågar: Vad tycker regeringen om antalet poliser?
            </seg>
          </u>
          <note type="speaker" n="3a67f8cf">
            Anf. 87 Vice statsminister BOSSE RINGHOLM (s):
          </note>
          <u who="unknown" xml:id="i-8e0902370ebb307d-10" n="69445a05">
            <seg n="81d871cc">
              Herr talman! Jag är tacksam för frågan. Mitt raka svar är att
              den socialdemokratiska regeringen i valrörelsen 2002 lovade att
              vi skulle utbilda 4 000 nya poliser under mandatperioden. Det
              löftet står vi för och genomför. Svaret är att det sker en löpande
              ingång av nya poliser under mandatperioden.
            </seg>
            <seg n="ef6141cf">
              Vi har dessutom, vilket jag vill upplysa Rolf Gunnarsson och
              alla andra om, sett till att när vi nu bygger om vårt försvar
              anslår vi en stor del av de pengar som frigörs det är ju miljardbelopp
              som frigörs vid omläggningen av försvaret till förbättringar inom
              polisväsendet. Det kommer att successivt tillföras mer resurser
              till polisen. Under de senaste åren har det handlat om ganska
              många nya miljarder till polisen. Det bör rimligen också kunna
              resultera i fler poliser både i Dalarna och i andra län.
            </seg>
          </u>
          <note type="speaker" n="168bd94f">
            Anf. 88 ROLF GUNNARSSON (m):
          </note>
          <u who="rolf_gunnarsson_3ea289" xml:id="i-ef70cef65adca880-1" n="9f6444f0">
            <seg n="dc05688a">
              Herr talman! Tack för svaret, statsrådet. Nu är verkligheten
              något annat än det Bosse Ringholm avlevererar här i kammaren.
              Jag har i många debatter förut hört att det är fler poliser. För
              att vara riktigt säker på vem som hade rätt av Bosse Ringholm
              och mig bad jag riksdagens utredningstjänst titta på antalet poliser
              under 2002 och 2003 i Dalarna. Och då är antalet färre. Det är
              någonting att ta med sig till Regeringskansliet, statsrådet. Antalet
              årsarbetskrafter hos polisen i Dalarna har minskat. Ta det med
              tillbaka! Talet om poliser är ännu så länge bara tal. Verkligheten
              är alltså att det är färre. Man måste ju räkna både minus och
              plus här, statsrådet. Man utbildar så och så många poliser, men
              det slutar ju också så och så många poliser. Det har regeringen
              glömt i allt sitt tal. Ta med det här tillbaka till Rosenbad och
              fundera allvarligt på det!
            </seg>
          </u>
          <note type="speaker" n="e1e07b36">
            Anf. 89 Vice statsminister BOSSE RINGHOLM (s):
          </note>
          <u who="unknown" xml:id="i-8e0902370ebb307d-11" n="69445a05">
            <seg n="49a16089">
              Herr talman! Vi är naturligtvis medvetna om att ett antal poliser
              går i pension eller på annat vis lämnar sin tjänst. Det var ett
              av skälen till att vi bestämde oss för att utbilda 4 000 nya poliser
              under den här mandatperioden. Det gör vi för att tillsätta de
              tjänster som lämnas och också för att se till att det kan bli
              ett visst nytillskott. Det skiftar naturligtvis mellan länen.
              Men den faktiska verkligheten är att för varje år de senaste 57
              åren har vi levererat mer pengar till polisen. Det har rimligen
              också inneburit att det har funnits större utrymme för att ha
              poliser i arbete och tjänst.
            </seg>
            <seg n="5562ab6b">
              Det handlar om att utbilda poliser, och där har vi förstärkt
              verksamheten. Det handlar om att se till att polisen har bra resurser.
              Som alla vet gör polisen utomordentligt goda insatser på väldigt
              många områden. Även åren framöver kommer vi att se till att polisen
              får goda resurser i form av nya miljarder kronor som bland annat
              hämtas från försvarsomställningen.
            </seg>
            <seg n="482ac5a5">
              Regeringens utnämningspolitik
            </seg>
          </u>
          <note type="speaker" n="cdb76ca0">
            Anf. 90 TOBIAS KRANTZ (fp):
          </note>
          <u who="tobias_krantz_56c063" xml:id="i-c46154c2b877dc75-0" n="2a28919a">
            <seg n="8319e01c">
              Herr talman! Riksdagen har vid flera tillfällen skarpt kritiserat
              regeringens utnämningspolitik. Det skedde så sent som våren 2004
              när konstitutionsutskottets granskningsbetänkande debatterades
              och behandlades här i kammaren.
            </seg>
            <seg n="aa2ec5a8">
              En av de punkter som riksdagen uttalade sig om handlade om det
              hemlighetsmakeri och den slutenhet som finns när regeringen bereder
              tillsättningar till högre statliga tjänster. Det är bland annat
              så att de kravprofiler som regeringen säger att den tar fram när
              sökandet av kandidater ska inledas, inte arkiveras och inte blir
              allmänna handlingar. Det blir alltså inte möjligt för vare sig
              journalister eller allmänhet att granska om rätt man eller kvinna
              har fått jobbet.
            </seg>
            <seg n="ea40d29a">
              Jag skulle vilja veta av vice statsministern vilka åtgärder som
              regeringen har vidtagit med anledning av det beslut som riksdagen
              fattade 2004.
            </seg>
          </u>
          <note type="speaker" n="9b6dc747">
            Anf. 91 Vice statsminister BOSSE RINGHOLM (s):
          </note>
          <u who="unknown" xml:id="i-8e0902370ebb307d-12" n="69445a05">
            <seg n="27e817c4">
              Herr talman! Regeringen har utnämningsrätten och utnämningsmakten
              i sin hand. Vi har ungefär 240 statliga myndigheter där regeringen
              utser generaldirektörer, landshövdingar och andra chefer. Det
              sker efter en utomordentligt noggrann process i Regeringskansliet,
              i enskilda departement men också mellan olika departement. Vid
              varje enskilt tillfälle sker det en ordentlig genomgång av den
              kravprofil och den insats som bör krävas av den som tillsätts
              som chef för myndigheten.
            </seg>
            <seg n="76fbb5da">
              Det bygger i sin tur på samtal med den ansvariga myndigheten
              och fackliga organisationer och andra synpunkter som hämtas in
              under processens gång. Det är ett sätt att också tillmötesgå den
              diskussion som har funnits under senare tid och försöka göra processen
              så öppen som möjligt.
            </seg>
            <seg n="9fb46d0c">
              Däremot har vi valt, och jag tror inte att vi är unika på den
              punkten, att ha samma process som till exempel tidigare regeringar
              har haft, och även borgerliga regeringar, nämligen att det i sista
              hand är regeringen som utser cheferna. Regeringen gör en bedömning
              av de kandidater som finns utan att vi lämnar ut slutfasen till
              offentligheten.
            </seg>
          </u>
          <note type="speaker" n="1d7ebd48">
            Anf. 92 TOBIAS KRANTZ (fp):
          </note>
          <u who="tobias_krantz_56c063" xml:id="i-c46154c2b877dc75-1" n="2a28919a">
            <seg n="0edb46da">
              Herr talman! Nu svarade vice statsministern på allt annat än
              det jag ställde frågan om. Min fråga gällde hur regeringen tänker
              leva upp till det beslut som riksdagen fattade och den uppmaning
              som riksdagen gav till regeringen våren 2004. Riksdagen sade att
              den praxis som hittills har funnits, att de här kravprofilerna
              inte är allmänna och inte kan granskas av vare sig journalister
              eller allmänhet, skulle ändras.
            </seg>
            <seg n="d17b93a4">
              Min fråga till vice statsministern handlar inte om några allmänna
              resonemang om utnämningspolitiken utan om just denna punkt. Vad
              tänker regeringen göra för att uppfylla det beslut som riksdagen
              har fattat?
            </seg>
          </u>
          <note type="speaker" n="f3fa9554">
            Anf. 93 Vice statsminister BOSSE RINGHOLM (s):
          </note>
          <u who="unknown" xml:id="i-8e0902370ebb307d-13" n="69445a05">
            <seg n="c0c01175">
              Herr talman! Som ett led i detta arbete sker varje år en redovisning
              till riksdagen från regeringen av verksamheten över hela det statliga
              fältet. Det är självfallet så att den redovisningen också innehåller
              den typ av prioriteringar och tyngdpunkter som regeringen anser
              ska finnas hos respektive myndighet. Det är den typ av krav som
              också ställs på myndighetens chef. Av detta är det inte så svårt
              att läsa ut vilken typ av prioriteringar och bedömningar som regeringen
              har gjort när det gäller rekrytering av chefer som varit aktuella
              under årens lopp.
            </seg>
            <seg n="23015b03">
              Det visar sig naturligtvis också i de regleringsbrev och andra
              offentliga handlingar som finns för varje myndighet hur regeringen
              ställer krav och anspråk på myndighetens chef. Det torde även
              riksdagens ledamöter kunna göra sig informerade om.
            </seg>
            <seg n="dba7f875">
              Kommunala lärcentrum
            </seg>
          </u>
          <note type="speaker" n="f7c0ace1">
            Anf. 94 LENNART GUSTAVSSON (v):
          </note>
          <u who="lennart_gustavsson_b81021" xml:id="i-07255c25027a0264-0" n="75a3f6d6">
            <seg n="27a8ca78">
              Herr talman! Så kallade kommunala lärcentrum i Norrlands inland
              har lyckats locka helt nya grupper av studerande till vidareutbildning
              och högre studier om man får tro den samverkansorganisation mellan
              ett antal norrländska kommuner som heter Akademi Norr.
            </seg>
            <seg n="37aa864d">
              Studerande från familjer utan tidigare tradition av högre studier
              nås. Det ser också ut som om kvinnor har störst nytta av dessa
              lärcentrum. Det rör sig om både vuxenutbildning och högskola.
            </seg>
            <seg n="5763df89">
              Min fråga till statsrådet Hallengren är hur hon ser på betydelsen
              av dessa kommunala lärcentrum.
            </seg>
          </u>
          <note type="speaker" n="b31af7c8">
            Anf. 95 Statsrådet LENA HALLENGREN (s):
          </note>
          <u who="unknown" xml:id="i-8e0902370ebb307d-14" n="69445a05">
            <seg n="95f08d97">
              Herr talman! Jag delar Lennart Gustavssons uppfattning att lärcentrum
              är väldigt betydelsefulla. Det innebär att det finns en pedagogisk
              handledning. Det har funnits möjlighet att bygga lärcentrum runtom
              i landet med de 350 miljoner som anslogs för ett par år sedan.
              Det har utvecklats lite olika modeller beroende på hur de lokala
              förutsättningarna ser ut.
            </seg>
            <seg n="7cfb17de">
              Jag kan bara instämma i mycket av det positiva som Lennart sade
              här. Det gör att grupper som annars aldrig skulle ha studerat
              faktiskt studerar. Man behöver inte flytta från sin hemort. Man
              behöver inte lämna sitt jobb. Man kan läsa på distans och på deltid.
              Man kan jobba väldigt flexibelt, och det är ju syftet med lärcentrum.
            </seg>
          </u>
          <note type="speaker" n="80778856">
            Anf. 96 LENNART GUSTAVSSON (v):
          </note>
          <u who="lennart_gustavsson_b81021" xml:id="i-07255c25027a0264-1" n="75a3f6d6">
            <seg n="a774e9f4">
              Herr talman! Jag tror att vi är överens om betydelsen av lärcentrum.
              Men många av dessa har en osäker basfinansiering och lever i ganska
              stor utsträckning på någon form av projektfinansiering. Vi tänker
              på vägar, järnvägar och bredband som viktiga delar av en infrastruktur
              där staten tar ett tydligt och klart ansvar. Jag menar att utbildning
              på olika nivåer också är en del av en infrastruktur. Vi som bor
              i de glesare delarna av Sverige har också rätt till den här formen
              av utbildningsinfrastruktur.
            </seg>
            <seg n="1f3dc13a">
              Min följdfråga blir hur statsrådet ser på möjligheten att långsiktigt
              säkerställa de kommunala lärcentrumens verksamhet.
            </seg>
          </u>
          <note type="speaker" n="b06e3028">
            Anf. 97 Statsrådet LENA HALLENGREN (s):
          </note>
          <u who="unknown" xml:id="i-8e0902370ebb307d-15" n="69445a05">
            <seg n="ae81f966">
              Herr talman! Det finns ett stort statligt engagemang och ett
              stort statligt intresse när det gäller vuxnas möjligheter att
              lära. Det handlar också om högskolor och universitet, vilka vi
              ibland glömmer bort som en del av vuxenlärandet. De är naturligtvis
              väldigt betydelsefulla, och vi har byggt ut dem med över 100 000
              platser de senaste tio åren.
            </seg>
            <seg n="6da24e06">
              Sedan har vi, som Lennart beskriver, lärcentrum. Det finns en
              vuxenutbildning där staten finansierar 46 000 platser om året
              för nästan 2 miljarder. Hela studiestödssystemet är naturligtvis
              också en viktig förutsättning och en del av en infrastruktur.
              Vi har kvalificerade yrkesutbildningar och statligt finansierade
              påbyggnadsutbildningar. Staten tar alltså ett mycket stort ansvar.
            </seg>
            <seg n="3ddf860f">
              När det sedan gäller ansvaret för den konkreta lokalen och verksamheterna
              däri har staten tagit ett ansvar i ett uppbyggnadsskede, och det
              är naturligtvis rimligt att kommun och stat delar på ansvaret.
            </seg>
            <seg n="b3fb4db3">
              Fartygstrafiken vid Hoburgs bank
            </seg>
          </u>
          <note type="speaker" n="356294e0">
            Anf. 98 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-d0a8bb30fb59f21b-0" n="e5e94e44">
            <seg n="fafd86dc">
              Herr talman! Miljöministern berömde sig tidigare av att ha tillsatt
              den statliga utredningen Havsmiljökommissionen. Ett av Havsmiljökommissionens
              förslag var att all fartygstrafik ska flyttas från, som nu är
              fallet, Hoburgs bank till att gå utanför.
            </seg>
            <seg n="d6981e09">
              I arbetet till följd av att Östersjön blir utnämnd som ett särskilt
              skyddsvärt eller särskilt känsligt havsmiljöområde tas det fram
              ett åtgärdsprogram. Där ansluter sig den svenska regeringen till
              förslaget att enbart fartyg med större djupgående än 12 meter
              ska flyttas ut från Hoburgs bank.
            </seg>
            <seg n="a9d44f26">
              Varför följer man inte Havsmiljökommissionens förslag i denna
              viktiga del?
            </seg>
          </u>
          <note type="speaker" n="d3c1ea77">
            Anf. 99 Statsrådet LENA SOMMESTAD (s):
          </note>
          <u who="unknown" xml:id="i-8e0902370ebb307d-16" n="69445a05">
            <seg n="47e19370">
              Herr talman! Jag håller med om att det är mycket viktigt att
              få bort fartygstrafiken från Hoburgs bank och i stället få den
              längre ut, utanför Gotland. Där är vi helt eniga.
            </seg>
            <seg n="1be67c28">
              När man ska komma överens, som vi måste göra runt Östersjön,
              måste man få med sig samtliga länder i ett gemensamt förslag.
              Det arbetet har Sverige lett under ledning av Sjöfartsverket,
              och vi har då gått igenom en lång rad förslag. Däribland ingår
              just att få den mest djupgående trafiken ut på en djuprutt, men
              vi har också fått det som vi kallar för områden som ska undvikas.
              Vidare har vi kunnat enas om nya trafiksepareringssystem i Östersjön,
              så att vi nu i mars som är senaste datum kan få in dessa förslag
              i ett PSSA-system.
            </seg>
            <seg n="c97533bc">
              Det förslag som Sven Gunnar tar upp gäller ett av de viktigaste
              områden där vi måste gå vidare, men vi måste också få med oss
              övriga länder runt Östersjön för att kunna driva den frågan.
            </seg>
          </u>
          <note type="speaker" n="c9067877">
            Anf. 100 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-d0a8bb30fb59f21b-1" n="e5e94e44">
            <seg n="ab495771">
              Herr talman! Det är i och för sig gott att miljöministern delar
              min uppfattning, men det är djupt beklagligt att resultatet blivit
              det som det blivit.
            </seg>
            <seg n="8a760baa">
              Jag menar att regeringen här måste ligga på hårt. Det kanske
              inte är risken för grundstötning, och de olyckor och utsläpp som
              kan bli följden av det, som är det stora problemet utan i stället
              de diffusa utsläppen av alla de 40 000 fartygsrörelser varav de
              flesta har ett mindre djupgående än 12 meter som går över dessa
              oerhört känsliga naturområden. Det gäller diffusa utsläpp i form
              av rengöring av tankar och så vidare. Miljöministern bör göra
              allt hon kan för att förändra den tekniska uppgörelsen med övriga
              länder.
            </seg>
          </u>
          <note type="speaker" n="d5414d4c">
            Anf. 101 Statsrådet LENA SOMMESTAD (s):
          </note>
          <u who="unknown" xml:id="i-8e0902370ebb307d-17" n="69445a05">
            <seg n="3fa2633d">
              Herr talman! Jan kan försäkra Sven Gunnar Persson att vi gör
              allt för att driva på i de här frågorna. Det är inte så svårt
              att stå i riksdagen med långa önskelistor på allt vi skulle vilja
              göra. Det finns många åtgärder jag skulle vilja vidta i Östersjön
              och i alla internationella vatten som vi inte kan genomföra.
            </seg>
            <seg n="a0add9e6">
              Få områden är i dag så skadliga för miljön som sjöfarten om man
              jämför med den potential som sjöfarten har att vara miljövänlig.
              Vi har mycket stora utsläpp av till exempel svavel från sjöfarten.
              Som vi nyss berörde har vi inte någon skatt på fartygsbränslena.
              Det är stora risker förknippade med sjöfarten, och vi trycker
              på hårt och har intagit en ledande roll i Östersjösamarbetet för
              att komma vidare.
            </seg>
            <seg n="435c3432">
              Det är min förhoppning att vi ska kunna vidta ytterligare åtgärder
              på grundval av den klassning som vi nu kommer att ha, med ett
              grundläggande paket av åtgärder för att bättre skydda Östersjön.
              Det arbetet kommer vi att fortsätta att driva med stor kraft.
            </seg>
            <seg n="5e7f7024">
              Östersjöns miljö
            </seg>
          </u>
          <note type="speaker" n="faae9265">
            Anf. 102 ÅSA DOMEIJ (mp):
          </note>
          <u who="asa_domeij_885525" xml:id="i-5b32a895f42a1751-0" n="afd06833">
            <seg n="31ab6d94">
              Herr talman! Jag har en fråga till miljöminister Lena Sommestad.
              Det blir frågestundens tredje fråga om havsmiljön.
            </seg>
            <seg n="7e7dd0f7">
              Det gäller Miljövårdsberedningens rapport som på ett tydligt
              och närmast drastiskt sett visar hur illa ställt det är med Östersjön.
              Min fråga är om miljöministern i samband med miljömålspropositionen
              kommer med skarpa åtgärder för att göra någonting åt Östersjöns
              miljö, inte minst när det gäller de diffusa föroreningskällorna.
            </seg>
          </u>
          <note type="speaker" n="977ef4b9">
            Anf. 103 Statsrådet LENA SOMMESTAD (s):
          </note>
          <u who="unknown" xml:id="i-8e0902370ebb307d-18" n="69445a05">
            <seg n="f9d669f7">
              Herr talman! Miljövårdsberedningen ger i sin rapport, precis
              som Åsa Domeij säger, en mycket dyster bild av läget i Östersjön.
              Det kan vara så att vi har drabbats av en ekologisk kollaps där
              det krävs mycket skarpa åtgärder för att återställa miljön.
            </seg>
            <seg n="93c21e8c">
              Vi kommer i miljömålspropositionen med förslag som bland annat
              kopplar till målen Hav i balans och Ingen övergödning. Beredningen
              av förslagen pågår, och det är min förhoppning att de ska vara
              skarpa nog för att vi ska kunna ta ytterligare steg. Det kan dock
              behövas ytterligare överväganden om mer och skarpare åtgärder
              på längre sikt.
            </seg>
            <seg n="be7f58f7">
              Det talas i Miljövårdsberedningens rapport om behovet av en beredskapsplan
              för att se vad vi ska göra om det verkligen rör sig om en ekologisk
              flipp som man säger, det vill säga att det helt enkelt blivit
              en förändring i hela ekosystemet. Det kan vi få anledning att
              återkomma till något senare. Vi kommer också att återkomma till
              frågorna i den havsmiljöstrategi som planeras senare i vår.
            </seg>
          </u>
          <note type="speaker" n="82e30949">
            Anf. 104 ÅSA DOMEIJ (mp):
          </note>
          <u who="asa_domeij_885525" xml:id="i-5b32a895f42a1751-1" n="afd06833">
            <seg n="e82e9b85">
              Herr talman! Jag tolkar Lena Sommestad så att hon kommer med
              ett halvt löfte om bra och skarpa åtgärder för havsmiljön i miljömålspropositionen.
            </seg>
            <seg n="c07a6300">
              Den svaghet som vi tidigare haft i miljömålsarbetet är inte främst
              målen utan att vi inte varit tillräckligt bra på att i riksdagen
              föreslå och besluta om tydliga åtgärder för att målen ska nås.
            </seg>
          </u>
          <note type="speaker" n="26d9f157">
            Anf. 105 Statsrådet LENA SOMMESTAD (s):
          </note>
          <u who="unknown" xml:id="i-8e0902370ebb307d-19" n="69445a05">
            <seg n="519097a5">
              Herr talman! Låt mig kort säga att vi är helt eniga om detta.
              Just därför kommer fokus i miljömålspropositionen att i hög grad
              ligga på åtgärder. Målen har vi lagt fast. De ska vara stabila.
              Vi gör några förändringar där, men framför allt ska vi se på åtgärder
              och strategier för att komma framåt.
            </seg>
            <seg n="2fa7816b">
              Arbetsmarknaden i Nynäshamn
            </seg>
          </u>
          <note type="speaker" n="f9415cd2">
            Anf. 106 MIKAEL DAMBERG (s):
          </note>
          <u who="mikael_damberg_3c15a9" xml:id="i-ab30738311af2ec7-0" n="18413aa2">
            <seg n="0767ca59">
              Herr talman! Tio dagar har gått sedan ett av Sveriges största
              företag, Ericsson, förklarade att de tänker lägga ned hela sin
              fabrik i Nynäshamn. Utan förvarning vare sig till kommunen eller
              de anställda läggs hela verksamheten ned och 463 personer förlorar
              jobbet. Redan tidigare drabbades Nynäshamn av försvarsbeslutet.
              Sammantaget skapar detta en mycket allvarlig situation för Nynäshamns
              kommun. Mot bakgrund av det har vi från Helsingforssregionens
              sida noterat att regeringen uttalat sitt stöd och också utlovat
              extra satsningar. Jag vill därför ställa följande frågor till
              vice statsministern:
            </seg>
            <seg n="53eae532">
              Hur ser regeringen på Ericssons ansvar för den nu uppkomna situationen?
              Vad kommer regeringen konkret att göra för att bistå Nynäshamn
              i ett väldigt utsatt läge?
            </seg>
          </u>
          <note type="speaker" n="84504cae">
            Anf. 107 Vice statsminister BOSSE RINGHOLM (s):
          </note>
          <u who="unknown" xml:id="i-8e0902370ebb307d-20" n="69445a05">
            <seg n="f7c7a8ee">
              Herr talman! För att ta den sista frågan först vill jag säga
              att som arbetsmarknadsministern och Ulrica Messing meddelat går
              regeringen dels in med arbetsmarknadspolitiska insatser via exempelvis
              Arbetsmarknadsverket och länsstyrelsen, dels ser man till att
              de planer som finns för infrastrukturen kan fullföljas och eventuellt
              tidigareläggas. Det gäller både väg 73 och dubbelspårsutbyggnaden.
              Regeringen och samhället tar alltså sin del av ansvaret.
            </seg>
            <seg n="8bec62be">
              Mikael Dambergs första fråga är mer problematisk, nämligen vad
              Ericsson och Ericssons ägare gör för att ta sin del av ansvaret.
              Flera av de stora företagen har under senare år annonserat stora
              neddragningar eller indragningar av verksamheten, och då tycker
              jag att man faktiskt kan ställa större krav på att de också har
              en lite mer långsiktig planering.
            </seg>
            <seg n="32877906">
              Ericsson har i Nynäshamn, liksom på andra håll i landet, gjort
              anspråk på stora kommunala insatser, samhällsinsatser, och därför
              borde Ericsson rimligen kunna göra mer. Jag hoppas att den dialog
              med kommuner och samhället i övrigt som utlovats från Ericssons
              sida kan fortsätta och resultera i någonting konkret. Ännu så
              länge har Ericsson inte visat några kort.
            </seg>
          </u>
          <note type="speaker" n="24de6372">
            Anf. 108 MIKAEL DAMBERG (s):
          </note>
          <u who="mikael_damberg_3c15a9" xml:id="i-ab30738311af2ec7-1" n="18413aa2">
            <seg n="ce1f7cc7">
              Herr talman! Just nu finns det en stor oro i Nynäshamn över vad
              som ska hända i framtiden. Jag har därför två följdfrågor:
            </seg>
            <seg n="a3560142">
              När kan vi förvänta oss svar på frågan vad en tidigareläggning
              av infrastruktursatsningarna skulle kunna innebära? När tror ni
              att ni är färdiga med den beredningen i regeringen så att nynäshamnsborna
              kan få ett svar på vad den kan innebära?
            </seg>
          </u>
          <note type="speaker" n="c1d16741">
            Anf. 109 Vice statsminister BOSSE RINGHOLM (s):
          </note>
          <u who="unknown" xml:id="i-b53a74200df07a1a-4" n="69445a05">
            <seg n="bcda33b7">
              Herr talman! När det gäller infrastrukturinvesteringar snabbehandlas
              väg 73 nu i Regeringskansliet, och jag tror inte att det finns
              några hinder beträffande planfrågor och ekonomiska frågor. Den
              bör alltså kunna starta under den närmaste tiden. Det är ett definitivt
              löfte som vi kommer att stå för.
            </seg>
            <seg n="5be31d27">
              När det gäller den dubbelspårsutbyggnad som diskuterats med bland
              annat Ulrica Messing, som är ansvarigt statsråd, har hon lovat
              att undersöka i vad mån man kan åstadkomma en tidigareläggning
              också på det området.
            </seg>
            <seg n="ef1c0e89">
              Sedan vill jag gärna understryka att det som samhället gör måste
              göras i samverkan med företaget. Vi förväntar oss från regeringens
              sida större aktivitet, lite initiativ, från Ericssons sida.
            </seg>
            <seg n="052ca73d">
              Jag hoppas att de löften som man har lämnat till kommunledningen
              och regeringen omsätts i konkreta handlingar från Ericssons sida.
              Vi har förväntningar på Ericsson på det området.
            </seg>
            <seg n="2cf41a1e">
              Det finns skäl att instämma i det som Mikael Damberg säger. Många
              människor i Nynäshamn är uppgivna och känner naturligtvis stor
              ledsnad över den nedläggning som Ericsson har aviserat och som
              företaget hittills inte har visat att man vill ta fullt ansvar
              för.
            </seg>
          </u>
          <note n="f6c65525">
            Anf. 110 FÖRSTE VICE TALMANNEN:
          </note>
          <u who="unknown" xml:id="i-d0da8918671a83c6-4" n="69445a05">
            <seg n="47cacf3c">
              Därmed var dagens frågestund avslutad. Vi tackar deltagande ledamöter
              och statsråd.
            </seg>
          </u>
          <note n="7bbcaab3">
            6 § Allmänna motioner om socialavgifter
          </note>
          <note n="4f562b3c">
            Föredrogs
          </note>
          <note type="speaker" n="f308a707">
            Anf. 111 ANNA LILLIEHÖÖK (m):
          </note>
          <u who="anna_lilliehook_3d83e8" xml:id="i-3d0768ae043ce430-0" n="a47ddfdd">
            <seg n="38b4d454">
              Herr talman! Vi moderater vill föra en politik för fler i arbete.
            </seg>
            <seg n="4356ccc3">
              Att 700 000 människor är långtidssjukskrivna eller förtidspensionerade
              är en djup tragik för varje person som drabbas. Många av dessa
              skulle både vilja, kunna och till och med bli friska av att gå
              tillbaka till arbetet, men fastnar i försäkrings- och bidragssystemet.
              Vi har fler och fler äldre som inget hellre vill än att få en
              uppgift, men det har byggts upp hinder som gör att det är svårt
              för dem att finna ett arbete. Det är ett sorgligt och mycket kostsamt
              slöseri med mänsklig kraft. Mycket mer nytta skulle kunna göras,
              och det saknas förvisso inte behov att tillgodose.
            </seg>
            <seg n="f10b52a0">
              För att åstadkomma en sådan förändring vill vi moderater först
              och främst göra det mer lönsamt att gå från bidrag till arbete.
              Vi behöver fler som kan och vill arbeta.
            </seg>
            <seg n="66c5eb27">
              En undersökning som publicerades för några veckor sedan visar
              att många kvinnor som är sjukskrivna direkt skulle förlora ekonomiskt
              på att gå tillbaka till arbetet. Det finns andra exempel som visar
              att det faktiskt finns rent ekonomiska skäl för många att inte
              börja arbeta igen. Vi föreslår därför ett förvärvsavdrag som ger
              mer över när man arbetar. Vi föreslår slopad statsskatt för äldre.
              Valet att gå tillbaka till arbete eller att fortsätta arbeta ska
              vara ekonomiskt fördelaktigt, vilket inte alls alltid är fallet
              nu.
            </seg>
            <seg n="4a482b7d">
              Men det måste också vara möjligt att få ett arbete. Att få fler
              jobb handlar givetvis om grundläggande förutsättningar för företagande,
              investeringar och risktagande. Det kräver många långsiktiga förändringar.
              Men det finns också åtgärder som kan genomföras snabbt och som
              ger snara resultat.
            </seg>
            <seg n="e115e2a5">
              Den förda politiken gör det kostsamt och riskfyllt att anställa.
              Vi har därför föreslagit sänkta arbetsgivaravgifter för att fler
              ska kunna komma tillbaka eller vara kvar i arbete.
            </seg>
            <seg n="9c345d15">
              Olika undersökningar har också visat att långtidssjukskrivna
              har svårt att komma tillbaka till arbetet. Risk för sjukskrivning
              bedöms som en mycket stor kostnad. Det visar sig emellertid att
              många blir friska när de får byta arbete och arbetsuppgifter.
              Vi föreslår att arbetsgivaravgiften ska sänkas när en långtidssjukskriven
              anställs. Vi pekar på en lösning, nämligen att arbetsgivaravgiften
              sänks under lika många månader som sjukskrivningen har varat.
              När man väl är på en arbetsplats skapas förtroende. Riskerna som
              en arbetsgivare kan ha sett inför en rekrytering bedöms annorlunda
              och visar sig kanske till och med helt obesannade.
            </seg>
            <seg n="212db79b">
              Det är svårt för äldre att få arbete på den svenska arbetsmarknaden.
              Vi har kommit till en situation där många inte ens försöker få
              ett arbete, även om de skulle vilja det och har både kunskaper
              och erfarenheter som verkligen skulle behövas. I en utfrågning
              bland pensionärer säger exempelvis var tredje pensionär att man
              skulle vilja ha ett arbete om bara förutsättningarna vore bättre.
            </seg>
            <seg n="87acc475">
              Det visar sig att det är i åldern mellan 61 och 65 år som de
              flesta slutar att arbeta, och de ser sedan mycket små möjligheter
              att komma tillbaka. Vi vill därför föreslå att arbetsgivaravgiften
              för personer över 61 år ska sänkas till den nivå som gäller för
              pensionärer över 65. Detta kan ge bättre förutsättningar för att
              fler ska kunna fortsätta arbeta. För det gäller ju, herr talman,
              att ta vara på de fantastiska möjligheter som ges när vi blir
              både friskare och raskare allt längre upp i åren, och det här
              vore ett steg på vägen.
            </seg>
          </u>
          <note n="10f25334">
            Med detta, herr talman, yrkar jag bifall till den moderata reservationen
            1.
          </note>
          <note type="speaker" n="361a6120">
            Anf. 112 KENNETH LANTZ (kd):
          </note>
          <u who="kenneth_lantz_1d03eb" xml:id="i-6ef2e957ec1ead78-0" n="b25e3a4e">
            <seg n="e41456f2">
              Herr talman! Kristdemokraterna har i detta betänkande visat,
              genom att föra fram synpunkter i näst intill samtliga punkter,
              på att socialavgifterna är betydelsefulla och nödvändiga men inte
              alltid enkla att förklara och förstå.
            </seg>
            <seg n="4ea1520c">
              Mest häpnadsveckande tycks det vara när man som jag har ett ideellt
              engagemang inom såväl idrottsrörelsen som frikyrkan. Med full
              respekt för behovet av att tjäna in pensionspoäng, vilket jag
              som tidigare försäkringstjänsteman lätt har förståelse för, är
              det märkligt att idrottsrörelsen har gynnsammare skatteregler
              än till exempel frikyrkorna och scoutrörelsen. Nu är det viktigt
              för både idrottsledare och övriga ungdomsledare, inom till exempel
              frikyrkan och scoutrörelsen, att tjäna in sina pensionspoäng.
              Med halva basbeloppsregeln blir det inga pensionspoäng, och det
              ska man vara klart medveten om.
            </seg>
            <seg n="6f628eb7">
              Herr talman! Nu har jag börjat bakifrån i betänkandet. Låt så
              vara. Ingen ska tro att jag vill plädera för arbete utan sociala
              avgifter. Men jag anser att lika regler bör gälla för alla, inte
              minst för dem som arbetar i ideella organisationer. Det är svårt
              att förklara varför ungdomsledaren i basketklubben kan tjäna 19
              000 kr utan att klubben behöver betala sociala avgifter när samma
              person kanske lägger ned lika mycket arbete inom scoutrörelsen
              eller i en frikyrka, och där avkrävs man sociala avgifter från
              första kronan.
            </seg>
            <seg n="9d2a4143">
              Vad är skälet, herr Klockare, till denna ologiska regel? Kan
              utskottsmajoriteten över huvud taget tänka sig att överväga en
              ändring av dessa regler? Eller ska Lasse Baskettränare och Lena
              Scoutledare behandlas på helt olika sätt? Nu vet jag mycket väl
              att det är bäst för båda ungdomarna med vanliga löner eftersom
              de ger pensionspoäng.
            </seg>
            <seg n="5095f45e">
              I föreningslivet i Sverige i dag är ekonomin, trots Handslaget,
              ett problem för samtliga föreningar. Enligt nuvarande ordning
              gynnas idrottsrörelsen på bekostnad av övriga föreningars seriösa
              och gedigna arbete. Jag undrar, herr Klockare: Är detta rättvist?
            </seg>
            <seg n="0aba8b76">
              Nu är det inte endast scoutrörelser och frikyrkor som särbehandlas
              av Skatteverket på detta sätt. I betänkandet läser vi enligt en
              socialdemokratisk motion att även andra ideella organisationer
              såsom Svenska Hemslöjdsföreningarnas Riksförbund särbehandlas
              och vill ha en mer rättvisande behandling. Jag vill fråga Klockare:
              Vad är svaret till oss som arbetar med såväl scouter och frikyrkliga
              ungdomsledare som övriga föreningsledare? Varför ska det skilja
              från den ena personen till den andra eller från den ena klubben
              till den andra?
            </seg>
            <seg n="eb5732d9">
              Herr talman! Jag står självklart bakom samtliga reservationer
              som Kristdemokraterna har skrivit i betänkandet. Men för tids
              vinnande yrkar jag endast bifall till reservation 2 under punkt
              1.
            </seg>
            <seg n="92761afb">
              Sänkning av socialavgifterna med ett avdrag på 5 % av avgiftsunderlaget
              är också en regel som är bra för vissa men dock inte andra. Det
              är inte bra med regelverk som uppmuntrar till olika begrepp och
              kategorisering av människor på det här sättet.
            </seg>
            <seg n="a58b5a36">
              En annan märklig företeelse som jag vill ta upp är socialavgifterna
              på artisters reseersättningar och traktamente. Många av de personerna
              har uppdrag och engagemang av föreningar och kulturinstitutioner
              med ganska skral ekonomi. Är det av omtanke om artisten, eller
              varför ska egentligen reseersättningar i just deras fall beläggas
              med sociala avgifter?
            </seg>
            <seg n="40f645f2">
              En tanke som slår mig är att man kanske inte tror att handläggarna
              klarar av att se skillnad på lön och reseersättning. Tror regeringen
              att artister skulle kunna ta ut allt i reseersättning och traktamente
              i stället för lön? Är det skälet? Är det denna misstanke som ständigt
              är rådande i regeringshuset?
            </seg>
            <seg n="a19c37e6">
              Många kulturarbetare och institutioner vill veta vad som ligger
              bakom detta ställningstagande. Kan Lennart Klockare ge oss ett
              bra svar som klargör denna begreppsförvirring? Ingen annan anställd,
              oavsett om det är riksdagsledamöter eller lärare, belastas med
              sociala avgifter på till exempel traktamente. Vad beträffar reseersättning
              är en del skattepliktig, och därmed blir det också naturligtvis
              underlag för sociala avgifter.
            </seg>
            <seg n="81a24f55">
              Kristdemokraterna anser att det är viktigt med enkla regler och
              framför allt lika behandling av utbetald ersättning. Det kan inte
              vara riktigt att Klockares traktamente ska vara skattefritt för
              tjänsteresan till riksdagen. Men vid en annan tjänsteresa när
              Lennart Klockare kanske kommer som sångare eller annan kulturarbetare
              ska helt plötsligt uppdragsgivaren betala sociala avgifter på
              traktamentet. Är detta tillfredsställande för herr Klockare?
            </seg>
            <seg n="182b69c0">
              Så vill jag avsluta med en liten uppmaning till utskottsmajoriteten
              och regeringen. Se till att skattereglerna blir enklare för Förenings-Sverige.
              Man ropar efter enkla regler, och man bävar varje år inför deklarationer
              och rapporter och över huvud taget all hantering av löner och
              avgifter.
            </seg>
            <seg n="fd35447a">
              För några veckor sedan var jag på en informationsträff som Skatteverket
              höll för några idrottsklubbar här i Helsingfors. Man var överens
              om att regelverket är alltför krångligt. Mötet avslutades på samma
              sätt som jag vill avsluta mitt inlägg, nämligen med en uppmaning
              till regeringen: Förenkla reglerna för Förenings-Sverige.
            </seg>
          </u>
          <note type="speaker" n="5582ac04">
            Anf. 113 BIRGITTA CARLSSON (c):
          </note>
          <u who="birgitta_carlsson_2f4bda" xml:id="i-eb1e574d88ee604b-0" n="6a83fccc" next="i-13dfb24c19c8b79b-0"/>
          <note n="16eaa96b">
            Herr talman! Jag vill börja mitt anförande med att yrka bifall
            till reservation nr 5 under punkt 4.
          </note>
          <u who="birgitta_carlsson_2f4bda" xml:id="i-13dfb24c19c8b79b-0" n="6a83fccc" prev="i-eb1e574d88ee604b-0">
            <seg n="8e97213e">
              Vi i Centerpartiet anser att vi ska ha lika och rättvisa skatteregler
              för alla ideella ungdoms- och kulturorganisationer. I dag har
              alla organisationer som är anslutna till Riksidrottsförbundet
              en stor skattefördel gentemot andra ideella föreningar och organisationer.
              Idrottsrörelsen har möjlighet att avlöna sina ledare med upp till
              ett halvt basbelopp utan att betala arbetsgivaravgifter och särskild
              löneskatt, detta enligt Riksskatteverkets rekommendationer.
            </seg>
            <seg n="0c486019">
              Det råder ingen tvekan om att idrotten är en verksamhet för väldigt
              många barn och ungdomar och att den gagnar barn och ungdomar fysiskt,
              psykiskt och socialt. Men vi vet också att inte alla barn och
              ungdomar är intresserade av idrott. Det finns många andra organisationer
              och verksamheter som också bedriver viktig verksamhet som bidrar
              till barns och ungdomars hälsa.
            </seg>
            <seg n="2e976413">
              Som exempel kan jag nämna Scoutrörelsen, kyrkliga barn- och ungdomsverksamheter,
              Vi Unga och Sveriges 4 H. Listan kan göras mycket lång. Det finns
              också många olika organisationer som bedriver kulturaktiviteter
              av olika slag för barn och ungdomar. Här vill jag särskilt nämna
              Svenska Hemslöjdsföreningarnas Riksförbund som bland annat genom
              Slöjdcirkus når ut till många barn och ungdomar.
            </seg>
            <seg n="4164d892">
              Alla dessa viktiga organisationer har inte samma ekonomiska förutsättningar
              som idrottsrörelsen har för sin verksamhet. Detta är en orättvisa
              som måste uppmärksammas och ändras.
            </seg>
            <seg n="8d379a27">
              Om samma regler gällde för alla ideella kultur- och ungdomsorganisationer
              skulle många fler ungdomar kunna få ett sommarjobb som lägerledare,
              hjälpledare eller medhjälpare i olika sammanhang. Man skulle också
              ge fler barn och ungdomar kontakt med skapande kulturverksamhet
              på ett naturligt sätt.
            </seg>
            <seg n="395a3a06">
              Skillnaden i skattelagstiftningen mellan olika allmännyttiga
              organisationer kan inte anses vara motiverade eller rättvisa.
              Samma skatteregler som gäller för idrottsrörelsen bör därför omfatta
              alla allmännyttiga organisationer.
            </seg>
            <seg n="d6ec2a17">
              Min fråga till Lennart Klockare är: Finns det inga planer på
              att se till att vi får en mer omfattande och rättvisare lagstiftning
              som gäller just avgiften för olika organisationer?
            </seg>
            <seg n="f58523ef">
              Herr talman! Vi i Centerpartiet medverkade till att vi fick en
              sänkning av arbetsgivaravgiften med 5 % för några år sedan. Det
              gäller både för egenföretagare med ett tak på 18 000 kr per år
              och för anställda med ett tak på 3 550 kr i månaden. Detta har
              i första hand betydelse för de mindre företagen. Det är viktigt
              att denna sänkning av arbetsgivaravgiften även i framtiden finns
              kvar för småföretagen.
            </seg>
            <seg n="2b40dd38">
              I den så kallade Björkska utredningen som kom för ett antal år
              sedan beskrivs hur andra länder i EU reducerar arbetsgivaravgiften
              för säsongspersonal. Andra länders reducering av arbetskraftskostnaden
              för säsongsarbete är en betydande konkurrensnackdel för den svenska
              trädgårdsnäringen. Det berör också företag inom turism som ofta
              är säsongsbetonade.
            </seg>
            <seg n="96455464">
              Med den arbetslöshet vi har borde varje möjlighet att stimulera
              till fler anställda tas till vara. Därför är det mycket viktigt
              att den lönesumma som ger rätt till reducerad arbetsgivaravgift
              får beräknas på den årliga lönesumman, just för att inte missgynna
              säsongsanställningar.
            </seg>
          </u>
          <note type="speaker" n="eab0f32b">
            Anf. 114 LENNART KLOCKARE (s):
          </note>
          <u who="lennart_klockare_0812e9" xml:id="i-c8e0e01b8c272253-0" n="5a6e0a40">
            <seg n="5395d2a3">
              Herr talman! Vi ska nu behandla ett antal motioner. Som har framgått
              av vad tidigare talare sagt handlar det om socialavgifter. Det
              gäller minskade socialavgifter, regionala nedsättningar, avgifter
              för säsongsarbetare och nedsatt avgiftsskyldighet för olika föreningar
              och verksamheter i likhet med det som gäller för idrottsrörelsen.
              Vi ska återkomma till de punkterna.
            </seg>
            <seg n="b0ef9983">
              Herr talman! Jag vill börja med att yrka bifall till förslagen
              i betänkandet och avslag på samtliga motioner.
            </seg>
            <seg n="ee6650ee">
              Riksdagen har under hösten behandlat statsbudgeten för 2005 och
              antagit de förslag till förändringar av socialavgifter som lagts
              fram i budgetpropositionen. Vi behandlade även under hösten 2004
              regeringens förslag till särskild sjukförsäkringsavgift, eller
              det vi kallar ekonomiska drivkrafter för minskad sjukfrånvaro.
              Även i den frågan biföll riksdagen regeringens förslag.
            </seg>
            <seg n="e7ecf95e">
              Det kan kanske finnas skäl att påminna om att socialavgifterna
              tas ut för att finansiera system för social trygghet. Socialavgifterna
              består av en arbetsgivaravgift som betalas in av arbetsgivaren.
              Men det är löntagarna som avstått löneutrymme för att erhålla
              en ökad social trygghet. Avgiften uppgår till 29,39 % av avgiftsunderlaget
              och för arbetsgivarna 27,82 %, det vill säga något lägre.
            </seg>
            <seg n="2fca9fb7">
              Vid beräkning av arbetsgivaravgiften gäller att arbetsgivaren
              får göra ett månatligt avdrag med 5 % eller maximalt 3 090 kr,
              vilket motsvarar en lönesumma på 741 600 kr. Jag håller med Birgitta
              Carlsson om att det kommer de mindre företagen bättre till del
              än de stora. Där har det inte lika stor betydelse. Det är självklart
              viktigt.
            </seg>
            <seg n="776a2ff2">
              För egna företagare handlar det om ett avdrag på 9 000 kr upp
              till en lönesumma på 180 000. Men redan den 1 januari 2002 infördes
              ytterligare en reducering på 10 % för företag inom stödområde
              A. Totalt sett blir det alltså 15 %. Det innebär att avdraget
              var maximerat till 7 100 kr för ett företag och 18 000 för en
              egenföretagare. Men sedan, mina vänner, har vi också sänkt arbetsgivaravgiften
              vid det senaste årsskiftet med 0,24 %. Dessutom avskaffade vi
              den tredje sjuklöneveckan, vilket också kommer företagen till
              del.
            </seg>
            <seg n="77b95f26">
              Herr talman! Det finns nu ett antal motioner där det föreslås
              olika sänkningar för olika yrkesgrupper och verksamheter. Jag
              ska försöka att kort kommentera några motioner. Men först vill
              jag deklarera att utskottet anser att huvudprincipen måste vara
              att alla inkomster som ligger till grund för rätten till socialförsäkringsförmån
              bör innebära att socialavgifter erläggs.
            </seg>
            <seg n="5afb276f">
              Kristdemokraterna har i en motion påtalat att avgiften hämmar
              konkurrensmöjligheten. Jag har sagt tidigare i mitt anförande
              att löntagarna har avstått löneutrymme för att få den välfärd
              som vi i dag har. Man kan säga så här i tankevärlden: Eftersom
              det är löneutrymme som är avstått som avgiften sänks med så ska
              det väl tillkomma löntagarna. Man kan ju fundera på det.
            </seg>
            <seg n="503a45af">
              Kristdemokraterna har också tagit upp precis det som Kenneth
              Lantz sade här om traktamente och reseersättningar. Ytterligare
              kritik som man vill framföra mot regeringen gäller onödig ryckighet,
              som man kallar det. Jag tycker att det är en oberättigad kritik.
              Som jag säger införde man ju från 2002 dessutom en ytterligare
              reducering av socialavgiften. Jag tror, och jag hoppas att kd
              och Kenneth Lantz också håller med mig om det, att de företag
              som blir berörda av det som ni kallar för onödig ryckighet är
              glada åt de sänkningar av arbetsgivaravgiften som man får i stödområde
              A. Jag tror att det i många fall också kan vara det som avgör
              om företaget kan få leva kvar eller om det måste läggas ned på
              grund av det befolkningsunderlag som finns.
            </seg>
            <seg n="ebc4bc90">
              Jag tycker att det här är en viktig och bra del i nedsättningarna
              av socialavgiften. Var och en förstår ju att vi inte kan ha ett
              system där det spretar åt alla håll och där en del grenar och
              verksamheter får avdrag och andra inte.
            </seg>
            <seg n="79e9a6fd">
              Men, herr talman, när det gäller den ideella verksamheten och
              idrottsverksamheten så är det precis som flera talare här har
              sagt; upp till ett halvt basbelopp behöver man inom idrottsrörelsen
              inte avlägga socialavgiften. Man kan ha viss förståelse för detta.
              Det här är Sveriges största folkrörelse, och sänkningen har säkert
              en stor betydelse.
            </seg>
            <seg n="db60489d">
              Men man kan också fundera på ifall den ska vara kvar. Vi har
              pratat om det flera gånger i den här talarstolen. Ska idrottsrörelsen
              ha nedsättningen av socialavgiften eller ska den ha någon annan
              form av nedsättning eller stöd på annat sätt? Det är väl någonting
              som man också kan fundera över i framtiden.
            </seg>
            <seg n="7c8eae63">
              Det finns en utredning nu som kan ta frågan till sig. Det är
              en utredning om inkomstbeskattning av idrottslig verksamhet. Det
              kanske är läge att man lägger in frågan där, för då kanske man
              får ett likartat synsätt över hela arbetsmarknaden.
            </seg>
          </u>
          <note type="speaker" n="85418f5e">
            Anf. 115 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-5b5bb28f9e8cfbfb-0" n="6a83fccc">
            <seg n="56291925">
              Herr talman! Jag vill tydliggöra att jag absolut inte menade
              i mitt anförande att vi på något sätt ska försämra villkoren för
              idrottsrörelsen. Det gäller i stället att förbättra för annan
              viktig verksamhet. Jag har själv varit scoutledare i 25 år och
              vet hur mycket kraft och energi man får lägga ned på det. Det
              gäller alla dem som arbetar som ledare på frivillig basis. Många
              har inte möjlighet till det, och det blir allt svårare att få
              människor att ställa upp därför att tiden inte räcker.
            </seg>
            <seg n="bd8a28b2">
              Det skulle vara en morot om man kunde ge en liten ersättning
              till de människor som lägger ned mycket tid och kraft på att se
              till att våra barn och ungdomar har en meningsfull sysselsättning.
              Finns det inga planer alls från Socialdemokraternas håll på att
              man skulle kunna vidga begreppet och i stället låta fler föreningar
              och organisationer ta del av den skattesänkning som idrottsrörelsen
              har i dag?
            </seg>
          </u>
          <note type="speaker" n="9ad79bb4">
            Anf. 116 LENNART KLOCKARE (s) replik:
          </note>
          <u who="lennart_klockare_0812e9" xml:id="i-c8e0e01b8c272253-1" n="5a6e0a40">
            <seg n="9db140c5">
              Herr talman! Birgitta Carlsson frågar om det finns några planer
              på att vidga det här. Vi har en huvudprincip, som jag sade i mitt
              anförande: Alla de inkomster som också ger rätt till socialförsäkringsförmåner
              bör beskattas. Man bör ta ut en socialavgift. Det tycker jag är
              en regel som man måste ha.
            </seg>
            <seg n="d8bac4a4">
              Om man skulle vidga det här, vilket är möjligt, så får det konsekvenser,
              Birgitta Carlsson. Det påverkar den framtida pensionen också.
              Vi fyra som har varit uppe i debatten i dag står ju alla, åtminstone
              i dag, bakom överenskommelsen i pensionssystemet. Jag tycker att
              de enskilda människor som jobbar med den här verksamheten ska
              kunna jobba in en bättre pension för varje krona de tjänar för
              den sista tredjedelen av livet.
            </seg>
          </u>
          <note type="speaker" n="5f7c7b71">
            Anf. 117 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-5b5bb28f9e8cfbfb-1" n="6a83fccc">
            <seg n="caab4fae">
              Herr talman! Jag står bakom pensionsuppgörelsen, och jag tycker
              att det känns viktigt att vi har en bred uppgörelse när det gäller
              den frågan. Jag tycker ändå att det här inte handlar om så stora
              belopp att det kommer att ha någon större betydelse för den enskilda
              människan. Däremot skulle det betyda mycket för unga människor
              som kanske studerar och lägger ned mycket kraft och energi på
              att vara fritidsledare eller arbeta i någon ideell organisation
              på sin fritid. Det skulle vara en morot för dem.
            </seg>
            <seg n="99ff0909">
              Det finns så mycket stimulans i detta att det skulle uppväga
              den lilla minskning som det eventuellt skulle kunna bli i form
              av en något minskad pension så långt fram. Det finns mycket fler
              fördelar än nackdelar i detta, som jag ser det.
            </seg>
          </u>
          <note type="speaker" n="5851f4d3">
            Anf. 118 LENNART KLOCKARE (s) replik:
          </note>
          <u who="lennart_klockare_0812e9" xml:id="i-c8e0e01b8c272253-2" n="5a6e0a40">
            <seg n="f86f4875">
              Herr talman! Fördelar och nackdelar faller lite olika. Fördelarna
              faller på organisationen och nackdelarna möjligen på den enskilde
              individen som ska leva av det som man har kvar. Jag håller nog
              med Birgitta Carlsson trots allt; det kanske är överkomligt att
              leva med detta. Men man måste ändå ha någon form av princip när
              det gäller vilka förmåner som man ska ta ut ersättning för. Vi
              tycker att det är bra om vi har ett skattesystem och ett system
              för socialförsäkringarna som vi också finansierar på ett likartat
              sätt.
            </seg>
            <seg n="105b4a2f">
              Men vi måste komma ihåg att när det gäller idrottsrörelsen så
              kom detta till av det enkla skälet att man skulle kunna klara
              av avdrag för de kostnadsersättningar som man hade där. Därför
              förde man även över det här i det nya pensionssystemet. Men vi
              får väl se hur länge det är kvar där. Man kanske hittar andra
              lösningar som är bättre. Sedan får vi kanske diskutera något annat
              i de här frågorna nästa gång; vi får väl se.
            </seg>
          </u>
          <note type="speaker" n="6909c177">
            Anf. 119 KENNETH LANTZ (kd) replik:
          </note>
          <u who="kenneth_lantz_1d03eb" xml:id="i-6ef2e957ec1ead78-1" n="b25e3a4e">
            <seg n="86cce7d0">
              Herr talman! Vi är ganska överens, Lennart Klockare och jag.
              Men det finns en del som skiljer oss åt.
            </seg>
            <seg n="67faab34">
              Jag ska börja med det positiva. Alla är väl glada över rabatter,
              realisationer och liknande. Visst är det bra med den lilla procentsatsen
              på fem enheter som vi sänker arbetsgivaravgiften med. Gratis är
              ju gott.
            </seg>
            <seg n="53256d7a">
              Däremot säger Klockare att det inte är bra när det spretar. Där
              är vi också överens. Men det är ju precis det det gör. Det spretar
              ju. Vi har ju talat om att en del får lov att ha ett halvt basbelopp,
              medan andra inte får det. En del människor är tydligen mindre
              värda, eller vad är skälet till den här fördelningen?
            </seg>
            <seg n="15c418c2">
              En del får avgifter på sitt traktamente, medan andra inte har
              sociala avgifter på sitt traktamente. Säg inte annat än att det
              spretar. Hur ser Klockare på detta? Ska vi finna någon gemensam
              lösning på det här problemet, eller ska det spreta framöver också?
            </seg>
          </u>
          <note type="speaker" n="6ebc5ed7">
            Anf. 120 LENNART KLOCKARE (s) replik:
          </note>
          <u who="lennart_klockare_0812e9" xml:id="i-c8e0e01b8c272253-3" n="5a6e0a40">
            <seg n="c50b4b71">
              Herr talman! Det är en del av verksamheten som spretar. Om det
              spretar om helheten i övrigt kan vi diskutera. Det är idrottsrörelsen
              som har förmånen att inte betala socialavgifter upp till ett halvt
              basbelopp. Som jag sade i replikskiftet med Birgitta Carlsson
              kan man fundera på om vi ska ha kvar det eller om vi ska hitta
              lösningar på det så att alla ideella verksamheter i framtiden
              behandlas på samma sätt. Det tycker jag är viktigt.
            </seg>
            <seg n="0d75bdf7">
              Kenneth Lantz pratade om människor som är mindre värda. Det är
              knepigt att förstå. De som får en förmån är i så fall mer värda.
              Den som är idrottsmänniska får ju ingen förmån i pensionssystemet
              för det första halva basbeloppet, och skulle då vara mindre värd.
              Men jag tror nästan att Kenneth Lantz tyckte tvärtom.
            </seg>
          </u>
          <note type="speaker" n="3dcb8006">
            Anf. 121 KENNETH LANTZ (kd) replik:
          </note>
          <u who="kenneth_lantz_1d03eb" xml:id="i-6ef2e957ec1ead78-2" n="b25e3a4e">
            <seg n="aca7aef8">
              Herr talman! Detta är ju just på föreningsnivå. Jag håller med
              om att det är skillnad. Betalar man ingen socialavgift ska man
              heller inte ha några förmåner. Det är självklart. Det är föreningarna
              som behandlas lite olika. De vill naturligtvis ge någon form av
              ersättning till sina ledare.
            </seg>
            <seg n="db1dca22">
              Jag tycker att det är bra om vi kan ha en fortsatt diskussion
              om regelverket rent allmänt. Jag bidrar gärna med förslag, idéer
              och tankar på det här sättet för att vi ska hitta en rimlig gemensam
              nivå för de olika föreningsaktiviteter som finns i vårt land.
            </seg>
            <seg n="4f379d84">
              Jag tror att vi kan vara överens om att det är väldigt viktigt
              att vi har ledare som engagerar sig till förmån för det uppväxande
              släktet. Det behövs mer än någonsin.
            </seg>
            <seg n="bddec97e">
              Jag vill ställa en avslutande fråga om något som jag tog upp
              i mitt tidigare anförande. Det gäller de enkla reglerna.
            </seg>
            <seg n="b1c1c70b">
              Jag var på en informationsträff för idrottsklubbar här i Helsingfors
              då Skatteverket informerade om ett krångligt regelsystem. Ropet
              skallade verkligen i lokalen från såväl föredragshållare som från
              oss adepter som lyssnade. Hur ska vi bete oss med alla dessa regler?
              Kommer regeringen att aktivt ansvara för att det blir ett enklare
              regelverk för Förenings-Sverige i framtiden?
            </seg>
          </u>
          <note type="speaker" n="08fdf263">
            Anf. 122 LENNART KLOCKARE (s) replik:
          </note>
          <u who="lennart_klockare_0812e9" xml:id="i-c8e0e01b8c272253-4" n="5a6e0a40">
            <seg n="f7fd6829">
              Herr talman! Det är naturligtvis önskvärt att saker och ting
              blir enklare. Det skulle jag inte alls ha något emot i mångt och
              mycket. Verkligheten är kanske inte sådan att man kan göra saker
              och ting så enkla. Då kanske det inte fyller sitt syfte.
            </seg>
            <seg n="48b0a0a7">
              Det måste finnas ett regelverk för att man ska kunna hantera
              det på ett riktigt sätt. Det går inte att säga: Skicka in de pengar
              ni får över varje månad, så är det skatten. Det skulle ju vara
              enkelt, men det skulle inte bli så mycket i skatt.
            </seg>
            <seg n="9eb12f0b">
              Avslutningsvis vill jag säga att jag beundrar alla människor
              som jobbar ideellt i olika organisationer, i idrottsrörelsen,
              i kyrkan som Kenneth pratade om och i scouterna. Alla dessa ideella
              människor gör en fantastisk insats här i landet. Det skulle se
              helt annorlunda ut om de inte gjorde den insatsen. De är verkligen
              beundransvärda.
            </seg>
            <seg n="055b2789">
              Jag pratade med vice statsministern Bosse Ringholm efter frågestunden
              nyss. Jag sade att jag skulle vilja ha ett rundare Sverige. Varför?
            </seg>
            <seg n="228f5c9d">
              Jag kommer ju längst uppifrån norr. Där är avstånden långa för
              ungdomslag som är ute och åker. Låt mig ge ett konkret exempel:
              När man åker från Kiruna till Luleå är det en enkel resa på 36
              mil. Det kostar pengar. Man kanske åker varannan helg.
            </seg>
            <seg n="10c88a6c">
              Man vill få hela idrottsrörelsen med på att jämna ut detta. Det
              har man inte lyckats med. Jag tänker försöka bearbeta regeringen.
              Man kanske kan ge något råd till idrottsrörelsen om hur man ska
              fördela pengarna.
            </seg>
            <seg n="2b082480">
              Tack för debatten.
            </seg>
          </u>
          <note n="8c23d0f1">
            Överläggningen var härmed avslutad.
          </note>
          <note n="ab247d05">
            7 § Jakt och viltvård
          </note>
          <note n="4f562b3c">
            Föredrogs
          </note>
          <note type="speaker" n="165a3434">
            Anf. 123 SINIKKA BOHLIN (s):
          </note>
          <u who="sinikka_bohlin_9d8e01" xml:id="i-3fe316a3d0f9c244-0" n="bed9bc38">
            <seg n="48f20255">
              Herr talman! Dagens debatt handlar om jakt och viltvård i Sverige.
              I historiskt perspektiv har jakten varit en fråga om överlevnad
              för familjen, människan och byn. I dag är jakten högt värderad
              som rekreation och den ger en avkopplande och meningsfull fritid
              för Sveriges omkring 300 000 jägare.
            </seg>
            <seg n="72de002d">
              Det finns också ekonomi i jakten. Man har beräknat det årliga
              jaktvärdet, kött- och rekreationsvärdet till omkring 1 ½ miljard
              kronor.
            </seg>
            <seg n="08e5f141">
              Viltvården har också stor betydelse för skogsvården. Alltför
              stora stammar av klövvilt leder till överbetning och skador på
              plant- och ungskog. Det är ett hot mot virkeskvaliteten i framtidens
              skogar och påverkar också den biologiska mångfalden. Därför är
              det angeläget att man inventerar viltstammarna och försöker finna
              gemensamma lösningar som tillgodoser både skogsbrukarnas och jägarnas
              intressen.
            </seg>
            <seg n="ecd58eb4">
              I dagens betänkande behandlas 101 motionsyrkanden från allmänna
              motionstiden 2003 och 2004. Frågorna har en stor bredd. Det handlar
              om småviltsjakt ovanför odlingsgränsen, älgjakt, viltvårdsområden,
              eftersök av vilt samt djurskyddsaspekter. Antalet frågor och bredden
              på frågorna visar klart det stora intresset i landet och i detta
              hus för jakt- och viltvårdsfrågorna.
            </seg>
            <seg n="27759a00">
              Ett flertal nu aktuella motioner tar upp frågor där riksdagen
              i huvudsak har delegerat beslutanderätten till regeringen och
              regeringens myndigheter.
            </seg>
            <seg n="051b96b2">
              Det förekommer att vilda djur orsakar ekonomiska förluster. Därför
              finns det enligt lagstiftningen möjligheter till skyddsjakt. Vissa
              av dessa frågor behandlade utskottet tidigare under mandatperioden
              och därför har vi i detta betänkande valt att behandla dessa frågor
              i en förenklad form.
            </seg>
            <seg n="6f796b70">
              Det kan nämnas att utskottet under våren 2004 beslöt om motioner
              om skyddsjakt på rovdjur och att regeringen skulle se över regelverket
              angående skyddsjakt på initiativ av enskild utan tillstånd. Denna
              fråga bereds nu i Regeringskansliet.
            </seg>
            <seg n="e1544e85">
              Jakten, rovdjursfrågorna, viltvården och skyddsjakten diskuteras
              mycket på landsbygden. Den diskussionen är många gånger ganska
              hätsk. Det är viktigt att den fortsatta debatten även tar hänsyn
              till de människor som bor på landsbygden. Det behövs säkert bättre
              information och mer kunskap så att vi i en bra debattform kan
              försöka skapa bra och uthålliga levnadsförhållanden även för människor
              på landsbygden.
            </seg>
          </u>
          <note type="speaker" n="2a96c432">
            Anf. 124 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-48a3cfcede28fbe5-2" n="52d1bdac">
            <seg n="dac0f69a">
              Herr talman! Jag vill först av allt yrka bifall till reservation
              2, så är det utrett.
            </seg>
            <seg n="46efe0eb">
              Herr talman! Det är viktigt att poängtera det utskottets andre
              vice ordförande berättade här, nämligen att detta är ett förenklat
              förfarande med ett stort antal motioner. Ingen ska tro att våra
              normala ställningstaganden för den skull är undantryckta. De är
              nämligen uttryckta i ett tidigare betänkande, och där finns de
              också att beskåda.
            </seg>
            <seg n="08dd4425">
              När det däremot gäller § 28 börjar detta snart bli en följetong
              som kommer att sakna motstycke när, eller om, detta någon gång
              kommer i hamn. Det senaste löftet jag fick, i en debatt med jordbruksministern,
              var att detta skulle komma vid årsskiftet. Sedan hänvisades det
              till Gräsödomen, som då var något försenad. Gör jag en förändring
              i tiden motsvarande denna försening skulle förändringen i förordningen
              ha kommit nu i början av januari, och den har fortfarande uteblivit.
              Den senaste uppgiften är att den ska komma till våren. Min fundering
              är: Vilken vår? Jag undrar om ministern menar innevarande vår,
              nästkommande eller någon därpå. Jag konstaterar att viljan saknas.
            </seg>
            <seg n="67313e2e">
              Jag kommer att uppehålla mig vid de reservationer vi har lagt
              fram, detta för att inte sprida ut hela resonemanget om jakten
              och dess berättigande i vårt samhälle.
            </seg>
            <seg n="e0bf031e">
              När det gäller säljakt kan vi konstatera att populationen har
              ökat markant de senaste åren. Det innebär med naturnödvändighet
              också att konflikterna ökar. På sina håll ökar de väldigt tydligt.
              Här anser jag att regeringens förhållningssätt när det gäller
              att kunna åtgärda problemet är oerhört fyrkantigt. Vi vill underlätta
              detta och via länsstyrelserna kunna se till att man får bättre
              underlag för att kunna göra jakten effektivare. Man erkänner svårigheterna,
              men naturligtvis inser man inte behoven av att göra någon förändring.
              Vi har föreslagit att man exempelvis ska låta yrkesfiskare kunna
              utöva jakt i direkt anslutning till fiskeredskap. Detta har man
              dock inte velat tillgodose. Viljan saknas.
            </seg>
            <seg n="ae023ba5">
              När det vidare gäller jakt på säl vet alla som ägnar sig åt jakt
              att flacka skjutvinklar ofta ger rikoschetter. Eftersom det bara
              är tillåtet att jaga från land blir det också väldigt flacka skjutvinklar.
              Ett sätt att minska det problemet skulle vara att tillåta varmintkulor,
              en mjukare kula som deformeras mycket lättare. Inte ens här vill
              dock regeringen tillmötesgå våra synpunkter, utan man vill bara
              traska vidare. Jag tvingas återigen konstatera att viljan saknas.
            </seg>
            <seg n="2cd093b1">
              När det gäller ersättningar vid rovdjursangrepp handlar det framför
              allt om vargen och eventuella angrepp på människor. Detta är inte
              reglerat, vilket i sig är anmärkningsvärt. Vi kan över huvud taget
              inte förstå varför inte detta skulle omfattas av ersättning från
              staten. Det är ju ändå staten och riksdagen som har beslutat att
              vargen ska finnas, och ersättning utgår ju för andra djur. Jag
              tvingas återigen konstatera att viljan saknas.
            </seg>
            <seg n="e4090239">
              Vi belyser också detta med dubbelregistrering vid exempelvis
              älgjakt, något som förekommer i några delar av Sverige. Det kränker
              både äganderätten och förfoganderätten över samma mark. Ni kan
              tänka er själva man har planerat jakt en dag, och helt plötsligt
              dyker det upp helt andra människor på samma område och bedriver
              jakt på motsvarande sätt. Det är som gjort för att konflikter
              ska uppstå.
            </seg>
            <seg n="f4a2ab99">
              Att man är medveten om problemet kan vi läsa oss till i betänkandet,
              men man har inte för avsikt att göra någonting. Man har sagt att
              man ska titta närmare på det, men när det gäller den här regeringen
              innebär titta närmare att man lägger det i någon form av låda
              som därefter inte öppnas. Jag konstaterar återigen att viljan
              saknas.
            </seg>
            <seg n="ca7f21ac">
              När det gäller jaktkortsavgift vid tillsynsjakt vilket innebär,
              för den som inte vet, att den som är jägare och har rätt att inneha
              vapen etcetera ska stå i omedelbar anslutning till den som jagar
              och alltså till och med kunna ingripa fysiskt, det vill säga ta
              i vapnet, om det skulle behövas tycker vi att det är onödigt att
              utta en jaktkortsavgift även för dessa ungdomar, som det främst
              gäller. Det skulle vi vilja ta bort, eftersom det bara är en som
              kan utöva jakt samtidigt. Även här saknas dock viljan.
            </seg>
            <seg n="bd09f0b8">
              När det gäller möjlighet för permanent rörelsehindrade att jaga
              från motorfordon, exempelvis från en fyrhjulig motorcykel eller
              liknande, måste man i dag göra en ansökan där man anger vilka
              djur som ska jagas, hur många som ska jagas etcetera. Detta tycker
              vi är sällsynt onödigt, och därför vill vi få en förändring till
              stånd. Men också här saknas viljan.
            </seg>
            <seg n="40b60c69">
              Avslutningsvis, herr talman, vill jag ta upp eftersöksprioritet.
              Ni vet naturligtvis alla att ni ska anmäla om ni kör på ett klövvilt,
              men om man anmäler det till polisen säger Naturvårdsverkets regler
              att polisen snarast bör underrätta jakträttsinnehavaren, inte
              skall , vilket jag över huvud taget inte kan förstå. Jag ställer
              mig frågan: Har djur olika värde för Socialdemokraterna, eller
              är det återigen så att viljan saknas?
            </seg>
            <seg n="1d258906">
              Anf. 125 SVERKER THORÉN (fp):
            </seg>
            <seg n="110b1c2d">
              Herr talman! När vi nu debatterar miljö- och jordbruksutskottets
              betänkande Jakt och viltvård är det viktigt att veta att utskottet
              redan 2000 konstaterade att även om beslutanderätten i jakt- och
              viltvårdsfrågor i huvudsak delegerats till regeringen fanns det
              behov av en samlad redovisning från regeringens sida till riksdagen.
              Miljö- och jordbruksutskottet föreslog ett tillkännagivande om
              att regeringen borde återkomma till riksdagen med en samlad redovisning
              av sitt arbete med jaktfrågor och vilka åtgärder som planerades
              för dessa frågor. Ännu har ingenting hänt.
            </seg>
            <seg n="956bed24">
              Våren 2004 behandlade vi betänkandet Skyddsjakt på rovdjur och
              föreslog då beträffande skyddsjakt på initiativ av enskild utan
              föregående beslut av myndighet ett tillkännagivande om en samlad
              översyn av reglerna, bland annat 28 § jaktförordningen. Inte heller
              det har ännu resulterat i något konkret.
            </seg>
            <seg n="b2236ae8">
              Att ännu inget hänt med anledning av dessa två tillkännagivanden
              är allvarligt av minst två orsaker. En är att alla de människor
              som, ofta ideellt, gör en stor och viktig insats genom jakt och
              viltvård behöver och har rätt till besked om förutsättningar och
              spelregler för sitt engagemang. Den andra rör förståelsen för
              och tilltron till den förda rovdjurspolitiken och oss politiker.
              Ska vi kunna öka förståelsen för rovdjurspolitiken kan vi inte
              ha ett regelverk som är svårtolkat och otydligt utformat.
            </seg>
            <seg n="5c17b10b">
              Herr talman! Synen på våra rovdjur och då särskilt vargen är
              en mycket omdebatterad fråga. Debatten om rovdjurspolitiken handlar
              om en klassisk liberal fråga naturvården. För Folkpartiet liberalerna
              är debatten angelägen och viktig. För att vi ska komma framåt
              måste det debattläge, eller snarare brist på konstruktivt debattklimat,
              som rått de senaste åren brytas. Vulgärdebatten gynnar ingen,
              vare sig varg eller människa. För att detta ska ske har vi alla
              riksdagsledamöter, intresseorganisationer och enskilda ett mycket
              stort ansvar.
            </seg>
            <seg n="ee4c29dd">
              Samtidigt måste vi nu finna bra metoder att möta oro, skapa vägar
              för snabba kontakter med myndigheter och öka kunskapen om rovdjuren.
              Det räcker då inte med enkel kunskapsöverföring och information,
              utan det krävs dialog och delaktighet i förvaltningen av de stora
              rovdjuren. Folkpartiet liberalerna menar att detta också måste
              ske särskilt i de regionala rovdjursgrupperna och i det nationella
              rovdjursrådet. Vi anser att det är avgörande för den fortsatta
              utvecklingen att man går från enbart informationsöverföring till
              att de blir forum för verklig diskussion som ger konkreta resultat.
            </seg>
            <seg n="5d714d62">
              Detta har nu av utskottsmajoriteten lyfts in i betänkandet under
              rubriken Administrativa frågor, vilket vi välkomnar. Nu är det
              upp till bevis, och det brådskar. Konkretion och problemlösning
              kommer att ge stöd för livskraftiga stammar av våra rovdjur. Folkpartiet
              anser att det är mycket viktigt med lokalbefolkningens stöd och
              acceptans för detta arbete. Vi måste också komma bort från sifferexercis
              och fokusera på att nå livskraftiga, jaktbara stammar även av
              våra rovdjur. I dagsläget med små och sårbara rovdjurstammar måste
              dock fokus ligga på skadeförebyggande åtgärder, snabb och bra
              kommunikation mellan myndigheter och lokalbefolkning samt ersättning
              för skador.
            </seg>
            <seg n="59e0971b">
              Herr talman! Den tjuvjakt som vi fått tydliga bevis för under
              året, sedan vi senast debatterade, är just nu kanske det allvarligaste
              hotet mot dagens rovdjursstammar. Här gäller, på samma sätt som
              jag inledningsvis markerade, att det är upp till bevis för regeringen
              att få något gjort. Mycket kraftfulla insatser krävs. Naturvårdsverkets
              påpekande att verket anser att regeringen bör överväga en förstärkning
              av polisens och tullens resurser för att förbättra möjligheterna
              att förebygga jaktbrott är värda att notera och jämföra med verkligheten.
            </seg>
            <seg n="22f751e2">
              Herr talman! Jag går nu över till ett sakområde från den kust
              som jag kommer från. Gråsälen var framför allt under 1960-talet
              hårt drabbad av miljögifter. På senare år har dock sälen återhämtat
              sig och bestånden ökat. Att bestånden har ökat har lett till problem
              för yrkesfisket, eftersom gråsälen tar fisk och trasar sönder
              fiskeredskapen. Enligt Naturvårdsverket är beståndet av gråsäl
              nu så pass starkt att det skulle tåla en begränsad jakt.
            </seg>
            <seg n="f7d2c00a">
              Jakten efter gråsäl regleras sedan 1988 genom en rekommendation
              av Helcom. Rekommendationen innebär att jakt bara kan accepteras
              om det gäller vetenskapliga undersökningar av jakteffekterna i
              områden med sälskador samt för att förebygga skador. Samtidigt
              pågår nu en diskussion inom Helcom om att ändra rekommendationen.
              En expertgrupp inom Helcom har uttalat sig för begränsad jakt
              till skydd för fisket. Det är Naturvårdsverkets uppgift att fördela
              kvoter på de län som drabbats hårdast.
            </seg>
            <seg n="ac055ca9">
              Efter den senaste tidens skadeökning för fisket i län som inte
              ingår i säljaktsområdet bör detta enligt Folkpartiet liberalerna
              omprövas så att ytterligare län med stora problem kan ingå. Något
              län bör även utses till försökslän för att under noggrann kontroll
              och utvärdering få bedriva säljakt från båt. Redan våren 2000
              tillkännagav riksdagen att regeringen i samråd med berörda myndigheter
              borde vidta åtgärder som gör det möjligt att bedriva någon form
              av jakt för att komma till rätta med de olägenheter som fiskerinäringen
              drabbas av till följd av den ökande sälstammen. Efter Naturvårdsverkets
              signaler och även uttalandena från expertgrupper i Helcom är det
              nu dags för regeringen att vidta de åtgärder som riksdagen efterfrågat.
            </seg>
            <seg n="887f9349">
              Herr talman! Även på detta politikområde finns ett leveransunderskott
              vad gäller konkreta åtgärder som regeringen nu måste åtgärda.
            </seg>
          </u>
          <note type="speaker" n="4f35c5fb">
            Anf. 126 BJÖRN VON DER ESCH (kd):
          </note>
          <u who="bjorn_von_der_esch_2015f4" xml:id="i-b6af9faf656c65ae-0" n="bc0be958" next="i-d37d646684e0100f-0">
            <seg n="9b6acb08">
              Herr talman! Det finns ett talesätt som säger att aldrig ljugs
              det så mycket som före ett val, under ett krig och efter en jakt.
              Rätt eller fel det antyder hur sägenomspunnen och känsloladdad
              jakten är. Inte desto mindre vet alla vi som jagar att det finns
              lika många uppfattningar om jakt och vilt som det finns jägare.
            </seg>
            <seg n="55e17925">
              För bara 50 år sedan såg viltfaunan i stora delar av vårt land
              helt annorlunda ut jämfört med i dag. Älg var en sällsynthet fram
              till älgexplosionen på 70-talet. Rådjur hörde bara södra Sverige
              till. Hjort såväl kron- som dovhjort fanns knappt utanför hägn.
            </seg>
            <seg n="9188fb3f">
              I dag är bilden en helt annan. Klövviltets utbredning har varit
              närmast exempellös sett mot senaste århundraden. Vildsvinsstammen
              har vuxit sig stark igen och nya arter, som till exempel mufflonfår,
              blir allt vanligare.
            </seg>
            <seg n="43e25f55">
              Denna exceptionella tillväxt och utbredning av viltstammarna
              med nya arter har kunnat äga rum i stort sett utan myndighetsingripanden,
              och utan att motsvarande ökning av rovdjursstammen har skett.
              Att här föreligger ett orsakssamband torde vara uppenbart, vilket
              naturligtvis inte utesluter att miljö, klimat och biotoper också
              har haft sin betydelse.
            </seg>
            <seg n="08964bd4">
              Sambanden är som vi vet oerhört komplicerade och sammanvävda.
              De är därför också utomordentligt känsliga för mänskliga ingrepp.
              Sådana ingrepp kan därför lätt få ödesdigra konsekvenser om man
              inte noga följer upp dem. För det finns det sällan tillräckliga
              resurser. Därför är det föga förvånande att såväl beslut som uppföljning
              oftast blir mest ändamålsenligt genomförda om de sker nära dem
              som direkt berörs av jakt- och viltproblem.
            </seg>
            <seg n="9284d966">
              Ett utomordentligt bevis härför är den delegering av beslut rörande
              älgjakt från statlig myndighet till jägare som numera gäller.
              Därmed har en tidigare närmast osannolik byråkrati försvunnit
              samtidigt som älgstammen hålls på önskvärd nivå.
            </seg>
            <seg n="01a0f218">
              Denna principiella inställning till delegering återspeglar också
              den av EU så omhuldade subsidiaritetsprincipen. Därför framstår
              det som beklagligt att framför allt när det gäller beslut rörande
              rovdjuren principen i dag oftast är den omvända. Som motivering
              hänvisar man till att rovdjurspolitiken ska vara sammanhållen.
              Men eftersom just rovdjur vägrar fördela sig jämt över landet
              och inte heller respekterar nationsgränser blir talet om sammanhållen
              politik en chimär för framför allt de människor som bor i gränstrakterna.
              Regionala beslut av respektive länsstyrelser skulle av berörd
              befolkning upplevas långt rationellare.
            </seg>
            <seg n="8832729f">
              Bestämmelsen att jaktgäst som deltar i lodjursjakt måste vara
              folkbokförd i det län där jaktmarken är belägen framstår som en
              obegriplig skrivbordsprodukt. När länsgräns och jaktmark inte
              sammanfaller, måste då jakten avbrytas när man passerar länsgränsen?
              Eller måste förälders och barns mångåriga jakt upphöra om någon
              av dem flyttar till ett annat län? Jag skulle vilja säga att denna
              typ av nonsensbestämmelser skapar irritation mot myndigheter helt
              i onödan. Genom att i stället visa uppskattning av de ideella
              krafter som utan ersättning utför arbete till jaktens fromma skulle
              myndigheternas relation till berörd allmänhet kunna förbättras.
            </seg>
          </u>
          <note n="9096e254">
            Herr talman! Jag yrkar bifall till reservation 2.
          </note>
          <note n="a5f1db6d">
            Ajournering
          </note>
          <note n="cdcc7ebd">
            Kammaren beslutade kl. 15.57 på förslag av förste vice talmannen
            att ajournera förhandlingarna till kl. 16.00 då aktuell debatt
            om barnkonventionen skulle börja.
          </note>
          <u who="bjorn_von_der_esch_2015f4" xml:id="i-d37d646684e0100f-0" n="bc0be958" prev="i-b6af9faf656c65ae-0">
            <seg n="219c2d4b">
              Återupptagna förhandlingar
            </seg>
          </u>
          <note n="c6811699">
            Förhandlingarna återupptogs kl. 16.00.
          </note>
          <note n="fabd84e0">
            8 § Aktuell debatt: Barnkonventionen
          </note>
          <note type="speaker" n="c1fd449b">
            Anf. 127 INGER DAVIDSON (kd):
          </note>
          <u who="unknown" xml:id="i-8e0902370ebb307d-21" n="69445a05">
            <seg n="35dc74d2">
              Fru talman! Sverige var det land som kanske mest aktivt arbetade
              för att FN:s barnkonvention skulle komma till stånd. Nu har den
              funnits i 15 år, och den har betytt mycket för att lyfta fram
              barns behov och rättigheter runtom i världen. Därför är det desto
              mer anmärkningsvärt att vi i Sverige på en rad punkter inte själva
              lever upp till åtagandena i barnkonventionen.
            </seg>
            <seg n="b30dc35a">
              I januari i år gjorde FN:s barnrättskommitté en genomgång av
              situationen för barn i Sverige. På punkt efter punkt uttrycker
              den oro över att Sverige inte behandlar barn utifrån barnkonventionens
              intentioner. Antalet påpekanden har dessutom ökat sedan föregående
              genomgång för fem år sedan. Kommittén konstaterar att flera av
              de åtgärder som den uppmanade Sverige att vidta då ännu inte har
              genomförts på ett tillfredsställande sätt. Det tycker inte vi
              kristdemokrater är acceptabelt. Därför har vi begärt den här debatten,
              dels för att få svar från regeringen om varför ingenting har hänt
              på de punkterna, dels därför att vi tycker att frågor som berör
              barn behöver lyftas fram på ett tydligare sätt inom alla politikområden.
            </seg>
            <seg n="e8299e92">
              Det beslut som har upprört oss mest på senare tid är behandlingen
              av de apatiska flyktingbarnen. Hur kan ett land som berömmer sig
              av att vara både välfärdens viktigaste utpost på jorden och ett
              världssamvete när det gäller humanitet behandla de mest skyddsvärda
              och samtidigt mest skyddslösa barnen på det grymma sätt som görs
              i dag? Det bryter mot snart sagt varenda paragraf i barnkonventionen.
              Vad ska den svenska regeringen svara FN:s barnrättskommitté, som
              uppenbarligen delar vår kritiska inställning till svensk flyktingpolitik
              och därför uppmanat regeringen att agera? Beslutet som fattades
              häromdagen i riksdagen att fortsätta att utvisa de apatiska barnen
              tror jag knappast imponerar på kommittén. Det gör det definitivt
              inte på oss kristdemokrater. Därför tänker vi fortsätta att driva
              frågan på olika sätt. Det ska bli intressant att höra vad Berit
              Andnor har att komma med till sitt och regeringens försvar.
            </seg>
          </u>
          <note type="speaker" n="11428915">
            Anf. 128 Socialminister BERIT ANDNOR (s):
          </note>
          <u who="unknown" xml:id="i-8e0902370ebb307d-22" n="69445a05">
            <seg n="801add64">
              Fru talman! Barns och ungdomars situation är en mycket angelägen
              fråga som engagerar de flesta människor. Jag tar gärna varje tillfälle
              att diskutera hur vi gemensamt ska förbättra barns och ungdomars
              livsvillkor och möjlighet till inflytande ytterligare.
            </seg>
            <seg n="cfccbc3a">
              Svenska barn och ungdomar har det generellt sett bra. Internationella
              jämförelser visar otvetydigt att det är så. En av ledamöterna
              i FN:s barnrättskommitté uttryckte i samband med den granskning
              av Sveriges tredje rapport som nyss refererades att barn kan vara
              lyckliga som får växa upp i Sverige.
            </seg>
            <seg n="1ce55518">
              Även om vi kan vara stolta över hur barn och ungdomar har det
              i Sverige är vi inte nöjda. Alla barn har det inte lika bra. Alltför
              många barn lever i familjer med utsatt ekonomi. Det förekommer
              att barn mobbas eller utsätts för annan kränkande behandling utan
              att vi vuxna reagerar. Många pojkar och flickor lider av stress
              och dålig självbild. Det kan ibland ta sig uttryck i ätstörningar.
              En del barn lider av övervikt till följd av stillasittande och
              felaktiga matvanor. Flickors symtom på psykisk ohälsa blir inte
              heller lika uppmärksammade som pojkars. Barn och unga får alltför
              sällan komma till tals i frågor som berör dem.
            </seg>
            <seg n="23b2f3ee">
              Målet för regeringens barnpolitik är att barn och unga ska respekteras,
              ges möjlighet till utveckling, trygghet, delaktighet och inflytande.
              För att uppnå detta mål krävs det insatser inom i stort sett samtliga
              politikområden.
            </seg>
            <seg n="aa998478">
              Senare i år kommer jag att presentera ett sammanhållet program
              för ett Sverige anpassat för barn och unga, ett program där vi
              presenterar ett antal åtgärder för hur vi ska fortsätta arbetet
              för att åstadkomma ett Sverige som sätter barnets bästa i främsta
              rummet.
            </seg>
            <seg n="d221d642">
              Många av de verksamheter och beslut som berör barn och unga hör
              till kommunernas och landstingens verksamhetsområden. Det handlar
              till exempel om skolan, fritidsverksamheten, sjukvården, kommunikationerna.
              Den strategi som riksdagen har fattat beslut om, och som också
              regeringen arbetar efter, handlar därför mycket om att stödja
              kommuner, landsting och andra myndigheter i deras arbete för att
              förverkliga barnkonventionen.
            </seg>
            <seg n="5be6d171">
              I den absoluta majoriteten av kommunerna, och även landstingen,
              finns det ett stort engagemang och en vilja att utveckla sina
              verksamheter. Ett tecken på detta är att de konferenser för politiker
              och tjänstemän i kommunerna som Barnombudsmannen genomför är välbesökta.
            </seg>
            <seg n="4919d300">
              Ett tiotal kommuner har tagit initiativet att bilda ett partnerskap
              för att utveckla barnkonventionsarbetet. Regeringen har i dag
              beviljat dessa föregångskommuner medel till uppbyggnad och samordning
              av partnerskapet. Det kommer att tjäna som en inspirationskälla
              för övriga kommuner.
            </seg>
            <seg n="2c3a1974">
              Tillsammans med Sveriges kommuner och landsting och Boverket
              planeras också en försöksverksamhet i ett tiotal kommuner för
              att utveckla barns och ungas inflytande och delaktighet när det
              gäller den fysiska planeringen. Beslut har i dag också fattats
              av regeringen till en förstudie om möjligheterna att inrätta ett
              kunskapscentrum för barnkonventionsrelaterade frågor.
            </seg>
            <seg n="6278b8df">
              För att öka barnkompetensen inom hälso- och sjukvården har jag
              tillsammans med vård- och äldreomsorgsminister Ylva Johansson
              tagit initiativ till konferensen Mötet med barnet. Den kommer
              att genomföras under april månad. Syftet är att lyfta fram goda
              exempel och sprida dem runtom i landet.
            </seg>
            <seg n="86a132c1">
              Skolan är en stor och viktig del i barns och ungdomars liv. En
              hög kvalitet på undervisningen och en god arbetsmiljö är prioriterat
              i regeringens politik. Både inom förskolan och skolan har resurser
              tillförts för att öka antalet vuxna. Lugn och ro och respekt för
              varandra krävs när alla ska lära. Ingen elev ska behöva gå till
              skolan med en klump i magen av rädsla. Alla skolor ska ha ett
              handlingsprogram för att förebygga och motverka alla former av
              kränkande behandling.
            </seg>
            <seg n="8939f9e8">
              Förslag bereds för att utveckla elevernas rätt till inflytande
              och delaktighet. Ett lagförslag som syftar till att ytterligare
              stärka skolans ansvar för att skydda barn och unga mot mobbning
              och kränkande behandling bereds just nu i Regeringskansliet.
            </seg>
            <seg n="31ed793b">
              En angelägen fråga är de asylsökande barnens situation. Barn
              som kommer till Sverige måste få ett gott omhändertagande. Några
              exempel på åtgärder som vidtagits under senare år är att personaltätheten
              på Migrationsverkets gruppboenden har ökat. Barnen har rätt till
              en god man, och Migrationsverket bedriver tillsammans med Barnombudsmannen
              en intern utbildning i barnfrågor för att säkerställa att det
              finns barnkompetens, att barn kommer till tals och att deras situation
              redovisas i ärendena.
            </seg>
            <seg n="6e94c534">
              Arbetet med att ytterligare förbättra dessa barns situation pågår
              kontinuerligt, bland annat genom en utökad samverkan och genom
              särskild kvalitetsgranskning av samtliga barn- och ungdomsenheter.
            </seg>
            <seg n="a914b70d">
              Alltför många barn lever i familjer med utsatt ekonomi. Regeringen
              prioriterar därför insatser för att minska antalet ekonomiskt
              utsatta barn. En arbetsgrupp med uppgift att beskriva och analysera
              situationen för dessa barn presenterade därför en rapport i höstas
              som bland annat visar att det är barn till ensamstående och barn
              med föräldrar med utländsk bakgrund som är de mest drabbade.
            </seg>
            <seg n="b3663f54">
              Den viktigaste åtgärden för att minska den ekonomiska utsattheten
              är kampen mot arbetslösheten.
            </seg>
            <seg n="1061726d">
              Men det krävs också ekonomiskt riktade insatser. Regeringen har
              därför tillsammans med samarbetspartierna föreslagit att vi ska
              avsätta 1 miljard kronor för att höja underhållsstödet, förbättra
              bostadsbidraget och införa ett barntillägg för studerande. Vidare
              kommer barnbidraget och flerbarnstillägget att höjas nästa år.
              För att ytterligare förbättra situationen för barn som växer upp
              i ekonomisk utsatthet krävs det åtgärder inom fler områden.
            </seg>
            <seg n="afa05bf7">
              Den rapport som har presenterats ligger till grund för ett fortsatt
              beredningsarbete i Regeringskansliet.
            </seg>
            <seg n="8e9afd57">
              Intressant i det här sammanhanget är en rapport med internationella
              jämförelser som har tagits fram på uppdrag av EU-kommissionen.
              Rapporten visar att de länder som har en generell välfärdspolitik
              har lägst andel barn som lever i ekonomisk utsatthet. Rapporten
              visar också betydelsen av en allmän förskola och en skola som
              är till för alla och är av hög kvalitet, för att kompensera ojämlikheter
              och ge alla barn goda förutsättningar i livet.
            </seg>
            <seg n="37a26db1">
              Det har kommit flera alarmerande rapporter om unga flickors och
              pojkars ökade fysiska och psykiska ohälsa. Det ökande antalet
              barn som lider av övervikt och fetma är oroande. Orsaken är många
              gånger stillasittande och felaktig kost. Fysisk aktivitet finns
              därför numera inskriven i läroplanen för skolan. Tillsammans med
              Riksidrottsförbundet genomförs en satsning på idrott för barn
              och unga. Statens folkhälsoinstitut och Livsmedelsverket har haft
              ett uppdrag att föreslå åtgärder för att förebygga och åtgärda
              övervikt och fetma.
            </seg>
            <seg n="3bb89e3b">
              Ett alltför lite uppmärksammat problem är flickor som skadar
              sig själva. Socialstyrelsen har fått i uppdrag att analysera och
              kartlägga flickor som skadar sig själva och också föreslå åtgärder.
              Rapporten bereds just nu i Regeringskansliet. Också Statens beredning
              för medicinsk utvärdering har ett uppdrag att kartlägga och analysera
              kunskaper om flickor med vissa psykiska störningar, särskilt avseende
              adhd.
            </seg>
            <seg n="423df932">
              Projektet Flicka, som jag tog initiativ till hösten 2003, tar
              sin utgångspunkt i den ökande kommersialisering och sexualisering
              som unga flickor och pojkar möter och de konsekvenser detta får.
              Syftet är dels att få i gång en diskussion och kritiskt tänkande
              hos flickorna och pojkarna själva, dels att den så kallade branschen
              ska se sitt ansvar när det gäller unga flickors självbild.
            </seg>
            <seg n="abe310a5">
              Ideella organisationer som Rädda Barnen, Bris, Unga Örnar, Röda
              Korset med flera har en viktig roll i arbetet med att ytterligare
              förbättra barns och ungas situation. Jag värdesätter mycket det
              arbete som utförs av dem. Jag har för avsikt att inrätta en barnrättsdelegation
              i syfte att systematisera mina och övriga regeringens kontakter
              med de ideella organisationerna.
            </seg>
            <seg n="b6748a3d">
              Slutligen: I nästa vecka kommer regeringen att presentera en
              skrivelse till riksdagen om insatserna för barn och unga i statsbudgeten.
            </seg>
          </u>
          <note type="speaker" n="4c8522bd">
            Anf. 129 INGER DAVIDSON (kd):
          </note>
          <u who="unknown" xml:id="i-8e0902370ebb307d-23" n="69445a05">
            <seg n="605aec49">
              Fru talman! Det var en ganska gedigen genomgång. Jag vill minnas
              att Maj-Inger Klingvall hade ungefär en motsvarande för fem år
              sedan, när vi hade en motsvarande debatt angående Barnrättskommitténs
              genomgång då. Nu återkommer Barnrättskommittén och har samma påpekanden
              därför att det som utlovades i den debatten inte har åtgärdats.
              Det tycker jag att vi ska ha i minnet när vi fortsätter.
            </seg>
            <seg n="dddb5d01">
              Jag tänker hålla mig till flyktingpolitiken i dag. Det är också
              på det området som de flesta påpekandena har gjorts av Barnrättskommittén.
            </seg>
            <seg n="fdc2f777">
              Att barn far illa av svensk flyktingpolitik tycks de flesta vara
              överens om. Men regeringen drar en helt annan slutsats av det
              än vi kristdemokrater och de flesta andra partier här i riksdagen.
              Hårdare tag tycks vara Socialdemokraternas lösning på problemen.
              Jag ska ge några exempel.
            </seg>
            <seg n="14edafe4">
              Barn till asylsökande som gömmer sig ska oftare kunna utvisas
              ensamma lyssna på det! alltså utan sina föräldrar. Man hör riktigt
              resonemanget bakom, att med det hotet ska vi väl kunna röka ut
              dem ur sina gömställen så att vi kan avvisa hela familjen.
            </seg>
            <seg n="dd39e153">
              Barn som har gått in i ett apatiskt tillstånd och måste sondmatas,
              bytas blöjor på och närmast befinner sig i ett vegetativt tillstånd
              ska inte kunna få särskild prövning på grund av detta utan kan
              liksom hittills utvisas om de är i transportabelt skick, som det
              heter. Vad innebär transportabelt skick i det här sammanhanget,
              Berit Andnor? De barn som bärs ut till flygplan i medvetslöst
              tillstånd räknas tydligen till kategorin transportabla i dag.
            </seg>
            <seg n="40f714b5">
              Barn som kommer hit ensamma förvaras på flyktingförläggningar
              månad efter månad, ibland till och med år. Försvinner de tycks
              det inte kunna vara så mycket man kan göra åt saken. Personalen
              på förläggningen har till exempel ingen möjlighet att förhindra
              att barnen och ungdomarna hämtas upp i en bil av någon som uppger
              sig vara en släkting. Ingen vet vad barnen utsätts för, och ingen
              tycks vilja veta.
            </seg>
            <seg n="4a62baa1">
              Att det ser ut så här har vi känt till länge, och det finns förslag
              om att utse en företrädare för barnen omedelbart när de kommer
              det förslaget har legat länge och att socialtjänsten sedan ska
              se till att det ordnas fosterhem. Men tiden går, och fortfarande
              har vi inte sett något av de förslagen komma upp till beslut på
              riksdagens bord. Hur många barn ska hinna försvinna till ett ovisst
              öde innan det händer, Berit Andnor?
            </seg>
            <seg n="26863eab">
              Var finns engagemanget för de barn som har hamnat här hos oss
              på grund av svåra förhållanden i sina hemländer? De har inte bett
              om att få se sina mammor våldtas, sina pappor föras bort och försvinna.
            </seg>
            <seg n="0f242544">
              Alla de apatiska barn som de senaste två åren vårdats vid barnavdelningen
              Eugenia vid Karolinska sjukhuset har liknande upplevelser med
              sig dit. I flera fall hade mamman utsatts för sexuellt våld och
              barnet blivit vittne till det. Samtliga familjer har utsatts för
              fruktansvärda trauman i sitt hemland. När de skickas tillbaka
              är det till otrygghet och skräck. De vet det, och deras reaktioner
              blir därefter.
            </seg>
            <seg n="ed1e6c79">
              Förutsättningen för att barnen ens ska kunna påbörja den långa
              vägen tillbaka till livet är att deras föräldrar får besked om
              att de fått uppehållstillstånd. Föräldrarnas förmåga att i sin
              tur ge barnen hopp och framtidstro är avgörande för barnets tillfrisknande.
              Vad som händer med dem när de transporteras till sina hemländer
              är det ingen som vet, men eftersom de förhållanden som rådde när
              de flydde i många fall råder fortfarande går det i alla fall att
              föreställa sig.
            </seg>
            <seg n="ba204c8e">
              Kan Berit Andnor svara hur det har gått för de apatiska barn
              som redan utvisats så att vi som oroar oss för det kan få lugnande
              besked i dag?
            </seg>
            <seg n="aa31c712">
              I Genèvekonventionen står det tydligt att flykting är den som
              befinner sig utanför sitt land och känner välgrundad fruktan för
              förföljelse, på grund av ett antal kriterier. Det kan knappast
              råda någon tvekan om att barn som varit med om så svåra upplevelser
              som de jag beskrev känner välgrundad fruktan för att återvända
              till den plats där detta hände. De har alltså egentligen flyktingstatus.
              Då borde det inte råda någon tvekan om att det är för deras bästa
              att de får stanna. Det borde de alltså få göra utifrån rena skyddsskäl.
            </seg>
            <seg n="67d7eec6">
              Men om man nu gjort bedömningen att inte ens de skälen är tillräckliga
              finns ytterligare en möjlighet, och det är att ge uppehållstillstånd
              av humanitära skäl, till exempel på grund av svår sjukdom eller
              omständigheter som uppkommit under en lång vistelsetid i Sverige.
            </seg>
            <seg n="c9120de3">
              Nu har vi alltså ett antal barn som enligt läkarexpertis befinner
              sig i ett livshotande tillstånd. Varför eller hur det har uppkommit
              måste då få bli en andrahandsfråga. Lika lite som vi börjar förhöra
              en person som har råkat ut för en olycka varför han sladdat av
              vägen, om han körde för fort innan det hände eller så innan vi
              forslar honom till sjukhus, borde det vara självklart att vi inte
              börjar med en utredning för att sedan eventuellt ge barnen den
              hjälp de behöver.
            </seg>
            <seg n="468eb0f3">
              Det är så regeringen gör, och man motiverar det med att det annars
              skulle bli en humanitär katastrof. Sanningen är ju att vi befinner
              oss mitt uppe i en humanitär katastrof när vi avvisar de här barnen.
            </seg>
            <seg n="4748ee79">
              Jag minns när jag växte upp hur alla talade om den så kallade
              baltutlämningen med stor avsky. Nu håller vi på med en barnutlämning,
              som vi också kommer att få skämmas för under åratal framöver om
              vi inte hejdar den.
            </seg>
            <seg n="af1ebf66">
              Vi kristdemokrater har inte gett upp hoppet om att moderater
              och socialdemokrater ska ta sitt förnuft till fånga och gå med
              på att barn som av läkare bedöms lida av depressiv devitalisering,
              som facktermen lyder, ska få uppehållstillstånd av humanitära
              skäl.
            </seg>
            <seg n="aaa6a225">
              Vad tycker Berit Andnor, som är högsta ansvariga för att barnkonventionen
              efterlevs i Sverige? Går det att tolka den så att det är till
              de apatiska barnens bästa att utvisas i det tillstånd de befinner
              sig? Om jag inte får svar på någon annan fråga i dag så vill jag
              ha svar på den.
            </seg>
          </u>
          <note n="ad4515a8">
            I detta anförande instämde Stefan Attefall, Sven Brus, Holger
            Gustafsson, Lars Gustafsson, Johnny Gylling, tredje vice talman
            Helena Höij, Dan Kihlström, Kenneth Lantz, Maria Larsson, Lars
            Lindén, Ulrik Lindgren, Torsten Lindström, Sven Gunnar Persson
            och Rosita Runegrund (alla kd).
          </note>
          <note type="speaker" n="d1c79689">
            Anf. 130 CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-313307044e4f7855-0" n="e51963c7" next="i-3e34680ccc0468ae-0">
            <seg n="cccb1f57">
              Fru talman! Sverige har varit ett land med relativt gott renommé
              vad gäller humanitet, och det är svårt att acceptera att här i
              dag finns barn som befinner sig i ett apatiskt tillstånd. Att
              komma i kontakt med dessa barn är upprörande och lämnar ingen
              oberörd. Vi får heller inte glömma bort andra svårt sjuka barn
              som befinner sig i liknande situationer. En grupp får inte ställas
              mot en annan.
            </seg>
            <seg n="1a6ebea1">
              Min och Moderaternas uppfattning är att dessa barn bör kunna
              beviljas uppehållstillstånd med stöd av det regelverk som vi har
              redan i dag.
            </seg>
            <seg n="09c27e4c">
              Fru talman! Låt mig för det första erinra om vad som står i barnkonventionen.
            </seg>
            <seg n="1debe4ed">
              Konventionsstaterna erkänner att varje barn har en inneboende
              rätt till livet.
            </seg>
            <seg n="f4e18254">
              Konventionsstaterna skall till det yttersta av sin förmåga säkerställa
              barnets överlevnad och utveckling.
            </seg>
          </u>
          <note n="9e71b316">
            Konventionsstaterna erkänner barnets rätt att åtnjuta bästa uppnåeliga
            hälsa och rätt till sjukvård och rehabilitering.
          </note>
          <u who="christina_husmark_pehrsson_19b216" xml:id="i-3e34680ccc0468ae-0" n="e51963c7" prev="i-313307044e4f7855-0">
            <seg n="48e11cfb">
              Konventionsstaterna skall vidta alla lämpliga åtgärder för att
              främja fysisk och psykisk rehabilitering samt social återanpassning
              av ett barn som utsatts för någon form av vanvård, utnyttjande
              eller övergrepp.
            </seg>
            <seg n="6ff524c1">
              För det andra har varje barn i en asylprocess rätt till en individuell
              bedömning av egna skäl för uppehållstillstånd. Skulle vi acceptera
              ett kollektivt ja accepterar vi samtidigt möjligheten att säga
              ett kollektivt nej. Vi vill i stället, fru talman, fortsätta att
              värna barnets rätt till en individuell prövning, helt i enlighet
              med barnkonventionen.
            </seg>
            <seg n="ae20c459">
              För det tredje finns det goda utrymmen att bevilja uppehållstillstånd
              med anledning av de generella regler som finns om humanitära skäl.
              Med stöd av detta lagrum har också uppehållstillstånd beviljats
              personer som lider av livshotande sjukdom och som behöver vård
              i Sverige.
            </seg>
            <seg n="77017048">
              Fru talman! Dessutom finns det i ett skrivbord hos regeringen
              ett färdigt lagförslag sedan juni 2004, som kommer från en enig
              utredning, om att ytterligare stärka det humanitära innehållet
              i asylprocessen när det gäller barn. Vi väntar fortfarande på
              att denna lag ska komma till riksdagen. När kommer den?
            </seg>
            <seg n="81dd21c1">
              För det fjärde har vi portalparagrafen i utlänningslagen som
              vägleder svenska myndigheters arbete i asylprocessen. Där kan
              vi läsa följande:
            </seg>
            <seg n="67fbd946">
              I fall som rör ett barn skall särskilt beaktas vad hänsynen till
              barnets hälsa och utveckling samt barnets bästa i övrigt kräver.
            </seg>
            <seg n="be07391c">
              För det femte, slutligen, kan Utlänningsnämnden utöver detta
              besluta i komplicerade ärenden i en nämnd där det finns en domare
              och två ledamöter. Dessa ledamöter utses av de politiska partierna
              här i riksdagen, och här har ledamöterna en stor möjlighet att
              se till att ta till vara dessa barns intressen när det gäller
              det slutgiltiga beslutet om de ska få stanna i Sverige och att
              agera utifrån barnkonventionen. Senast hände detta i dag.
            </seg>
            <seg n="64388b35">
              Värt att notera i detta sammanhang är att Vänsterpartiet tyvärr,
              fru talman, har valt att bojkotta Utlänningsnämnden och tar alltså
              inte till vara den möjligheten att påverka om barn slutligen ska
              få stanna eller inte. Från moderat håll vet jag att vi har agerat,
              och vi har använt oss av denna möjlighet vid ett flertal tillfällen,
              senast alltså i dag.
            </seg>
            <seg n="47517da1">
              Fru talman! Detta är bara kortsiktiga åtgärder.
            </seg>
            <seg n="42bb55ed">
              Det krävs ett tvåfrontskrig för att komma till rätta med den
              nu uppkomna situationen. Förutom att ge barn vård och omsorg krävs
              att väntetiderna för besked om uppehållstillstånd kortas betydligt.
              Detta ansvar har regeringen.
            </seg>
            <seg n="207b650e">
              Riksrevisionen har i dagarna kommit med en framställan till riksdagen
              där man granskat regeringens och Migrationsverkets åtgärder i
              asylprocessen. Rapporten visar att det brister påtagligt i effektivitet
              och kvalitet och att väsentliga brister som Migrationsverket beskrivit
              i en rapport till regeringen inte har redovisats vidare till riksdagen.
              Enligt Riksrevisionen följer Migrationsverket inte heller upp
              vad som har hänt med asylsökande barn efter att utvisning verkställts.
              Problemet verkar alltså vara mer ett organisatoriskt problem än
              ett lagstiftningsmässigt.
            </seg>
            <seg n="8e7eb6ab">
              Vi anser, fru talman, att regeringen nu måste lägga all kraft
              på att leverera den nya instansordningen och den lagstiftning
              som vi sedan länge har krävt och som skulle leda till stora förbättringar
              i fråga om de nu aktuella problemen.
            </seg>
            <seg n="356ab455">
              Fru talman! Riksrevisionen har också granskat om regeringen och
              de statliga myndigheterna har följt den nationella strategin för
              att införliva barnkonventionen i sitt vardagliga arbete. Riksrevisionen
              konstaterar visserligen att det finns tydliga krav på barnperspektivet
              men långt ifrån i alla regleringsbrev.
            </seg>
            <seg n="4f12bf11">
              Också Barnombudsmannen har i en studie visat att 13 av 88 undersökta
              myndigheter inte tycker att barnkonventionen är relevant för deras
              arbete. För detta har regeringen det yttersta ansvaret.
            </seg>
            <seg n="88bdb951">
              Min fråga till Berit Andnor blir därför: Vilka åtgärder ämnar
              socialministern vidta för att gå Riksrevisionen och Barnombudsmannen
              till mötes i deras bistra kritik?
            </seg>
          </u>
          <note n="18c34d9a">
            I detta anförande instämde Magdalena Andersson, Hillevi Engström,
            Björn Hamilton, Bengt-Anders Johansson, Anna Lilliehöök, Jan-Evert
            Rådhström och Anita Sidén (alla m).
          </note>
          <note type="speaker" n="8d234138">
            Anf. 131 MARITA ARONSON (fp):
          </note>
          <u who="unknown" xml:id="i-b53a74200df07a1a-5" n="69445a05">
            <seg n="44ff2c9a">
              Fru talman! Först ska jag ge några samtalsexempel från Bris hjälptelefon.
            </seg>
            <seg n="ec47f7a0">
              En flicka ringer och berättar att hon hittat sin mamma liggande
              på golvet misshandlad av pappan. Flickan är rädd och vill att
              misshandeln ska upphöra. Pappan har lovat att inte slå mamma om
              flickan låter pappan ha sex med henne. Samtalet avbryts av att
              det knackar på hennes låsta dörr.
            </seg>
            <seg n="54934e53">
              En flicka ringer och undrar vad Bris kan göra för att hon och
              hennes storebror ska få stanna. Familjen har fått det slutliga
              utvisningsbeslutet. Familjen är romer och har varken hem eller
              tillhörigheter. Man får inte göra så här mot barn, säger hon i
              telefonen.
            </seg>
            <seg n="b2bd9368">
              Det här är ett par röster från barn som ringer Bris hjälptelefon.
              De är exempel på många barns utsatta situation i vårt svenska
              samhälle i dag. Det handlar om barn i Sverige som saknar starka
              företrädare och som ofta inte förmår att föra sin egen talan.
              Det är barn vars föräldrar, på grund av egna problem, inte förmår
              att vara de goda föräldrar som de borde vara eller som de vill
              vara. Det är barn som faller igenom samhällets skyddsnät eller
              som aldrig har fångats upp av det. Vi i Folkpartiet vill ge en
              röst åt dessa barn.
            </seg>
            <seg n="df15ca2c">
              Om vi jämför oss med många andra länder har de svenska barnen
              det på ett sätt mycket bra, men det finns tydliga revor i den
              svenska välfärden när det gäller vissa barngrupper. Vi känner
              inte riktigt igen oss i den beskrivning som Berit Andnor lämnade
              alldeles nyss.
            </seg>
            <seg n="1f6a5b07">
              Under hela mitt yrkesverksamma liv har jag som neuropsykolog
              både i kliniskt arbete med barn och i forskning sett att många
              barn har en mycket utsatt situation i Sverige. Utifrån den kunskapen
              vill jag lyfta fram några barngrupper.
            </seg>
            <seg n="e4b346db">
              Det handlar om ca 150 000 barn som är ekonomiskt utsatta, som
              riskerar att växa upp under ekonomiskt mycket knappa resurser
              och som ofta är barn till ensamstående mödrar och barn till utrikesfödda
              föräldrar. Forskningen visar att barn som utsätts för ekonomiska
              problem under tidiga barnaår har tendenser att utveckla svårigheter
              på flera områden, bland annat hälsa och kognitiv utveckling. Men
              det handlar inte bara om att ge pengar till dem, utan det handlar
              om värdighet och makt. Se till att alla föräldrar som kan arbeta
              också får ett arbete i Sverige! Det skulle hjälpa de här barnen
              bra.
            </seg>
            <seg n="93857c56">
              Under 2001 vräktes 1 000 barnfamiljer från sina bostäder, vilket
              innebär 1 5002 000 vräkta barn. Respekten för den vuxnes integritet
              och självbestämmande får inte ha företräde framför hänsynen till
              barns bästa.
            </seg>
            <seg n="03ff63d7">
              Ca 200 000 barn och ungdomar enligt nya beräkningar kanske 300
              000 barn växer upp i familjer med missbruk i Sverige, och missbruket
              tenderar att öka. 80 000100 000 barn växer upp med en förälder
              som lider av en psykisk sjukdom. Barn till missbrukare och psykiskt
              sjuka blir ofta föräldrar till sina egna föräldrar. Många tvingas
              att bli vuxna i förtid, ta ett stort ansvar och undertrycka sina
              egna behov och önskemål för att ta hänsyn till den alkoholiserade
              eller sjuka föräldern. Vi vet också att 100 000 barn blir vittnen
              till våld i familjen.
            </seg>
            <seg n="edf99775">
              Ofta bär dessa barn med sig känslor av skam och skuld. Det finns
              ett antal kommuner som driver projekt för de här barnen, ibland
              tillsammans med ideella organisationer, men långt ifrån alla får
              hjälp. Enligt en nyss redovisad undersökning finns det sådana
              här projekt i bara 79 av 249 kommuner. Det är kanske endast 5
              000 av 300 000 barn som får hjälp.
            </seg>
            <seg n="e58cd0cc">
              Varje år föds 100200 barn med alkoholrelaterade fosterskador
              där mamman har missbrukat alkohol under graviditeten. Om mödravården
              får hjälp, tillräckliga resurser och kunskap kan dessa skador
              på barnen undvikas till stor del.
            </seg>
            <seg n="656eb736">
              Ca 8 000 barn i Sverige har minst en förälder som är frihetsberövad.
              Vad finns det för konkreta åtgärder för dessa barn?
            </seg>
            <seg n="1e1a981a">
              Och så till de kanske 150 barn som nyligen har varit föremål
              för diskussion i socialförsäkringsutskottet och som har nämnts
              här i dag. Det gäller de apatiska barnen som mer eller mindre
              har slutat att leva. Dessa barn, som med hela sin kropp visar
              att de behöver stöd och hjälp och som har utsatts för maximal
              stress och hot om avvisning under lång tid, skulle behöva få ett
              permanent uppehållstillstånd för att kunna påbörja en psykisk
              bearbetning av sina traumatiska upplevelser. I stället tycks regeringen
              tro att om dessa barn beviljas uppehållstillstånd skulle det kunna
              leda till att flera barn skulle drabbas av denna apati.
            </seg>
            <seg n="fa57fd8e">
              Allt vad jag under åren har lärt mig om barnspsykologi tyder
              på att detta inte är sant. Utöver flera traumatiska upplevelser
              har dessa barn också under lång tid levt under rädsla, oro och
              hot om att sändas tillbaka till sitt hemland från vilket de flytt.
              De känner förstås också föräldrarnas oro för att behöva sändas
              tillbaka till ovisshet. Deras psykiska störningar som har lett
              till livshotande funktionsbortfall är en följd av svåra psykiska
              trauman i kombination med en hotfull livssituation under kortare
              eller längre tid och är inte avsiktliga. Låt en oberoende expertgrupp
              bedöma barnen, enligt det förslag som lades fram av fem partier
              i socialförsäkringsutskottet, men gör det snabbt, för det är bråttom
              eftersom dessa barn har livshotande tillstånd.
            </seg>
            <seg n="6bde289c">
              Fru talman! Sverige åtog sig för snart 15 år sedan att efterleva
              FN:s konvention om barnets rättigheter. För sex år sedan antog
              regeringen en nationell strategi för genomförandearbetet. Det
              har kommit rapporter från Barnrättskommittén och Riksrevisionen
              som visar på stora brister i landets kommuner och även bland myndigheternas
              agerande när det gäller barnkonventionens genomförande.
            </seg>
            <seg n="69171a70">
              Min fråga är: Tycker barnminister Berit Andnor, som är ytterst
              ansvarig för barns situation i vårt land, att vi följer barnkonventionen
              för de grupper av barn som jag har lyft fram? Jag hoppas att jag
              får ett ärligt och konkret svar den här gången.
            </seg>
          </u>
          <note n="f2931077">
            I detta anförande instämde Gunnar Andrén, Hans Backman, Anne-Marie
            Ekström, Solveig Hellquist, Tobias Krantz, Gunnar Nordmark, och
            Lars Tysklind (alla fp).
          </note>
          <note n="149f4d73">
            Anf. 132 GUNILLA WAHLÉN (v):
          </note>
          <u who="unknown" xml:id="i-d0da8918671a83c6-5" n="69445a05">
            <seg n="97f58d12">
              Fru talman! Sverige är ett bra land att leva i för de allra flesta
              barn, dock inte för alla. Vårt land har en stolt tradition av
              demokrati, solidaritet och öppenhet. Vi hade tidigt en insiktsfull
              och bra barnpolitik för barns välfärd och hälsa. Barnbidrag, föräldraledighet,
              mödravårdscentraler, barnavårdscentraler, skolhälsovård och tandvård
              infördes för att säkra barns rätt till vaccinationer och gratis
              tandvård. Barnens rätt till integritet och skydd stärktes genom
              förbudet mot barnaga.
            </seg>
            <seg n="d77064a3">
              Denna politik har bidragit till att vi har världens lägsta spädbarnsdödlighet
              och en bra fysisk hälsa hos barn och ungdomar. Barn och ungdomar
              har rätt till en fri skolgång som har bidragit till att ungdomarna
              har blivit kreativa och nyfikna. Men någonting allvarligt har
              hänt i Sverige.
            </seg>
            <seg n="ae55b1a7">
              Barns rättigheter och rätt att bli lyssnade på och tagna på allvar
              är inte självklar för alla barn och ungdomar i Sverige i dag.
              Alltfler barn och ungdomar mår sämre. Det gäller i stor utsträckning
              särskilt flickor och barn till invandrare. Många asylsökande barns
              situation är katastrofal. Jag instämmer med tidigare talare som
              har beskrivit asylsökande barns situation. Man måste absolut göra
              någonting åt den situationen nu. Den psykiska ohälsan hos barn
              och ungdomar i Sverige försämras, och det är allvarigt.
            </seg>
            <seg n="4491b796">
              Fru talman! Ingen annan konvention om mänskliga rättigheter har
              någonsin fått så stor uppslutning över hela världen som barnkonventionen.
              Den ska vara ett kraftfullt verktyg i arbetet för barns rättigheter.
              Staten har det yttersta ansvaret för att barns rättigheter enligt
              barnkonventionen förverkligas. För att förverkliga rättigheterna
              för barn i utsatta situationer krävs att man vet vilka som ansvarar
              för att rättigheterna uppfylls. Man måste veta vilka makthavare
              och beslutsfattare som kan förbättra barns situation.
            </seg>
            <seg n="8abfcb6f">
              Sverige har fått skarp berättigad kritik från FN:s barnrättskommitté
              som bland annat kräver att gömda flyktingbarn får gå i skola.
              Dessutom måste svenska domare lära sig mera om barn. Sverige fick
              kritik på över 40 punkter, ungefär dubbelt så många som förra
              gången för fem år sedan.
            </seg>
            <seg n="d46d06be">
              Villkoren för barn i Sverige är alltför olika. Vissa kommuner
              åsidosätter barnens rättigheter utan att något händer. Barnombudsmannen
              bör få en starkare ställning och kunna engagera sig i enskilda
              fall, anser Barnrättskommittén. Sverige behöver en bättre statistik,
              till exempel om antalet funktionshindrade barn och antalet barn
              som utsätts för övergrepp. Arbetet mot rasism och mobbning måste
              bli bättre. Vänsterpartiet har drivit flera av dessa frågor, till
              exempel att Barnombudsmannen ska få mera makt.
            </seg>
            <seg n="203f7b51">
              Fru talman! Det räcker inte med punktinsatser såsom projektet
              Flicka och extra öronmärkta miljoner för att lappa igen de största
              hålen i skyddsnätet. Det är nödvändigt med strukturella förändringar
              på alla nivåer, i riksdag, kommuner, länsstyrelser och inom verk
              och myndigheter. Det är inte endast en angelägenhet för skola,
              vård och omsorg.
            </seg>
            <seg n="6cf1acda">
              Efter sin granskning föreslår Riksrevisionen att regeringen måste
              precisera målen, öka och konkretisera kraven på verk och myndigheter
              och arbeta för att barnkonventionen implementeras i deras verksamhet.
              Det är inte till fyllest att det kanske bara är Vägverket som
              klart visar att man arbetar för att följa barnkonventionen. Måluppfyllelsen
              på kommunal nivå måste utvärderas av staten.
            </seg>
            <seg n="21b3b5f3">
              Barnkonventionens artikel 5 b säger att man ska överväga regler
              för absolut rätt till biträde för barn i domstolar. Barnens röst
              i rättsprocesser måste höras. Deras ställning måste stärkas, och
              deras synpunkter måste tas på allvar.
            </seg>
            <seg n="1d0cab99">
              Vänsterpartiet menar att bland annat domare, poliser och socialarbetare
              måste få en generell och specifik kompetens för att arbeta med
              barnperspektiv och förstå skillnaden mellan föräldrars rätt och
              barnens rätt.
            </seg>
            <seg n="204e46c4">
              Barnombudsmannen har uttalat att barns uppgifter om våld, hot
              och övergrepp måste tas på största allvar. Vänsterpartiet delar
              den uppfattningen. Vi anser att särskilda barnprotokoll ska upprättas
              i mål som rör vårdnad, boende och umgänge där alla beslut ska
              motiveras utifrån barnets bästa. Varje barn ska ha ett ombud med
              specialkompetens.
            </seg>
            <seg n="c828ea67">
              Barnens rätt måste ovillkorligen stärkas i Sverige när det gäller
              såväl flickor och pojkar som barn som tillhör minoritetsgrupper
              och barn med särskilda behov.
            </seg>
            <seg n="267b7452">
              Regeringen har det yttersta ansvaret för att åtgärda de brister
              som Barnrättskommittén visat på. Det program som ministern talar
              om måste vara konkret. Det måste komma nu. Och vad är ett kunskapscentrum
              för barnrelaterade frågor?
            </seg>
          </u>
          <note n="38a0da77">
            I detta anförande instämde Tasso Stafilidis (v).
          </note>
          <note type="speaker" n="b2c8a8d3">
            Anf. 133 BIRGITTA CARLSSON (c):
          </note>
          <u who="birgitta_carlsson_2f4bda" xml:id="i-5b5bb28f9e8cfbfb-2" n="6a83fccc">
            <seg n="e6ea79b5">
              Fru talman! Det är bra att debatten om hur Sverige efterlever
              barnkonventionen förs här i riksdagen i dag. Det visar att vi
              lyssnar på dem som känner stor oro över utvecklingen i vårt land.
              Trots att vi är ett välmående land där de allra flesta barn får
              gå i skolan, har tillgång till sjukvård, har ett hem och sällan
              behöver gå och lägga sig hungriga, finns det alltför många barn
              och ungdomar som känner stor oro inför framtiden. Vad de saknar
              är ofta trygghet. Statistiken över barns och ungdomars psykiska
              ohälsa talar sitt tydliga språk; här är det något dramatiskt som
              håller på att hända.
            </seg>
            <seg n="9aa578c2">
              Brisrapporten som kom i veckan visar på det stora antal kontakter
              som tagits av barn och ungdomar. Det är barn och ungdomar som
              i sin förtvivlan och hopplöshet ringer eller sms:ar för att få
              en vuxenkontakt, en kontakt med någon som lyssnar och som bryr
              sig om.
            </seg>
            <seg n="fdc77f73">
              I Rädda Barnens årsrapport, som också kom i veckan, är rubriken
              Barnfattigdomen i Sverige . Där beskrivs hur barn som växer upp
              i en fattig familj upplever sitt liv och sin situation. Trots
              en viss minskning lever i vårt land fortfarande över en kvarts
              miljon barn i en fattig familj. Och skillnaden ökar mellan fattiga
              och rika, mellan barn med utländsk och barn med svensk bakgrund
              och mellan barn till ensamstående och barn i familjer med två
              vuxna.
            </seg>
            <seg n="874898b4">
              Fru talman! En fråga som har varit och är mycket aktuell, som
              i högsta grad berör barn och vårt sätt att tolka barnkonventionen,
              är på vilket sätt vi hanterar och behandlar frågan om de apatiska
              flyktingbarnen. Frågan har diskuterats här i riksdagens talarstol
              och dessutom behandlats i socialförsäkringsutskottet.
            </seg>
            <seg n="e0c0f23f">
              Vi från fem partier i riksdagen tog ett utskottsinitiativ där
              vi framförde önskemål om att dessa barn som hamnat i ett svårt
              apatiskt tillstånd skulle få uppehållstillstånd av humanitära
              skäl. Tyvärr fick vi ingen majoritet i utskottet för detta förslag.
            </seg>
            <seg n="dc0848cd">
              Läkare, sjuksköterskor, organisationer som arbetar med dessa
              frågor och otaliga privatpersoner har reagerat på vår flyktingpolitik.
              Vi har kunnat läsa rubriker som Svensk flyktingpolitik en humanitär
              katastrof, Ett ädelt misslyckande och Sätt det enskilda barnets
              bästa främst i debatten om barn i apatiskt tillstånd. Men det
              verkar som om alltför många i denna riksdag har slagit dövörat
              till och bryr sig alldeles för lite om dessa utsatta barn. Min
              förhoppning är att både socialdemokrater och moderater vid nästa
              behandling i utskottet som sker nästa vecka ska ha påverkats i
              positiv riktning när det gäller en humanitär bedömning av asylskälen
              för dessa apatiska barn.
            </seg>
            <seg n="f885d629">
              Fru talman! Det finns tydliga tecken på att stress och psykiska
              problem hos barn och ungdomar ökar. En stor majoritet bland daghems-
              och skolpersonalen uppger i olika enkäter att problemen vuxit
              snabbt under de senaste tio åren. Depressioner har blivit vanliga
              hos barn, och förskrivningen av antidepressiva medel till dem
              har mångdubblats på några få år.
            </seg>
            <seg n="cb908b52">
              Vad kan detta bero på, frågar jag socialminister Berit Andnor.
              Jag tror knappast att det är skolans fel. Däremot upplever många
              föräldrar att de får stressa mer än tidigare och att deras tid
              med barnen har minskat. Hela vårt samhälle har ett mycket högt
              uppskruvat tempo. Medieutbudet är enormt och pressen på våra barn
              och ungdomar är stor.
            </seg>
            <seg n="1701face">
              Vi måste ta reda på mer om orsakerna till försämringen i hur
              barn och ungdomar mår, om orsaken finns i familjen, i medierna,
              i reklamen eller i skolan eller om det är flera olika orsaker
              som samverkar. Något har hänt som drabbar barn och ungdomar, och
              det är dags att vi tar reda på vad!
            </seg>
            <seg n="b86e9d29">
              Fru talman! Barn behöver kärlek, trygghet och omtanke. De behöver
              bli sedda och få komma till tals, och deras åsikter måste respekteras.
              Att ge barnen mer tid är mycket väl använd tid. Barnaåren går
              så fort, och det tar tid att lägga en bra grund att bygga vidare
              på.
            </seg>
            <seg n="a7ae4d05">
              Alla föräldrar måste få större valfrihet att själva bestämma
              om och hur länge de ska vara föräldralediga, vilken barnomsorg
              de vill välja och kunna tillbringa mer tid med sina barn. Barn
              måste få ta tid.
            </seg>
            <seg n="b0eb3355">
              Jag kan inte låta bli att rekommendera er att läsa debattartikeln
              i DN i fredags av Per Kågesson, där han visar på att barn har
              olika behov och att det också ställer olika krav både på familjer
              och på barnomsorgen. Här måste friheten öka för familjerna att
              få samman livspusslet på ett bra sätt.
            </seg>
          </u>
          <note type="speaker" n="8e5e2f48">
            Anf. 134 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-331737337c8281d5-0" n="cfd2646e">
            <seg n="f665bf18">
              Fru talman! Låt mig börja med att tacka Kristdemokraterna som
              begärt eftermiddagens debatt. Det finns verkligen tusen och en
              anledningar till att lyfta fram hur vårt samhälle behandlar vår
              gemensamma framtid och det uppväxande släktet.
            </seg>
            <seg n="f4ac87cb">
              Jag hade så gärna, fru talman, kolleger och tv-tittare, velat
              använda min debattid till att prata om hur vi i Sverige fortfarande
              bygger skolbyggnader som inte är anpassade för barnen, hur man
              tränger in alltför många elever i samma klass, hur mobbning uppstår,
              hur alltfler barn växer upp i fattigdom, om föräldrarnas ångest
              när de inte kan ge allt till sina barn, hur telefonsamtalen till
              Bris ökar, hur unga tjejer skär sig i armarna av den ångest som
              ingen kurator är kvar att ta hand om, hur utskrivningen av antidepressiva
              medel till barn i stället ökar, hur pojkar i idrotten och på gymmen
              använder anabola, hur barn utsätts för sexuella övergrepp, hur
              narkotikan kryper ned i åldrarna, hur stressen ger tecken på åderförkalkning
              hos dagisbarn, hur otryggheten ökar hur många barn som helt enkelt
              inte blir sedda.
            </seg>
            <seg n="b7b53ee1">
              Jag hade velat polemisera mot Marita Aronson och Folkpartiets
              idéer om att hårdare tag och längre straff ska hjälpa den 14-åring
              som kommit på glid och inte längre är en del av samhället. Jag
              hade velat säga att straff inte ger trygghet och att trygghet
              är det enda som kan minska brottsligheten. Jag hade velat fråga
              Inger Davidson varför Kristdemokraterna inte vill ge samma rättigheter
              till barn till homosexuella som till andra barn. Jag hade velat
              säga ja till Barnläkareföreningens och FN:s krav på att också
              gömda flyktingbarn ska få rätt till skolgång.
            </seg>
            <seg n="4c9a8695">
              Fru talman! Jag hade velat tala om situationen ute i världen,
              om de palestinska flyktingbarn jag mött som inte har ens en strimma
              av hopp, om barnsoldater, om hur de som aldrig startar några krig
              barnen alltid blir de första offren, om hur svenska minor lemlästar
              lekande ungar, om trafficking , sexhandel och slavhandel med barn
              i Europa. Jag hade velat tala om rättvisa, fritidsgårdar, mer
              pengar till skolan, tull för att stoppa trafficking av knark,
              arbetstidsförkortning, rätt för småbarnsföräldrar att vara hemma
              och ett stopp för vapenexporten. Jag hade velat vara stolt över
              den barnmiljard som socialministern nämnde och som Miljöpartiet
              drev igenom. Jag hade velat vara stolt över att tillhöra det parti
              som ville flytta fram ikraftträdandet av den sexualbrottslag som
              vi beslutade om i går. Jag hade velat visa friårets betydelse
              för barnen. Jag hade velat kräva barnkonsekvensanalyser vid alla
              beslut som rör barnen. Jag hade velat kräva sänkt rösträttsålder.
              Jag hade till och med velat berömma projektet Flicka.
            </seg>
            <seg n="c0bdd1a9">
              Men, fru talman, det finns något som hindrar mig, något som är
              för mig helt obegripligt, helt oanständigt och väldigt sorgligt
              och som jag måste tala om före det andra. Den här riksdagen, eller
              rättare sagt en del av den, tog nämligen genom socialförsäkringsutskottet
              ett beslut för bara ett par veckor sedan. Det var ett beslut som
              riskerar att putta svaga, sjuka, döende barn över den gräns där
              de aldrig igen kan bli återställda eller där deras liv kommer
              att släckas innan det ens hunnit börja.
            </seg>
            <seg n="e90543b8">
              Runtom i Sverige ligger 100, 150, kanske 200 barn som kommit
              hit från länder i krig eller med svår etnisk förföljelse. Det
              är trasiga barn som bär på svåra trauman, med minnen av att se
              sin mamma bli våldtagen, sin pappa död eller som kanske själv
              har blivit våldtagen. Det är barn som brutit samman av sina trauman
              och brutit samman i den svenska asylprocessen. Det är barn som
              inte längre kan äta, gå på toa, kommunicera barn som skulle dö
              om de inte matades med sond.
            </seg>
            <seg n="dbe8a843">
              Det är apatiska, devitaliserade barn som nu riksdagens två största
              partier inte tydligt vill säga ska få stanna i Sverige. Man kan
              tänka sig att de sänds tillbaka till just de länder, den förföljelse,
              där de en gång fick sina trauman.
            </seg>
            <seg n="506931a3">
              Fru talman! När jag kom in i riksdagen för lite drygt två år
              sedan hade jag lärt känna en livlig liten flicka med kastanjebrunt
              hår och ett klingande skratt som helst av allt ville bli doktor
              när hon blev stor. Hon bodde i Sävsjö med sin familj. Där hade
              hon fått en ny mormor i kommunens trygga Mildred. Nadina, som
              hon hette, hade en svår och ovanlig ögonsjukdom som på sikt skulle
              göra henne blind om hon sändes tillbaka till Bosnien. Jag tog
              med henne hit till riksdagen. Hon satt på läktaren medan Jan O.
              Karlsson, dåvarande migrationsministern, stod här nere. Jag frågade
              honom vad barnkonventionen egentligen betydde för honom. Han hade
              lite svårt att svara. Han, ordens okrönte mästare, gled lite.
              Jag vet inte om det berodde på att han var tvungen att titta upp
              på Nadina och se hennes min bakom de svarta solglasögonen. Jag
              vet inte heller om han längre tänker på det mötet.
            </seg>
            <seg n="06d6e2f3">
              Men jag vet att Nadina gör det. Hon är tillbaka i Gorazde, Bosniens
              fattigaste kommun. Hon får ingen vård, och hennes syn blir allt
              sämre. Hon kommer att växa upp i ett land utan några möjligheter
              för funktionshindrade, och hon kommer att vara dömd till blindhet
              av de svenska utlämningsmyndigheterna. Jag sade då, när Nadina
              utvisades, att vi rullade nedför en moralisk nedförsbacke. Sedan
              har vi rullat snabbt. Nu avvisar man barn utan några livsfunktioner
              till länder där de riskerar döden, avrättade av svensk flyktingpolitik.
            </seg>
            <seg n="460f97d5">
              Enligt artikel 24 i FN:s barnkonvention har Sverige förbundit
              sig och erkänt barnets rätt att åtnjuta bästa uppnåeliga hälsa.
              Där står att konventionsstaterna skall sträva efter att säkerställa
              att inget barn är berövat sin rätt att ha tillgång till hälso-
              och sjukvård, alltså sådan hälso- och sjukvård som de behöver.
              Det står: Inget barn. Barnkonventionen känner inga gränser inga
              geografiska gränser, inga etniska gränser. Ändå utvisas nu apatiska
              flyktingbarn. Som kollin flygs de ut ur vårt land.
            </seg>
            <seg n="3b446089">
              Fem riksdagspartier försökte stoppa det. Vi försökte utverka
              en förordning om att barnen skulle få stanna. Socialdemokraterna
              och Moderaterna, Berit Andnors och Cristina Husmark Pehrssons
              kolleger i socialförsäkringsutskottet, sade nej. I debatten här
              sade Berit att vi skulle vara stolta över hur barn har det i Sverige.
              Låt mig då fråga: Är Berit Andnor stolt när hon hör om de apatiska
              flyktingbarnen? Cristina Husmark Pehrsson sade att vi borde kunna
              låta de här barnen stanna på grundval av de regler som vi redan
              har. Jag håller med henne. De borde ha fått stanna för länge sedan,
              innan apatin bröt ut. Men nu är det inte så. Varför är ni då inte
              med på en förordning? Är principerna, eller kanske regeringsfähigheten,
              viktigare än barnen?
            </seg>
          </u>
          <note n="11e18854">
            I detta anförande instämde Tasso Stafilidis och Gunilla Wahlén
            (båda v) samt Mona Jönsson (mp).
          </note>
          <note type="speaker" n="dbf53269">
            Anf. 135 Socialminister BERIT ANDNOR (s):
          </note>
          <u who="unknown" xml:id="i-8e0902370ebb307d-24" n="69445a05">
            <seg n="3d9d8d1e">
              Fru talman! När det gäller de apatiska barnen och deras situation
              är läget naturligtvis inte acceptabelt. Vi berörs väl alla oerhört
              starkt av de reportage som vi tar del av om hur dessa barn har
              det. Frågan är bara hur man hjälper dem på bästa sätt.
            </seg>
            <seg n="bf2f265e">
              Att vi alla är upprörda och tar den här situationen på allra
              största allvar är ju bakgrunden till att regeringen i höstas tillsatte
              en nationell samordnare för barn i asylprocessen som uppvisar
              svåra stressreaktioner i form av stark uppgivenhet. Den nationella
              samordnaren har ett uppdrag som sträcker sig fram till slutet
              av 2006. Då ska arbetet redovisas. Men det ska ske en delrapportering.
              Den nationella samordnaren har möjlighet att, och ska också, lägga
              fram en rapport redan i slutet av april.
            </seg>
            <seg n="8d6c90b9">
              I det uppdraget ingår det att öka kunskapen om förekomsten av
              barn med just dessa uppgivenhetssymtom. Det ska ske en kartläggning,
              en analys. Det ska dessutom utvecklas förebyggande strategier
              och rutiner för samverkan med alla de olika aktörer som är inblandade
              när det gäller dessa barn. Det ska också ske en redovisning av
              hur de symtom som dessa barn uppvisar ser ut i resten av Europa.
            </seg>
            <seg n="99a3aceb">
              Det här uppdraget är aktionsinriktat, men låt mig också säga
              att en av grundstenarna i vår asylpolitik är att bedömningen av
              skälen till rätten till asyl ska ske individuellt. Det handlar
              om att säkra rätten till asyl, och det stämmer också överens med
              det åtagande som Sverige som land har gjort tillsammans med andra
              länder: att slå vakt om asylrätten.
            </seg>
            <seg n="94de8107">
              När det gäller asylprocessen i övrigt har det skett en fortlöpande
              granskning av hur vi ska kunna förbättra denna process, hur Migrationsverket
              på ett bättre sätt än tidigare ska kunna redovisa barns egna berättelser
              om sin situation, att man låter barn komma till tals, att man
              i de olika utredningarna redovisar deras situation samt att det
              sker ett fortsatt kvalitetsarbete och en kvalitetssäkring av själva
              asylprocessen. Detta uppdrag har Migrationsverket. De har också
              ett mycket klart uppdrag när det gäller handläggningstiderna.
              När det gäller de ensamkommande barnen är en riktgräns på tre
              månader uppsatt.
            </seg>
            <seg n="7135a6ee">
              Det är också viktigt att ha en bra samverkan mellan Migrationsverket
              och socialtjänsten. Det har skett en betydande förbättring. Jag
              tillhör dem som har kunnat följa den utvecklingen fortlöpande,
              och jag kan se att de gruppboenden som man nu har i bruk i Migrationsverkets
              regi, där man arbetar tillsammans med socialtjänsten på ett bra
              sätt, har utvecklats till det bättre.
            </seg>
            <seg n="abfc8ab0">
              Slutligen vill jag bara säga något om barnperspektivet i våra
              regleringsbrev. Det har givits ett uppdrag till 40 myndigheter.
              Det har skett en återkoppling, en återrapportering. Vi bygger
              hela tiden ut detta. Men det är en process, och det är viktigt
              att man har en fortlöpande återkoppling just för att bevara legitimiteten
              och tilltron till att kunna utveckla barnperspektiv på ett bättre
              sätt än vad man gör på många håll i dag.
            </seg>
          </u>
          <note type="speaker" n="6a78eccc">
            Anf. 136 INGER DAVIDSON (kd):
          </note>
          <u who="unknown" xml:id="i-8e0902370ebb307d-25" n="69445a05">
            <seg n="89e36e34">
              Fru talman! Vi kristdemokrater är ju långtifrån ensamma om att
              kritisera regeringens flyktingpolitik. Anledningen till debatten
              är Barnrättskommitténs kritik, men också många andra instämmer.
              Det gäller bland annat FN:s tortyrkommitté lyssna på det: tortyrkommitté.
              Det gäller Amnesty, ärkebiskopen och kyrkorna i Sverige, Rädda
              Barnen, Barnombudsmannen, olika flyktinggrupper och många vanliga
              svenska medborgare. Socialdemokraterna får också kritik av sina
              egna. Thomas Hammarberg, som var en av dem som var med och utarbetade
              barnkonventionen, talar om en förtroendekris i flyktingpolitiken.
              Han säger att kritiken är så allvarlig att det finns ett behov
              av en genomgång av allt, inte minst behandlingen av barn. Det
              går inte att förklara bort med att vi har gjort vissa åtaganden
              och givit vissa uppdrag, Berit Andnor. Det räcker inte. Det är
              kris när det gäller flyktingfrågan.
            </seg>
            <seg n="3f0ce806">
              Kristdemokraterna har presenterat en rapport om hur Sverige lever
              upp till barnkonventionen när det gäller flyktingmottagningen
              i dag. Där ger vi ett antal förslag till åtgärder för en humanare
              flyktingpolitik, främst då för barnen. Om de genomförs skulle
              vi komma betydligt närmare intentionerna i både barnkonventionen
              och Genèvedeklarationen.
            </seg>
            <seg n="db9e02d0">
              Det första krav vi har där är att ändra beslutet och låta de
              apatiska flyktingbarnen stanna i Sverige av humanitära skäl. En
              nationell samordnare är tillsatt, säger Berit Andnor. Redan i
              slutet av april ska en första rapport komma, och sedan ska hon
              jobba i två år. Det här är en akut situation. Vad händer om det
              första barnet dör? Vi kan inte tala om redan i april. Nu behöver
              de här barnen akut hjälp. Sedan kan samordnaren ta reda på det
              som behöver tas reda på. First things first .
            </seg>
            <seg n="17178305">
              Vi måste sänka ribban för vad som är humanitära skäl genom en
              tydligare lagstiftning. Det är så suddigt i dag att man kan göra
              godtyckliga bedömningar. Så kan vi inte ha det, utan här måste
              vi ha en tydligare lag.
            </seg>
            <seg n="25f696df">
              Ensamkommande flyktingbarn måste få ett bättre mottagande. Lite
              grann har hänt det kan jag hålla med om men ansvaret är fortfarande
              oklart. Det har ju gått flera år. De måste få en särskild företrädare
              inom 24 timmar när de kommer hit. Sedan måste ett familjehem utses
              som har de befogenheter som man har i ett vanligt hem.
            </seg>
            <seg n="60ae568f">
              Vi vill att en flyktingbarnkommission för försvunna barn tillsätts.
              Det måste bringas klarhet i vad som har hänt med de barn som avvisats
              och med dem som försvunnit från Migrationsverkets anläggningar.
              Vi kan inte fortsätta att blunda för det.
            </seg>
            <seg n="f627106c">
              Det måste vara en huvudregel att höra varje barn om dess egna
              asylskäl. Barnen har ofta egna asylskäl, och dessa ska vägas in
              i bedömningen av hela familjen. Det görs mycket sällan i dag.
            </seg>
            <seg n="935c635e">
              Högst tre månaders handläggningstid kräver vi också. Berit Andnor
              säger att Migrationsverket har getts uppdraget att hålla tiden,
              men de fick ju inga pengar. Det är klart att det behövs mera pengar
              så att man kan anställa fler för att göra de här utredningarna.
              Vi anslår mer pengar för detta i vår budget.
            </seg>
            <seg n="fd60c8b0">
              Barn som vistas i Sverige och som har gömda föräldrar måste få
              lagfäst rätt till skola och vård. I den kaotiska verklighet som
              de här barnen befinner sig i är skolan en oerhört viktig och stödjande
              faktor. Alla barn utan undantag har rätt till undervisning.
            </seg>
            <seg n="b6a4788f">
              Barnens bästa måste sättas främst i alla asylärenden, och då
              inte bara i ord utan också i handling. Jag lyssnar gärna på Berit
              Andnors kommentarer till de här förslagen och upprepar min fråga:
              Går det att tolka barnkonventionen så att det är till de apatiska
              barnens bästa att utvisas i det tillstånd de just nu befinner
              sig i?
            </seg>
          </u>
          <note type="speaker" n="122f2014">
            Anf. 137 CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-452fb78d956c4c91-0" n="e51963c7">
            <seg n="f2edda6b">
              Fru talman! Det tvåminutersinlägg som återstår är kort, alltför
              kort tid för att kunna kommentera andra debattörers inlägg. Jag
              kan därför bara hänvisa till mitt huvudanförande för en stund
              sedan där jag fastslog att barn med livshotande sjukdomar inte
              ska utvisas ur Sverige.
            </seg>
            <seg n="f7972d19">
              Jag vill också hänvisa till riksdagens framställning där regeringens
              bristande handläggning och Migrationsverkets tillkortakommande
              kraftigt kritiseras. Det är en bister kritik och läsning som tål
              att tittas på.
            </seg>
            <seg n="e4e874f8">
              Gustav Fridolin inledde med att beskriva ett barns vardag i Sverige
              där det inte fanns många solstrålar. Jag vill bara påminna Gustav
              Fridolin om att han och hans parti faktiskt utgör regeringsunderlaget
              och borde kunna göra något åt saken.
            </seg>
            <seg n="92c4e5a0">
              Apropå Gustav Fridolins kritik mot asylprocessen även Gunilla
              Wahlén var inne på detta vill jag passa på att här från talarstolen
              fråga: Är ni två och era partier också övertygade om det bristande
              tillkortakommandet, så att ni tillsammans med oss skulle kunna
              ställa ett misstroendevotum mot migrationsministern?
            </seg>
            <seg n="7db04c02">
              Fru talman! I dag ökar den psykiska ohälsan och självmordsförsöken
              bland unga människor. Många vuxna mår inte heller bra. Sjukskrivningstalen
              är alarmerande, likaså de psykiska problemen.
            </seg>
            <seg n="36a0e7f6">
              Vuxna som inte mår bra orkar inte lyssna på sina barn och inte
              heller på andra barn. Självmordsförsök är förtvivlade rop på hjälp,
              och självmorden bland unga utlöses inte sällan, i vuxnas ögon,
              av bagatellartade händelser. Två unga liv i veckan går förlorade.
              Minst tio gånger fler försöker ta sina liv.
            </seg>
            <seg n="c62dc330">
              Aron Antonovsky, forskaren som intresserat sig för förutsättningarna
              för att kunna få leva ett friskt och meningsfullt liv, menar att
              människans egen kontroll är en nyckelfaktor. Ju tryggare vi är
              i våra liv, desto bättre mår vi. Barnet känner av också familjens
              själsliga hälsotillstånd.
            </seg>
          </u>
          <note type="speaker" n="15ed6d69">
            Anf. 138 MARITA ARONSON (fp):
          </note>
          <u who="unknown" xml:id="i-b53a74200df07a1a-6" n="69445a05">
            <seg n="c19934b8">
              Fru talman! Jag bad socialminister Berit Andnor om ärliga och
              konkreta förslag, men jag tycker inte att jag hittar så många
              sådana förslag i socialministerns svar. Det var mera att vi har
              tillsatt en utredning som det sägs i nästan alla frågor som vi
              tar upp här i riksdagen och att det nu ska bli bättre. Hjälp behövs,
              men det ska bli bättre. Vi har tillsatt en nationell samordnare
              som snart ska lägga fram en rapport och så vidare.
            </seg>
            <seg n="7e4a2b81">
              Men här gäller det barn som lever i dag och som kanske inte lever
              i morgon. Det går inte att vänta ett halvår eller ett år på att
              utredningen ska bli klar, utan man måste göra någonting nu . Barn
              går inte i repris, säger vi ofta här från talarstolen. Nej, det
              gör de inte. De här barnen har det jättejobbigt just nu, och vi
              vet att det rör sig om många barn.
            </seg>
            <seg n="380b16a8">
              Vad man kan fråga sig är hur det kan ha blivit så många sådana
              här barn i Sverige. Det beror säkert på att vi haft en helt tokig
              flyktingpolitik i det här landet. Det går inte att bara linda
              in den i ord och säga att det ska bli bättre, att vi ska se till
              att det blir bra. I stället behövs konkreta åtgärder. Jag är så
              trött på att man, efter det att det varit uppe så många frågor
              här i kammaren, säger: Nu ska vi börja, och nu ska det bli bra.
              Nu vidtar vi de här åtgärderna, så blir allting bra.
            </seg>
            <seg n="14799fa6">
              Men det blir inte bättre. Tvärtom visar rapporter från Barnrättskommittén
              och så vidare att det har blivit sämre.
            </seg>
            <seg n="e26a7d51">
              Till sist vill jag fråga: Kan man anse att Integrationsverket,
              Utlänningsnämnden och Migrationsverket i beslutsfattandet lyssnar
              på och tar hänsyn till barnen och deras hälsa när svårt sjuka
              barn utvisas?
            </seg>
          </u>
          <note n="4b7d61ce">
            Anf. 139 GUNILLA WAHLÉN (v):
          </note>
          <u who="unknown" xml:id="i-d0da8918671a83c6-6" n="69445a05">
            <seg n="127eaaf7">
              Fru talman! Berit Andnor står här i talarstolen och frågar sig,
              liksom regeringen gör: Hur hjälper vi bäst dessa barn dessa barn
              som man läser om? Vi är många i denna sal som har träffat dessa
              barn. Regeringen behöver inte fråga sig hur man bäst hjälper dessa
              barn. Fråga läkarkåren, fråga Barnrättskommittén eller fråga Genèvekommissionen!
              Ni behöver inte fråga er och inte lämna en utredning, som ska
              vara klar år 2006. De här barnen är apatiska. De är döende och
              behöver hjälp i dag . Fråga er inte, utan fråga dem som kan hur
              man ska hjälpa dessa barn! Ge de här barnen rätt att leva, rätt
              till skydd, rätt till vård och rätt till en fullvärdig barndom!
            </seg>
            <seg n="c88b06ba">
              Och hur kan man komma på idén att utvisa barn vars föräldrar
              är gömda?
            </seg>
            <seg n="55cebb08">
              Ställ er inte de frågorna, utan hjälp i stället dessa barn till
              ett fullvärdigt liv!
            </seg>
            <seg n="8fcf9619">
              Det är ytterst allvarligt att den psykiska ohälsan hos barn och
              ungdomar i vårt land ökar. Självmordsfrekvensen, antalet bostadslösa
              och antalet gömda barn ökar. Barnfattigdomen ökar.
            </seg>
            <seg n="52aceb05">
              Barn är inte små vuxna, utan barn är flickor och pojkar individer
              som har rätt till en trygg uppväxt, rätt att bli lyssnade till
              och rätt att bli tagna på allvar. Regeringen måste ta kritiken
              från Riksrevisionen, Barnombudsmannen, Rädda Barnen, Bris, barn-
              och skolhälsovården, Barnrättskommittén, medborgare och biskopar
              på allvar. Det är allvarligt. Åtgärder måste vidtas nu . I det
              här läget måste dessa barn få stanna. De måste få amnesti. Det
              måste jobbas vidare med detta. Det kan regeringen göra. Vi ska
              bli bäst i klassen när det gäller asylpolitik och när det gäller
              politik för barns rättigheter i Sverige.
            </seg>
            <seg n="916f1652">
              I detta anförande instämde Gustav Fridolin (mp).
            </seg>
          </u>
          <note type="speaker" n="3ac849a0">
            Anf. 140 BIRGITTA CARLSSON (c):
          </note>
          <u who="birgitta_carlsson_2f4bda" xml:id="i-5b5bb28f9e8cfbfb-3" n="6a83fccc">
            <seg n="42ff3600">
              Fru talman! Den här frågan är inte på något sätt ny. Under den
              allmänna motionstiden hade vi med precis de här frågorna i vår
              motion Barn och asyl . Även om den inte är ny är den oerhört akut
              just nu. Därför förväntar vi i riksdagen oss verkligen handlingskraft
              från regeringen.
            </seg>
            <seg n="f55a2bd8">
              I den grupp som debatterar här i dag är det fyra ledamöter som
              sitter med i Tvärpolitiska barngruppen, en grupp som verkligen
              jobbar med frågor som berör barn och som har ett särskilt intresse
              för detta.
            </seg>
            <seg n="b8c2a551">
              Jag står helt bakom Inger Davidson med tanke på hur hon i sitt
              anförande lyfte fram frågan om de apatiska barnen. Det är verkligen
              en fråga som man måste ta till sig.
            </seg>
            <seg n="eccc808e">
              Alla barn i vårt land, oavsett vilka som är deras föräldrar,
              är vårt gemensamma ansvar. Vi ska se till att de har det bra.
              Barn kan inte föra sin egen talan, utan det måste vi som vuxna
              försöka göra här i riksdagen.
            </seg>
            <seg n="9a5188f7">
              Barnen har rätt till kärlek, trygghet och omtanke, sade den föregående
              talaren. Det tål att upprepas. De har rätt till sina föräldrar.
              De har rätt till tid att få komma till tals.
            </seg>
            <seg n="382e5a0c">
              Ett bekymmer som jag vill lyfta fram en gång till är barn och
              ungdomar som står i kö vid våra barn- och ungdomsmottagningar.
              Min fråga kvarstår till socialminister Berit Andnor: Vad beror
              den ökade psykiska ohälsan hos våra barn och ungdomar på? Användningen
              av antidepressiva medel har mångdubblats under några få år. Det
              är ett oerhört stort problem och bekymmer i vårt land. Det krävs
              ökad handlingskraft, och det behövs nu.
            </seg>
          </u>
          <note type="speaker" n="563d577a">
            Anf. 141 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-331737337c8281d5-1" n="cfd2646e">
            <seg n="24809e7a">
              Fru talman! När vi pratar om de apatiska flyktingbarnen hänvisar
              Berit Andnor till delrapportering, samordning, kartläggning och
              analyser, medan barn faktiskt slängs ut ur Sverige. På något sätt
              lyckas hon kränga till det så att det skulle stämma överens med
              ett internationellt åtagande att slänga ut barnen. Jag förstår
              inte det.
            </seg>
            <seg n="6dd5514a">
              Cristina Husmark Pehrsson säger att barn med livshotande sjukdomar
              ska få stanna i Sverige, men hon förklarar inte varför Moderaterna
              inte ställde upp på en förordning som garanterade de apatiska
              barnen att få göra det. I stället frågar hon mig om vi kan ställa
              upp på ett misstroendevotum mot Barbro Holmberg. Men ni kan inte
              ens rösta ja för att de apatiska barnen ska få stanna. Ni tar
              hellre den parlamentariska fajten än fajten för barnen. Jag gör
              hellre tvärtom.
            </seg>
            <seg n="61ee6c9d">
              Det är inte värdigt Sverige att utvisa sjuka barn till länder
              där de inte kan få vård. Det är skamligt att utvisa de apatiska
              flyktingbarnen. Cristina Husmark Pehrsson, Berit Andnor och era
              partikamrater här i riksdagen, ni tar på er ett mycket tungt ansvar
              när ni inte vill ge dessa traumatiserade barn löfte om en fristad
              i Sverige, en möjlighet att kureras, en möjlighet att växa upp.
              En dag, inte långt från nu, kommer vi att få rapporter om att
              sådana barn har passerat gränsen, dött i Sverige eller tillbaka
              i de länder där de mest fruktansvärda saker har hänt dem. Då lovar
              jag att se till att ni får höra de rapporterna. Jag hoppas att
              ni skäms då. Jag hoppas att ni skäms lika mycket som många av
              oss skäms över att vara svenskar när sjuka barn behandlas på det
              här sättet. Jag hoppas att ni kan sova lika lite som föräldrarna
              som håller på att mista sina barn i apatin. Jag önskar självklart
              inte någon människa att uppleva vad dessa människor har upplevt,
              men om ni fått dela skammen med oss som ser flyktingpolitiken
              i vitögat och sömnlösheten för föräldrarna till de apatiska barnen
              hade era beslut kanske blivit annorlunda.
            </seg>
            <seg n="bcd41b48">
              Ni har fortfarande en chans att ändra er, en chans att backa
              och låta humanismen råda och låta barnen stanna i Sverige. Det
              finns ett öppet fönster, en motionsbehandling i utskottet. Jag
              hade för alltid högaktat er, Berit Andnor och Cristina Husmark
              Pehrsson, om ni hade fått era partier att svänga i den här frågan
              för alltid!
            </seg>
          </u>
          <note type="speaker" n="41708c13">
            Anf. 142 Socialminister BERIT ANDNOR (s):
          </note>
          <u who="unknown" xml:id="i-8e0902370ebb307d-26" n="69445a05">
            <seg n="122a1b29">
              Fru talman! Det har i debatten påståtts att Sverige skulle vara
              utsatt för massiv kritik därför att vi är dåliga på att efterleva
              barnkonventionen. Det är fel. Det budskap som gavs från Barnrättskommittén
              är att Sverige är ett av de främsta länderna när det gäller att
              tillgodose barns och ungas rättigheter. Såväl kommitténs slutliga
              rekommendationer angående Sveriges tredje rapport som kommitténs
              pressmeddelande i samband med den offentliga dialogen som fanns
              med den svenska regeringens delegation bekräftar att Sverige är
              ledande inom världssamfundet i förverkligandet av barnkonventionen.
              De båda landrapportörer som fanns i Barnrättskommittén har understrukit
              att Sverige är en modell för alla andra länder för sitt sätt att
              göra verklighet av rättigheterna enligt barnkonventionen.
            </seg>
            <seg n="b8fddde7">
              Barnrättskommittén lyfte fram och uttalar i sina kommentarer
              särskilt sin uppskattning över statens relation till de frivilliga
              organisationerna, Sveriges utomordentliga resultat i det internationella
              utvecklingssamarbetet, de utmärkta ansträngningarna för att öka
              barns delaktighet och inflytande, vårt arbete med att bekämpa
              mobbning, rasism, narkotikamissbruk, alkohol- och tobakskonsumtion.
            </seg>
            <seg n="f2f7293f">
              Barnrättskommittén uppmärksammar också våra ansträngningar för
              att förbättra kvaliteten när det gäller mottagandet av ensamkommande
              barn. De välkomnar också det arbete som regeringen gör för att
              öka barnets skydd mot sexuella övergrepp. Man uppskattar vidare
              spridningen av information om barnets rättigheter och det arbete
              som är på gång med att ratificera de två fakultativa protokollen
              till barnkonventionen.
            </seg>
            <seg n="6bdfc31d">
              De slutliga rekommendationerna bekräftar också mycket tydligt
              våra egna strategiska inriktningar, de prioriteringar och de övergripande
              bekymmer som vi har när det gäller att i alla lägen leva upp till
              barnkonventionen. Det handlar om att hitta de lämpligaste instrumenten
              och arbetsmetoderna för att principerna om barnets bästa ska få
              fullt genomslag inom alla olika områden när vi fattar beslut.
            </seg>
            <seg n="c93f3136">
              Man uppmärksammade både kommunernas och landstingens arbete med
              barnkonventionen i allmänhet och med hälso- och sjukvård för barn
              i synnerhet. De rekommendationer som man lämnar överensstämmer
              mycket väl med det som jag inledningsvis, Marita Aronson, redogjorde
              för. Det är ett mycket omfattande arbete, en process där många
              olika nivåer i samhället har ett ansvar. Regeringen och riksdagen
              har ett mycket stort ansvar. Det ligger på mitt ansvar att se
              till att samordna arbetet. Men ansvaret är brett och omfattande.
            </seg>
            <seg n="f7b91b37">
              De flesta barn har det bra i Sverige, men inte alla. Det är det
              som vi ska arbeta för att ställa till rätta.
            </seg>
          </u>
          <note type="speaker" n="2e58a462">
            Anf. 143 INGER DAVIDSON (kd):
          </note>
          <u who="unknown" xml:id="i-8e0902370ebb307d-27" n="69445a05">
            <seg n="209b7663">
              Fru talman! Jag undrar om Berit Andnor och jag befinner oss i
              samma verklighet. Vi måste ha läst Barnrättskommitténs rapport
              på väldigt olika sätt. Jag vet att Berit Andnor inte var på plats
              i Genève när den presenterades, och jag undrar faktiskt hur ministern
              har läst den.
            </seg>
            <seg n="45d2e2aa">
              Hon har en sista chans att svara på min fråga, och jag upprepar
              frågan: Går det att tolka barnkonventionen så att det är till
              de apatiska barnens bästa att utvisas i det tillstånd som de befinner
              sig i?
            </seg>
            <seg n="de182475">
              Kristdemokraterna anser att Sverige behöver en asylpolitik med
              större medmänsklighet och empati. Snart är regeringen ensam om
              att påstå att ingen förändring har skett av den humana flyktingpolitik
              som vi tidigare kunnat berömma oss av och att praxis inte har
              skärpts. Men siffrorna talar för sig själva. År 1999 fick nästan
              hälften av dem som sökte sig hit asyl. År 2003 var det 12 %. Så
              mycket har inte förändrats till det bättre i vår omvärld, tyvärr,
              på fyra år så att det skulle kunna vara den enda förklaringen.
              Därför ökar också antalet flyktingar som gömmer sig i samma takt
              som avslagshögen växer. Tror verkligen regeringen att det är för
              ro skull som man utsätter sig själv och sina barn för en sådan
              påfrestning som det innebär? Förklaringen är i stället att alternativet
              att tvingas tillbaka till de förhållanden man flytt ifrån är ännu
              värre. Barnen är de som drabbas värst, och det är också därför
              som Sverige har fått kritik från FN för att vi inte följer barnkonventionen.
            </seg>
            <seg n="e804533e">
              Med barnkonventionen som utgångspunkt och med de förslag som
              jag redovisade i mitt förra inlägg kommer vi kristdemokrater att
              tillsammans med alla andra som delar vår inställning fortsätta
              kampen för en flyktingpolitik där man agerar med både hjärta och
              hjärna.
            </seg>
            <seg n="fd729801">
              Vi tycker inte bara att det är vår skyldighet att ge människor
              som har behov av det asyl i vårt land. Vi tycker att det också
              är ett privilegium att kunna göra det.
            </seg>
          </u>
          <note type="speaker" n="0cac43e2">
            Anf. 144 Socialminister BERIT ANDNOR (s):
          </note>
          <u who="unknown" xml:id="i-8e0902370ebb307d-28" n="69445a05">
            <seg n="d07a6473">
              Fru talman! Som jag har sagt tidigare har svenska barn och ungdomar
              det generellt sett bra. Det hindrar oss naturligtvis inte från
              att se att det också finns problem som vi måste ta tag i. Ytterligare
              insatser måste göras för de barn som växer upp i familjer med
              utsatt ekonomi.
            </seg>
            <seg n="75c35b6b">
              Arbetet mot sexuella övergrepp mot barn måste också fortsätta.
              Flickors och pojkars psykiska ohälsa måste tas på allvar, precis
              som Birgitta Carlsson sade alldeles nyss. Barn och unga måste
              i större utsträckning än i dag ha rätt att komma till tals i frågor
              som berör dem.
            </seg>
            <seg n="300d4526">
              Situationen för de barn som växer upp i familjer med utsatt ekonomi
              måste tas på allvar. Den viktigaste åtgärden för att komma till
              rätta med den ekonomiska utsattheten är naturligtvis kampen mot
              arbetslösheten. Det är också en välfärdspolitik som omfattar alla,
              inte bara några. Det är oerhört centralt för att motverka den
              ekonomiska utsattheten.
            </seg>
            <seg n="838667d1">
              Med en generell välfärd kommer de som behöver stödet bäst också
              mest i åtnjutande av det. Vi ska fortsätta våra riktade insatser.
              Regeringen har ett ambitiöst omfattande program just för att stärka
              barns och ungas situation i vårt samhälle så att de blir lyssnade
              på, tagna på allvar och så att vi stärker deras situation i vårt
              samhälle.
            </seg>
            <seg n="1771dd07">
              Ansvaret är mångas. Det delas av oss alla. Det är ett arbete
              som jag hälsar er alla välkomna i.
            </seg>
          </u>
          <note n="8c23d0f1">
            Överläggningen var härmed avslutad.
          </note>
          <note n="202e989b">
            9 § (forts. från 7 §) Jakt och viltvård (forts. MJU7)
          </note>
          <note type="speaker" n="867f6b29">
            Anf. 145 SVEN-ERIK SJÖSTRAND (v):
          </note>
          <u who="sven-erik_sjostrand_c87a8f" xml:id="i-862d3cccb6bda95c-0" n="5489947e">
            <seg n="125aa917">
              Fru talman! När riksdagen för fyra år sedan tog beslut om en
              sammanhållen rovdjurspolitik tyckte jag att vi tog ett beslut
              som vi kunde vara stolta över. Vi bestämde då minimimålen för
              stammarna av björn, lo och kungsörn samt etappmål för varg och
              järv. Vi satte etappmål på varg och järv för att stammarna ännu
              inte hade nått en nivå som ansågs säkra deras överlevnad i ett
              längre tidsperspektiv.
            </seg>
            <seg n="802be7ca">
              Rovdjursfrågor väcker känslor och engagerar väldigt många människor.
              Om man som jag vill slå vakt om en rovdjurspolitik där motiven
              är ekologi, etik och naturupplevelse kan man mötas av misstänksamhet.
              Kan man prata om etik när det gäller att bevara vargen, säger
              vissa. Då brukar jag säga: Har vi inte ett ansvar att bevara och
              vårda arter som finns i vårt land, inte minst sådana som är hotade
              och ibland hatade? Utifrån både ett ekologiskt och etiskt perspektiv
              har väl rovdjuren en självklar plats i ekosystemet? De har ju
              funnits här innan vi kom.
            </seg>
            <seg n="be619cbd">
              Under förra året gjorde Fjällmistra i samarbete med Naturvårdsverket
              och fem länsstyrelser en stor undersökning med fokus på rovdjur,
              skyddade områden och förvaltning. Enkäten gick till ca 11 000
              personer och man kan bland annat konstatera att majoriteten av
              dem som lever där rovdjur finns är positiva till rovdjur och hur
              vi i Sverige har valt att förvalta dem. Men det finns också betydande
              minoriteter som är kritiska till den förda rovdjurspolitiken.
              Enligt enkäten är lodjuret det av de stora rovdjuren som vi svenskar
              känner mest för. Järven är det som vi känner minst för jämfört
              med övriga rovdjur.
            </seg>
            <seg n="cc955b1d">
              I undersökningen ställdes också frågan om man ställer sig bakom
              riksdagens mål för hur många rovdjur det ska finnas. I Sverige
              som helhet finns det en stor acceptans för målen på minst 1 000
              björnar, 1 500 lodjur, 575 järvar och 200 vargar. 11 % av svenskarna
              anser att målet är för högt satt för järv och lodjur. 14 % säger
              att det nationella målet är för högt satt för björn och 15 % att
              målet är för högt för varg. Å andra sidan anser var tredje svensk
              att riksdagens mål för vargen bör ökas.
            </seg>
            <seg n="b5590cb3">
              I län med ganska stora populationer av rovdjur är man mindre
              positiv till våra mål i riksdagen. I Dalarna, Gävleborg och Jämtland
              vill var tredje invånare minska målet för björn och varg och bara
              var sjunde vill öka antalet björnar, för att ta några exempel
              från undersökningen.
            </seg>
            <seg n="c8823823">
              Fru talman! Vi skriver i utskottsbetänkandet att den illegala
              jakten är det största hotet mot dagens rovdjursstammar och att
              krafttag måste tas på alla nivåer för att bekämpa den. Den illegala
              jakten på varg har vi diskuterat här i kammaren tidigare, men
              illegal jakt förekommer också på till exempel järv.
            </seg>
            <seg n="66daf6f1">
              Under vecka 7 utfördes en illegal jakt i Hotagens naturreservat
              på en järv. Polisen kunde säkra spår efter vad som synes vara
              en grym och plågsam jakt på en järv med hjälp av flera snöskotrar.
              De minst fyra personer på skoter som utförde jakten har drivit
              järven, påskjutit och skadat järven två gånger och, efter att
              ytterligare en sträcka ha drivit den skadade järven, har de kört
              över den. Efter detta verkar de inblandade ha försökt att dölja
              sin illegala jakt genom att med skotrar köra igen spår efter järven
              och sedan köra runt med skotrarna för att förvirra.
            </seg>
            <seg n="dba6c957">
              Jag hoppas att denna grymma och plågsamma jakt är en engångsföreteelse,
              men jag är rädd att den inte är det. Vi måste alla göra allt vi
              kan för att förebygga och intensifiera arbetet med jaktbrott.
              Samhällets syn måste vara att illegal jakt inte ska tolereras.
            </seg>
            <seg n="23d38cec">
              I Vänsterpartiets motion tar vi, förutom illegal jakt, upp kvinnors
              medverkan när det gäller rovdjursfrågor. Könsfördelningen när
              rovdjurspolitik diskuteras är inte bra. Vi män har ett övertag
              i debatterna. När rovdjur är lika med problem brukar det vara
              män som protesterar och hanterar frågorna. Det är oftast män som
              uttalar sig, debatterar och beslutar i dessa frågor. Kvinnor uttalar
              sig mer sällan. Samtidigt har kvinnor ofta en mer positiv inställning
              till rovdjur.
            </seg>
            <seg n="655be338">
              Ur demokratisk synvinkel är det förkastligt att inte kvinnors
              medverkan och kvinnors röst på ett tydligare sätt lyfts fram och
              understryks i rovdjursdebatten. I mitt parti hoppas vi att regeringen
              vill verka för att kvinnor på såväl myndigheter och verk som inom
              organisationer och som individer ges ett förstärkt deltagande
              när det gäller rovdjursfrågor.
            </seg>
            <seg n="0fc1447a">
              Jag vill därför också yrka bifall till reservation 18 i betänkandet.
            </seg>
            <seg n="cfdb538f">
              Dagens vargstam i Sverige har grundats på tre individer som har
              invandrat från den finsk-ryska populationen, vilket innebär att
              det totala genmaterialet i dagens vargstam härstammar från dessa
              individer. En hona och en hane 1983 och en hane 1991. Detta innebär
              att de svenska vargarna i snitt är något mer släkt med varandra
              än avkomman efter helsyskonparningar, och på grund av isoleringen
              från andra vargpopulationer fortsätter den skandinaviska vargstammen
              att förlora genetisk variation. Forskare säger att på grund av
              detta mycket begränsade genmaterial och hög inavel kan man förvänta
              sig att populationen i dag lider av inavelsdepression. Vargar
              har påträffats med grava medfödda skador på ryggraden. Denna förlust
              av genetisk variation kan endast motverkas av immigration. Jag
              hoppas därför att vi kan få några nya friska vargar som kan få
              permanent uppehållstillstånd i landet.
            </seg>
            <seg n="94febf86">
              Vargen i Ringvattnet var ett värdefullt djur. Om den hade fått
              reproducera sig hade det troligen varit en investering i framtiden
              för en tåligare vargstam. Att sedan Norge valde att skjuta fem
              vargar, varav tre alfadjur, gjorde inte saken bättre. Därtill
              ska också läggas den illegala jakten som forskare uppskattar till
              ett tiotal vargar om året. Sammanlagt verkar den kända och uppskattade
              dödligheten i den skandinaviska vargstammen under 2004 ha legat
              på drygt 20 %.
            </seg>
            <seg n="89c0a521">
              Om vi i Sverige verkligen vill värna om en livskraftig skandinavisk
              vargstam hoppas jag att regeringen och Naturvårdsverket inte tillåter
              några större förändringar vad gäller skyddsjakt eller avsteg från
              de beslut som riksdagen tog 2001.
            </seg>
          </u>
          <note type="speaker" n="d7546cc7">
            Anf. 146 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-48a3cfcede28fbe5-3" n="52d1bdac">
            <seg n="0b9a33ac">
              Fru talman! Först av allt vänder jag mig till Sven-Erik Sjöstrand
              eftersom han ingår som en aktiv del i regeringsunderlaget. Eftersom
              det är många frågor som väntar på sin lösning inom det här området
              måste jag ta det bit för bit.
            </seg>
            <seg n="70834ca0">
              Till att börja med vänder jag mig mot Sven-Erik Sjöstrands beskrivning
              att det han här beskrev om skotrar etcetera skulle vara jakt.
              Detta är en rent kriminell handling som inte har någonting som
              helst med jakt att göra. Jag vill att du åtminstone gör någon
              form av förtydligande i det avseendet. Det är precis lika felaktigt
              som att säga att all misshandel med knytnävar skulle vara boxning
              eller att varje inbrott gjort med kofot är fråga om hantverk.
            </seg>
            <seg n="73a33c83">
              När det sedan gäller jaktkortsavgift för tillsynsjakt, fru talman,
              vad har Vänsterpartiet för bevekelsegrund för att inte kunna undanta
              ungdomars jaktkortsavgift när de inte får jaga själva utan står
              under direkt tillsyn av en äldre? Varför ska de i det läget betala
              jaktkortsavgift?
            </seg>
            <seg n="563b8953">
              Likaså: Varför kan Vänsterpartiet inte stödja tanken på att permanent
              rörelsehindrade ska få möjlighet till jakt från motorfordon? Någon
              annan jakt från motorfordon ska vi naturligtvis inte ha, men just
              i detta speciella fall.
            </seg>
          </u>
          <note type="speaker" n="17ceaeb1">
            Anf. 147 SVEN-ERIK SJÖSTRAND (v) replik:
          </note>
          <u who="sven-erik_sjostrand_c87a8f" xml:id="i-862d3cccb6bda95c-1" n="5489947e">
            <seg n="2bd61c35">
              Fru talman! Jag får väl inleda med Bengt-Anders Johanssons första
              fråga. Jag hoppas att Bengt-Anders inte misstolkade mig. Naturligtvis
              är det ganska rysliga och plågsamma brott mot en järv som jag
              berättade om kriminellt absolut! Här har vi säkert samma uppfattning.
              Jag lyfte fram ett av många exempel på någonting som tyvärr förekommer.
              Jag tror att det är väldigt viktigt att vi här har en samsyn och
              verkligen markerar att så här får det inte gå till. Nu gör ju
              de flesta som kör skoter inte så här, utan de sköter sin skoter
              på ett bra sätt.
            </seg>
            <seg n="1c792376">
              När det sedan gäller jaktkortsavgift kanske det ligger en hel
              del i det ni säger i er motion. Jag får väl titta närmare på det.
              Det är ju så: Alla de motioner vi har fått och behandlat har man
              inte kunnat läsa ingående. Vad jag förstår lyfter ni från Moderaternas
              sida fram två i och för sig behjärtansvärda frågor, till exempel
              jaktkortsavgiften för ungdomar som har en handledare. Det bör
              vi titta på.
            </seg>
            <seg n="1da76acc">
              Naturligtvis måste vi också se till att de som har funktionshinder
              och andra handikapp har möjlighet att komma ut i naturen och delta
              i jakt. Vi får som sagt titta lite mer på det i mitt parti.
            </seg>
          </u>
          <note type="speaker" n="d5edfdad">
            Anf. 148 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-48a3cfcede28fbe5-4" n="52d1bdac">
            <seg n="c14311ef">
              Fru talman! Det är tacknämligt att Sven-Erik Sjöstrand ändå erkänner
              att han kanske blandade ihop begreppen lite grann. Ordagrant sade
              dock Sven-Erik Sjöstrand: Den typen av jakt vill vi inte ha. Jag
              hävdar med emfas att den typen av handling inte har någonting
              att göra med jakt. Det är någonting helt annat. Att man sedan
              använder samma attribut för att utöva denna typ av djurmisshandel,
              djurplågeri och kriminell handling är bara att beklaga.
            </seg>
            <seg n="77e3817b">
              Sedan är jag väldigt tacksam för att Sven-Erik Sjöstrand lovar
              att till ett kommande betänkande läsa motionerna så att vi då
              möjligen kan bli överens om den här typen av frågor som i min
              värld egentligen är fullständigt självklara. Jag kan inte förstå
              att inte Sven-Erik Sjöstrand med den makt han har i sitt parti
              kan se till att regeringsmakten faktiskt också fattar vettiga
              beslut. Just nu fattas det nämligen inga beslut.
            </seg>
          </u>
          <note type="speaker" n="cd794151">
            Anf. 149 SVEN-ERIK SJÖSTRAND (v) replik:
          </note>
          <u who="sven-erik_sjostrand_c87a8f" xml:id="i-862d3cccb6bda95c-2" n="5489947e">
            <seg n="a7e4896e">
              Fru talman! Jag vill bara tillägga att jag kanske skulle ha använt
              ett klarare ordval. Det var kanske ett litet misstag jag gjorde
              i debatten. Visst, detta är illegal jakt. Där är vi helt överens.
              Det kan jag lugna dig med.
            </seg>
          </u>
          <note type="speaker" n="2a1678c4">
            Anf. 150 JAN ANDERSSON (c):
          </note>
          <u who="jan_andersson_2e5dcb" xml:id="i-4c88d391ea53e56d-0" n="b5fcbafd">
            <seg n="07b2661c">
              Fru talman! Precis som sades i inledningen av Sinikka är jakten
              ett viktigt intresse. Den är för många ett stort bidrag till livskvaliteten.
            </seg>
            <seg n="d4323c08">
              Som också sades i inledningen är det förenklad behandling i de
              här ärendena. Jag tänkte ändå beröra frågan om skyddsjakt, även
              om vi behandlade den i fjor.
            </seg>
            <seg n="ae7f552b">
              Först vill jag slå fast att det för Centerpartiet är oerhört
              viktigt att se till den biologiska mångfalden. Vi ser det som
              en självklarhet att vi ska ha de stora rovdjuren vilda även i
              Sverige. Samtidigt som vi säger det måste man trycka på skyddsmöjligheten
              för den enskilde. Om man får sin egendom angripen av rovdjur måste
              man kunna skydda sig. Det har vi också varit överens om. Det som
              förvånar är att det är så oerhört svårt med leveransen från de
              departement som berör vårt område. Det är också någonting som
              har uttrycks från majoritetssidan våra departement har oerhört
              svårt att få fram beslut till leverans.
            </seg>
            <seg n="39263076">
              Det var skyddsmöjligheten, och den är redan uttryckt.
            </seg>
            <seg n="ee833a7d">
              Det andra, som finns med lite utförligare i dagens debatt, är
              ersättningen. Ska vi få en folklig förankring för en livskraftig
              rovdjursstam måste det självklart vara så att enskilda människor
              inte ska ta kostnaden för detta. Inte heller ska en speciell grupp
              människor, till exempel landsbygdsboende, stå för kostnaden. Kostnaderna
              ska självklart delas av alla i samhället eftersom det är ett intresse
              för alla i samhället att ha livskraftiga rovdjursstammar.
            </seg>
            <seg n="8a0f1f05">
              Vi har därför reserverat oss för att man ska kompensera för de
              kostnader som uppstår. Det handlar inte bara om direkta skadekostnader
              utan även om indirekta kostnader. Det handlar till exempel om
              att titta på vad som händer med jaktarrendena. Exempelvis har
              staten sänkt sina arrendeavgifter därför att rovdjursstammarna
              är stora och därmed sänker värdet på jakten.
            </seg>
            <seg n="e94fdd7d">
              Sedan vill jag ta upp frågan om säljakten som en principiell
              fråga. Vi ser nu att stammarna ökar till en nivå som gör det möjligt
              med jakt, men vi är ganska långsamma med att anpassa jakttrycket
              till de ökande populationerna. Detta gäller principiellt, både
              för sälen och för andra djurslag. Det gäller att hänga med när
              vi kommer upp till en nivå som är jaktbar.
            </seg>
            <seg n="801f3c9d">
              Jag går sedan över till eftersök av trafikskadat vilt. Tittar
              vi på vår olycksstatistik ser vi att vi har mer än 30 000 viltolyckor
              årligen i Sverige. Mer än varannan trafikolycka är en viltolycka.
              Här finns självklart ett samhällsintresse av att klara eftersöken
              av skadat vilt på ett vettigt sätt. Detta görs till stor del via
              frivilliga insatser med hjälp av jägare från orten. Samtidigt
              undandrar sig staten det ekonomiska ansvaret. Detta är någonting
              som kanske blir ett ökande problem i och med ökande vildsvinsstammar,
              ett vilt som är betydligt farligare att göra eftersök på. Jag
              tycker att det är självklart att vi ska lyfta upp frågan om att
              fixa ersättningen för dem som hjälper till med eftersöksjakten.
            </seg>
            <seg n="8a36ff98">
              Avslutningsvis kommer jag till det som har tagits upp här tidigare,
              rörelsehindrades möjlighet att jaga. Där har vi en reservation.
              Samtidigt säger utskottsmajoriteten att det här kommer, att det
              är på gång. Vi har hört det förut. Leveransproblemen är uppenbara.
            </seg>
            <seg n="c73bb490">
              Med detta vill jag yrka bifall till reservation 2, även om vi
              från Centerpartiets sida självklart står bakom samtliga reservationer
              i betänkandet.
            </seg>
          </u>
          <note type="speaker" n="1590ffef">
            Anf. 151 ÅSA DOMEIJ (mp):
          </note>
          <u who="asa_domeij_885525" xml:id="i-5b32a895f42a1751-2" n="afd06833">
            <seg n="db2ed817">
              Fru talman, ledamöter! Visst är det lite märkligt att vi under
              rubriken Jakt ofta pratar rovdjur i den här kammaren. Rovdjuren
              är ju de djur som egentligen bara undantagsvis kan jagas, när
              vi tänker på hur små stammarna är och att det ändå är en väldigt
              bred majoritet i riksdagen som tycker att det är viktigt med livskraftiga
              rovdjursstammar. Men eftersom det ändå är en viktig del av debatten
              när vi pratar jakt tänkte jag lite kort nämna något om rovdjuren.
            </seg>
            <seg n="39f4f8d0">
              Sven-Erik Sjöstrand beskrev på ett mycket förtjänstfullt sätt
              Fjällmistras rapport om människors attityder till rovdjuren. Det
              som är så väldigt spännande i den undersökningen är att man ser
              att den förda rovdjurspolitiken har ett väldigt starkt stöd i
              hela landet, även om det finns minoriteter här och där som ifrågasätter
              den.
            </seg>
            <seg n="19f965a1">
              Kanske är det lite grann så att tonläget i den här debatten,
              där vi ofta för en ganska hätsk diskussion även här i kammaren,
              gör att det är svårt att föra en vettig dialog. Där håller jag
              verkligen med Sverker Thorén som ville ha en mer sansad diskussion
              om rovdjuren. Jag rekommenderar verkligen alla som är intresserade
              av de här frågorna att läsa rapporten från Fjällmistra. Då kanske
              man får en lite annan uppfattning om hur attityderna ser ut ute
              i landet än man många gånger får känslan av när man bara följer
              med i medierna.
            </seg>
            <seg n="67b4f3c5">
              Sven-Erik Sjöstrand tog också upp problemet med den genetiska
              utarmningen, inaveln, av varg, som är ett väldigt stort problem
              när det gäller att få livskraftiga vargstammar. Vi är ju eniga
              i utskottet om att den illegala jakten är ett väldigt stort problem
              för vargstammen. Den illegala jakten gör att invandrade vargar
              har oerhört svårt att kunna träffa andra vargar. Om vi inte med
              kraftfulla åtgärder kan göra någonting åt den illegala jakten
              är vi tvungna att börja diskutera andra lösningar. Då kanske vi
              får börja diskutera inplantering av varg i stället som en sista
              möjlighet att rädda vargstammen.
            </seg>
            <seg n="2315173d">
              Sedan tänkte jag också nämna någonting om tre av våra reservationer.
              Först vill jag ta upp den om minskade klövviltsstammar, reservation
              16. De stora skador av älg som vi har på plantskog är ett väldigt
              stort problem för skogsbruket och därmed för samhällsekonomin.
              Hittills har vi varit ganska flata när det gäller politiska beslut
              för att göra någonting åt de här skadorna.
            </seg>
            <seg n="9dc46c65">
              Jag har funderat lite grann på vad det kan bero på. Kanske är
              det så att många av dem som är aktiva inom skogsnäringen och som
              ser de här stora ekonomiska skadorna är lite delade. Som yrkesmänniska
              kanske man ser de stora ekonomiska skadorna, men som en privatperson
              som ofta är intresserad av jakt och har det som stort fritidsintresse
              vill man ju gärna ha mycket att jaga. Här finns alltså en viss
              motsatsställning mellan att ha ett högproduktivt skogsbruk och
              en väldigt stor stam av klövvilt. Självklart kan både jakt och
              skogsbruk samsas. Men visst finns det en viss konflikt när det
              gäller vad man prioriterar högst.
            </seg>
            <seg n="4bb75beb">
              En annan reservation, nr 21, handlar om fångstredskap. Där skulle
              vi vilja att Djurskyddsmyndigheten och Naturvårdsverket tillsammans
              får i uppgift att gå igenom de olika typer av fällor som vi har
              och undersöka om man behöver se över typgodkännandet och då ta
              upp djurskyddsaspekterna på ett tydligare sätt. Vi tycker att
              det är särskilt viktigt att man ser över de fällor som syftar
              till att fånga levande djur.
            </seg>
            <seg n="556f1ca3">
              Reservation 27 handlar om djurskyddsaspekter på jakt. Jag tror
              ju att de allra flesta jägare vill använda sig av metoder som
              är så bra som möjligt ur djurskyddssynpunkt och där riskerna för
              till exempel skadeskjutning eller annat lidande för djuren verkligen
              minimeras. Därför tycker vi att det skulle vara väldigt bra om
              riksdagen så småningom kunde enas om en utredning där man ser
              över jaktmetoderna ur djurskyddssynpunkt.
            </seg>
            <seg n="e0eb2589">
              Avslutningsvis vill jag säga att jag givetvis står bakom alla
              de reservationer som Miljöpartiet har i det här betänkandet. Men
              jag har på känn att ingen av dem kommer att vinna kammarens bifall,
              och därför yrkar jag inte bifall till någon av dessa.
            </seg>
          </u>
          <note type="speaker" n="07106103">
            Anf. 152 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-48a3cfcede28fbe5-5" n="52d1bdac">
            <seg n="83c38bd0">
              Fru talman! Jag nämnde avsiktligt inte någonting om rovdjuren
              i mitt inlägg i dag mer än när det gäller ersättningsfrågor, därför
              att jag tyckte att vi har behandlat de frågorna. Jag tror att
              alla i någon mån har berört just rovdjuren.
            </seg>
            <seg n="936b8187">
              Jag delar Åsa Domeijs uppfattning att tonerna ibland är för höga
              i den här diskussionen och noterar bara att det inte finns någon
              företrädare i riksdagen som säger att rovdjuren ska utrotas. Alla
              säger att det ska finnas rovdjur. Sedan har vi olika mått på vad
              som är en livskraftig stam etcetera.
            </seg>
            <seg n="39fe48aa">
              Då kommer vi in på genetiken. Jag har i andra sammanhang sagt
              att är det så att genetiken hotas på grund av att stammen är för
              liten och man väger in vad som kan tålas när det gäller människors
              sociala förutsättningar är jag beredd att diskutera inplantering
              eller något annat sätt som kan tillgodose detta. Det är självklart
              bättre att ha en liten kraftfull stam än att ha en stor degenererad
              stam.
            </seg>
            <seg n="662a8126">
              Min uppfattning är att § 28 är en väldigt viktig nyckel i detta.
              Det är en mycket pedagogisk fråga som handlar om att människor
              känner att de har möjlighet att ingripa om någonting inträffar.
              Jag hoppas att Miljöpartiet hjälper till att stödja den tanken
              så att vi får fram en ny § 28. Men hitintills har ingenting hänt.
            </seg>
            <seg n="1c2c5e15">
              När det gäller djurskyddsaspekten kan jag konstatera att Miljöpartiet
              är ett av underlagen till regeringen som nu vill införa blyförbudet.
              Då är min fråga: På vilket sätt tänker Åsa Domeij hantera de ökade
              skadeskjutningsrisker som det innebär när man inte använder blykula
              i kulvapen?
            </seg>
          </u>
          <note type="speaker" n="07af5e1b">
            Anf. 153 ÅSA DOMEIJ (mp) replik:
          </note>
          <u who="asa_domeij_885525" xml:id="i-5b32a895f42a1751-3" n="afd06833">
            <seg n="be14ca72">
              Fru talman! Vi hade en rejäl diskussion om § 28 för ungefär ett
              år sedan. Vi kan tänka oss förändringar av paragrafen, dock inte
              enligt Naturvårdsverkets förslag. Jag kan bara inte fatta hur
              Naturvårdsverket kunde lägga fram ett sådant förslag som i praktiken
              skulle innebära fri jakt på varg.
            </seg>
            <seg n="1a92b0fd">
              Frågan om blyammunition håller vi internt på att titta lite djupare
              på för att se vilket ställningstagande vi ska göra.
            </seg>
          </u>
          <note type="speaker" n="777925a2">
            Anf. 154 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-48a3cfcede28fbe5-6" n="52d1bdac">
            <seg n="f517b40f">
              Fru talman! Det låter vällovligt att Miljöpartiet nu börjar tänka
              när det gäller blyförbudet. Det är bråttom. Det är bara tio månader
              kvar tills det träder i kraft när det gäller hagel och ytterligare
              två år när det gäller kulor. Då hoppas jag att Åsa Domeij tar
              med sig just djurskyddsaspekterna. De har inte belysts tidigare
              i det här sammanhanget. Det är oomtvistat att detta kommer att
              öka svårigheten att hantera jakten på ett positivt sätt när det
              gäller djurskyddstillsynen.
            </seg>
            <seg n="763ce48c">
              Sedan skulle jag vilja ställa en fråga till Miljöpartiets representant
              om anmälningsplikten vid fordonskollisioner. Varför kan inte Miljöpartiet
              tänka sig att stödja tanken på att polisen, likaväl som för vilt
              som inte tillfaller staten, faktiskt ska underrätta jakträttsinnehavaren,
              eftersom anmälningsplikt ändå föreligger till polismyndighet?
              Jag förstår inte hur Naturvårdsverket resonerar när man säger
              snarast bör underrätta. Det ska givetvis vara skall. Innebär det,
              som vi tidigare hörde från Sven-Erik Sjöstrand, att ni kan tänka
              er att stödja motionen? Vad kan vi se framöver?
            </seg>
          </u>
          <note type="speaker" n="ec8fb3e1">
            Anf. 155 ÅSA DOMEIJ (mp) replik:
          </note>
          <u who="asa_domeij_885525" xml:id="i-5b32a895f42a1751-4" n="afd06833">
            <seg n="ffbad41a">
              Fru talman! Jag är inte så säker på hur stort problem det där
              är i praktiken. Det är säkert en fråga som vi kan resonera om,
              särskilt om det kan visa sig finnas praktiska problem att det
              hela inte sköts.
            </seg>
          </u>
          <note type="speaker" n="7764fff2">
            Anf. 156 RUNE BERGLUND (s):
          </note>
          <u who="rune_berglund_032a6b" xml:id="i-edac0e6f7b818bee-0" n="4af09568" next="i-be28693b75858be5-0">
            <seg n="a1b140a7">
              Fru talman! Ett motionsbetänkande om jakt och viltvård ger alltid
              anledning till debatt och diskussioner, även om vi väl känner
              till innehållet i motionerna från tidigare år.
            </seg>
            <seg n="ff06c1a3">
              Det är en dynamisk verksamhet som hela tiden förändras. Det uppstår
              ständigt nya problem och glädjeämnen. Det är naturen vi talar
              om, de djurarter som lever där och som vi människor satt oss att
              förvalta och reglera på olika sätt. Vi påverkar deras livsbetingelser
              i olika avseenden likaväl som de vilda djuren också påverkar våra
              liv på de platser där vi finns tillsammans.
            </seg>
            <seg n="5ba329d2">
              Det är många som har synpunkter. Vi har olika erfarenheter, och
              vi har olika förhållningssätt till jakt och viltvård. De debatter
              och diskussioner som vi har med varandra, och där vi ofta har
              olika uppfattningar, handlar i huvudsak om djurarter som vi anser
              fått en ovälkommen spridning, framför allt om djurarter som på
              olika sätt påverkar människornas dagliga arbete eller fritid.
              Det kan gälla skarvens spridning, sälar och fiskare som har sitt
              speciella förhållande till varandra. Det kan gälla älgstammens
              storlek i förhållande till skogsägarnas ambition att få så lite
              skogsskador som möjligt. Böndernas, samernas och jägarnas förhållande
              till rovdjur som ibland dödar tamdjur kan skapa stora konflikter
              om det hanteras fel. Vildsvinens utbredning norrut är en annan
              händelse som förtjänar uppmärksamhet. Jag vill påpeka att det
              handlar om landsbygdsbefolkningen som direkt påverkas även av
              återuppbyggnaderna av rovdjursstammarna, som våra förfäder ägnade
              hundra år åt att försöka utrota.
            </seg>
            <seg n="1191383a">
              Många säger att det är en känslig fråga när konflikter av olika
              slag uppstår i umgänget mellan människor och rovdjur. Jag tycker
              inte att det är en känslig fråga. Det som krävs av alla som är
              involverade i återuppbyggnaden av den svenska rovdjursstammen
              är realism och verklighetsförankring, att förstå att det inte
              är enkelt att på kort tid ändra sedvänjor, kultur och arbetssätt
              som är uppbyggda under flera generationer utifrån att det nästan
              inte finns rovdjur, att förstå att det gäller att både ge och
              ta för att nå resultat i uppbyggnadsarbetet.
            </seg>
            <seg n="81271591">
              Vi har här i riksdagen beslutat om mål och riktlinjer när det
              gäller antal individer som kan krävas för att nå hållbara populationer.
              Det gör vi med utgångspunkt i Bernkonventionen och habitatdirektivet.
              När det gäller de fyra stora rovdjuren kan vi förmodligen säga
              att vi har en livskraftig björnstam, och vi har också funnit en
              bra förvaltningsform. Lodjuret anses ligga på gränsen när det
              gäller populationen. Varg och järv har delmål som ännu inte är
              uppfyllda.
            </seg>
            <seg n="edaa5c0e">
              Det rovdjur som vållar störst debatt och som det mesta kretsar
              kring är vargen. Den väcker starka känslor för och emot. Det är
              också det rovdjur som mest av alla utmanar och konfronterar landsbygdens
              alla invanda mönster när det gäller djurhållning, jakt med lösdrivande
              hund med mera. Det blir konflikter som ibland leder till skadegörelse
              och död både för husdjur och för vargen.
            </seg>
            <seg n="79ccd0f5">
              Min personliga uppfattning är att den konflikten är svår att
              lösa med nuvarande arbetssätt. Det måste bli bättre, mer konsekvent
              åtgärdsinriktat samarbete mellan berörda parter för att få lugn
              och ro i vargstammens uppbyggnad. Det skulle förmodligen rädda
              liv på både tamdjur och vargar. Det är brist på inflytande lokalt
              och regionalt som anses mest allvarligt.
            </seg>
            <seg n="8c1f0d7a">
              De människor man träffar som har varit i konfrontation med varg
              på ett eller annat sätt säger att de inte har fått vara delaktiga
              i händelseförloppet som berört och påverkat den egna bygden. Om
              det enbart är en känsla eller en realitet har inte någon stor
              betydelse. Det finns ändå skäl att utvärdera informations- och
              arbetsmetoder.
            </seg>
            <seg n="0f2bc0a7">
              Vi satsar stort på information om rovdjur. Det är en viktig åtgärd
              för att öka förståelsen och kunskapen om rovdjuren. Men det räcker
              inte. Informationsinsatsen måste ibland kombineras med praktisk
              handling. Det är den delen av rovdjursförvaltningen som ibland
              inte anses fungera. Informationsinsatser är ett långsiktigt och
              tålmodigt arbete som kan bedrivas systematiskt, medan rovdjursstörningar
              bland tamboskap kräver konsekvens och snabba beslut. Det är två
              motsatser som ibland kräver samordning, parallellt agerande. Det
              är svårt men förtroendeskapande om man klarar balansakten.
            </seg>
            <seg n="73ea115e">
              Vi ska inte förneka att vi får en hel del kritik omkring dessa
              frågor just nu. Det är inte så att landsbygdsbefolkning i allmänhet
              ogillar rovdjur. Det man ogillar är vårt sätt att hantera de problem
              som kan uppstå. Man säger att rovdjurspolitiken handlar mer om
              bevarande än förvaltning. Vi får försöka bidra till att metoder
              och arbetssätt fungerar bättre i framtiden. Vi här i riksdagen
              kan säkert dra vårt strå till stacken i det sammanhanget genom
              att ställa oss positiva om och ifall det kommer förslag till lagändringar.
            </seg>
            <seg n="ddc4d502">
              Det pågår arbete hos Naturvårdsverket och regeringen som syftar
              till att minska konflikterna mellan rovdjur och husdjursägare.
              Det är min förhoppning att det ska gå att komma till rätta med
              en del av problemen inom ramen för arbetet att försöka implementera
              art- och habitatdirektivets artikel 16 i svensk lagstiftning.
              Där finns den sociala aspekten som en del av en framtida rovdjursförvaltning.
              Det är kanske där Naturvårdsverket kan finna stöd och utforma
              någon form av policydokument som bättre kan fungera som styrinstrument
              och handlingsplan.
            </seg>
            <seg n="5e0196bf">
              Det man har kunnat läsa om i Naturvårdsverkets förslag till ändringar
              i jaktlagen och jaktförordningen tycker jag visar att vi är på
              rätt väg. Det är inte så stora åtgärder som behövs för att åstadkomma
              väsentliga förbättringar i umgänget mellan rovdjur och människor.
              Vi får förhoppningsvis snart en ny text när det gäller § 28 i
              jaktförordningen som blir tydligare och lättare att förstå. Detta
              tillsammans med implementeringen av artikel 16 i svensk lag gör
              att vi kommer att stå på en stabilare grund i rovdjurspolitiken
              och rovdjursförvaltningen. Vi får fler med oss och färre emot
              oss.
            </seg>
            <seg n="9a10b9d6">
              Vi har en väl avvägd lagstiftning när det gäller fastställda
              mål och delmål för rovdjursstammar. Det är min förhoppning att
              vi också ska kunna finna förvaltningsmodeller som inger förtroende
              och trygghet. Det är viktigt att även de som bor på landsbygden
              kan känna att de har en god livskvalitet. Därför måste vi finna
              former för en säker livsmiljö där alla kan känna trygghet även
              i områden där rovdjur befinner sig.
            </seg>
            <seg n="6ae5b1f0">
              Fru talman! I betänkandet behandlas en stor mängd motioner, och
              det finns ett antal reservationer. Även om många frågor är aktuella
              anser vi att det just nu inte finns skäl att göra något tillkännagivande
              i jakt- och viltvårdsfrågor.
            </seg>
          </u>
          <note n="efa5c0e3">
            Jag yrkar bifall till förslaget i betänkandet och avslag på samtliga
            reservationer.
          </note>
          <note n="750ccce4">
            Anf. 157 SVERKER THORÉN (fp) replik:
          </note>
          <u who="rune_berglund_032a6b" xml:id="i-be28693b75858be5-0" n="4af09568" prev="i-edac0e6f7b818bee-0">
            <seg n="8827eeed">
              Fru talman! Jag vill inleda med att yrka bifall till vår reservation
              nr 6, vilket jag missade i mitt anförande.
            </seg>
            <seg n="a1c27d47">
              Rune Berglund! Jag har med intresse lyssnat till ditt inlägg.
              Du har kunskap och stor erfarenhet i de här frågorna. Jag berörde
              i mitt anförande vikten av att saker och ting händer med de olika
              tillkännagivandena. Om vi ska kunna öka förståelsen för rovdjurspolitiken,
              som vi båda två vill, kan vi inte ha ett regelverk som är svårtolkat
              och otydligt utformat.
            </seg>
            <seg n="a382ad9b">
              Du nämnde att vi snart har en ny text framför oss. Hur snart?
            </seg>
          </u>
          <note type="speaker" n="6e6207bd">
            Anf. 158 RUNE BERGLUND (s) replik:
          </note>
          <u who="rune_berglund_032a6b" xml:id="i-edac0e6f7b818bee-1" n="4af09568" next="i-be28693b75858be5-1">
            <seg n="676ac1e7">
              Fru talman! Det kan jag inte svara på. Vi har, som vi hörde en
              tidigare talare berätta, blivit lovade att få ett nytt förslag
              under våren den här våren. Det hoppas jag att vi får.
            </seg>
            <seg n="8b0cc3c7">
              Jag tror att man skulle få samma effekt som man fick när det
              gällde björnen. Jag bor i ett björntätt område, och innan vi fick
              en bra förvaltning var det väldigt bråkigt, krångligt och besvärligt.
              Sedan vi fick en bra förvaltning av björnen trots att vi har många
              fler björnar nu blev det lugnt, tyst och stilla, och allt accepteras.
              Jag tror att vi skulle få samma effekt.
            </seg>
          </u>
          <note n="c9721dea">
            Anf. 159 SVERKER THORÉN (fp) replik:
          </note>
          <u who="rune_berglund_032a6b" xml:id="i-be28693b75858be5-1" n="4af09568" prev="i-edac0e6f7b818bee-1">
            <seg n="b433c3f7">
              Fru talman! Vi är många som har efterlyst en leverans, så det
              ser vi verkligen fram mot och skickar med.
            </seg>
            <seg n="c4aa36a9">
              Det fanns ett tillkännagivande om sälstammen redan 2000. Nu har
              vi alltså uttalanden och signaler från både Naturvårdsverket och
              Helcoms expertgrupper. Är Rune Berglund beredd att medverka till
              att någonting nu äntligen händer i den frågan?
            </seg>
          </u>
          <note type="speaker" n="5bd881be">
            Anf. 160 RUNE BERGLUND (s) replik:
          </note>
          <u who="rune_berglund_032a6b" xml:id="i-d906d9a4995ba62a-0" n="4af09568">
            <seg n="da9deb37">
              Fru talman! När det gäller sälen finns det restriktioner för
              att jaga säl som gör att det blir besvärligt, till exempel att
              man inte kan använda båt. Jag tror att det finns en förståelse
              för att antalet sälar behöver minska, och jag tror att det så
              småningom kommer ett beslut om utvidgning.
            </seg>
          </u>
          <note type="speaker" n="8d45834c">
            Anf. 161 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-48a3cfcede28fbe5-7" n="52d1bdac">
            <seg n="952f8659">
              Fru talman! Jag har stor respekt för Rune Berglunds erfarenhet
              av de här frågorna. Jag vet att Rune Berglund lever och verkar
              i naturnära områden och, som han själv angav för en stund sedan,
              i mycket björntäta områden.
            </seg>
            <seg n="186bb123">
              Jag vet egentligen inte vilket ben jag ska stå på i det här sammanhanget
              när jag hör Rune Berglund som företrädare för majoriteten konstatera
              att konflikten beror på att folk ogillar vårt sätt att hantera
              rovdjursfrågan, som han säger. Det är en klockren självkritik,
              som jag tycker att det är positivt att Rune Berglund kommer till
              torgs med. Det är exakt det vi andra säger: De ogillar starkt
              vårt sätt att hantera den här frågan. Vårt innebär naturligtvis
              regeringens i Rune Berglunds vokabulär.
            </seg>
            <seg n="245230a3">
              Avslutningsvis säger han att det inte är stora åtgärder som behövs.
              Ännu mer förvånad blir jag då över att ingenting händer. Jag delar
              Rune Berglunds uppfattning att det är små saker som förmodligen
              behövs i detta. Ska jag tolka Rune Berglunds inlägg som att han
              är i opposition till regeringen, så att vi kan räkna med hans
              stöd i de här frågorna i fortsättningen? Det vore i så fall oerhört
              spännande.
            </seg>
            <seg n="f16a881e">
              När det gäller 28 § har jag en enkel och rak fråga: Anser Rune
              Berglund att det är rimligt att det tar fem år att ändra en förordning?
              Jag tror att det var år 2000 som Rovdjursutredningen lade sitt
              förslag. Rune Berglund säger att det ska ske till våren. När slutar
              våren för hans del, så att vi kan gaffla in det här?
            </seg>
            <seg n="04003039">
              Jag återkommer när det gäller sälen.
            </seg>
          </u>
          <note type="speaker" n="68420039">
            Anf. 162 RUNE BERGLUND (s) replik:
          </note>
          <u who="rune_berglund_032a6b" xml:id="i-d906d9a4995ba62a-1" n="4af09568">
            <seg n="bdabed52">
              Fru talman! Folk i de bygder där man konfronteras med rovdjur
              ogillar vårt sätt att hantera situationen. Jag har under den här
              vintern ett färskt exempel från min egen valkrets. Det var Ringvattenvargen,
              som vi hanterade i två månader innan någonting hände. Jag var
              själv där och fick väldigt många argument kring hur man tyckte
              att vi hanterade det.
            </seg>
            <seg n="621243e3">
              Vi kan säga att vi själva i riksdagen delvis är ansvariga för
              det här. Vi har inte tillåtit att man har någon förvaltning för
              vargen, utan det är Naturvårdsverket som bestämmer från fall till
              fall vad som ska ske. Det blir väldigt långa avstånd och svårt
              att hantera. Jag tror att det också handlar om att när populationen
              kommer upp i antal blir det mycket bättre, precis som det blev
              med björnen.
            </seg>
            <seg n="eedd76bb">
              När det gäller 28 § är det klart att vi väntar. Våren är ju sen,
              så det kommer nog snart.
            </seg>
          </u>
          <note type="speaker" n="c9776e32">
            Anf. 163 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-48a3cfcede28fbe5-8" n="52d1bdac">
            <seg n="178c8a7f">
              Fru talman! Jag begär inte att Rune Berglund ska vara meteorolog.
              Jag har själv varit meteorologassistent en gång i tiden, så jag
              har en viss erfarenhet. Men det vore intressant att veta när Rune
              Berglund tror att våren kommer. Det är viktigt i detta avseende,
              inte meteorologiskt, men att regeringen äntligen kan ge ett besked
              om att göra en förändring. I så måtto är det viktigt.
            </seg>
            <seg n="d4f9807b">
              Det är lite märkligt att det är först när en socialdemokratisk
              ledamot kommer ned i vardagens verklighet och får se hur det fungerar
              som det står klart hur felaktig vår politik är just när det gäller
              att hantera frågan om rovdjur. Det är självklart att vi ska decentralisera
              det. Jag lyssnade in i Rune Berglunds anförande att det egentligen
              är det han är ute efter.
            </seg>
            <seg n="253811ae">
              Varför kan då inte Socialdemokraterna tillmötesgå dessa människor?
              Varför ska man tvinga dem att gång efter annan misströsta om lagstiftarnas
              möjlighet att förstå och begripa? Det är orimligt att hela den
              socialdemokratiska gruppen ska bo uppe hos Rune Berglund, men
              då hade vi naturligtvis fått ett annat resonemang. Ni måste inom
              ert parti lyssna på varandra. Hjälp till där, Rune Berglund, så
              kanske det går lite snabbare!
            </seg>
            <seg n="bec21e46">
              När det gäller säljakten skulle jag vilja fråga varför ni går
              emot möjligheten för yrkesfiskare att i anslutning till redskapen
              få jaga säl och att man därefter gör en utvärdering av detta.
              Jag tyckte också att jag lyssnade in i Rune Berglunds anförande
              att detta är ett problem. Det är just därför man inte skjuter
              de 170 djur som skulle få skjutas, utan man sköt ungefär hälften.
              Varför kan ni inte stödja en sådan försöksperiod?
            </seg>
          </u>
          <note type="speaker" n="0e43d3cc">
            Anf. 164 RUNE BERGLUND (s) replik:
          </note>
          <u who="rune_berglund_032a6b" xml:id="i-d906d9a4995ba62a-2" n="4af09568">
            <seg n="099e0722">
              Fru talman! När det först gäller hanteringen av vargen i det
              här fallet har jag också förståelse för Naturvårdsverket och länsstyrelsens
              folk. Det här var en varg som man konstaterade kunde ha haft en
              stor betydelse för generna för kommande vargpopulationer i framtiden.
              Jag förstår att man ville vänta i det längsta, men det blev på
              något sätt oacceptabelt till sist. En sak som man också skulle
              kunna säga är att den här vargen tyckte om att vara bland människor.
              Man vet ju inte hur det skulle ha kunnat se ut om man hade fått
              släppa de generna vidare. Det skulle ju ha kunnat skapat nya problem.
            </seg>
            <seg n="6a1578bd">
              När det gäller sälen har jag inget bra svar på varför fiskarna
              inte har den här möjligheten. Jag är inte uppdaterad på det. Jag
              ska ärligt säga det. Men jag tycker att om man ska ha en bra förvaltning
              borde man ta de möjligheter som finns för att få en bra förvaltning,
              och fiskarna skulle kunna vara en del av det här. Men jag måste
              erkänna att jag inte exakt kan säga varför de inte är det.
            </seg>
          </u>
          <note type="speaker" n="f2fa7ef9">
            Anf. 165 LARS-IVAR ERICSON (c):
          </note>
          <u who="unknown" xml:id="i-b53a74200df07a1a-7" n="69445a05">
            <seg n="e35e3656">
              Fru talman! Sverige är unikt genom sitt varierande landskap,
              och i detta landskap ska det då finnas en mångfald av flora och
              fauna. Därför behöver vi jakt- och viltvård. Det är ett område
              som jag inte är så bekant med, men jag har ändå väckt två motioner
              som behandlas i dagens betänkande. De handlar om vildsvin och
              vildgäss. Jag vill gärna ge några kommentarer så här i slutet
              av debatten.
            </seg>
            <seg n="71168132">
              Jag konstaterar då först att det i betänkandet berättas om en
              öppenhet för olika åtgärder att komma till rätta med vildsvinsproblemet
              och att det kan komma ett beslut om typgodkännande av fällor,
              och det är bra. Jag antar att vildsvinens framfart i skog och
              mark är välbekant för utskottets medlemmar, och jag tror att de
              som har den insikten har en viktig uppgift att dementera myten
              att vildsvinen inte skulle göra någon skada i skogen. För många
              skogsägare känns det bittert att se uppbökade nysatta gran- och
              tallplantor. De ser fram emot nya och mer effektiva jaktmetoder.
            </seg>
            <seg n="0177909c">
              När jag skrev en motion om åtgärder mot vildgäss anade jag inte
              att jag hade gett mig in på minerad mark. Ornitologer hörde av
              sig, och jag fick höra uttrycket dum som en gås och att jag hade
              gett mig på stackars oskyldiga fåglar. Men vildgässen är inte
              bara oskyldiga fåglar på flygtur under en blå himmel. Det är definitivt
              inte idylliskt med stora fåglar som på höstvetefälten trampar
              ned veteplantorna. Och de plantor som inte trampas ned äts upp
              eller rycks upp med roten. När veten är snötäckt slår gässen ned
              på rapsen och äter upp plantorna eller trampar ned dem. Den stora
              mängden gäss har även medfört att vi har fått en övergödning av
              vattendragen i södra Sverige. Gåsgödseln innehåller nämligen mycket
              kväve och fosfor. Därför är det rimligt att vildgässens skadegörelse
              uppmärksammas mera och att vildgässen får jagas under längre tid
              och att skyddsjakt på de fält som gässen skadar bör underlättas.
            </seg>
            <seg n="5250c3e0">
              Fru talman! I tisdags kväll träffade jag representanter från
              några handikapporganisationer, och ett av kvällens samtalsämnen
              var tillgänglighetsfrågor. Vi var då överens om att målet med
              handikappolitiken måste vara att människor med funktionshinder
              ska bli fullt delaktiga i arbets- och fritidsliv. Detta borde
              även gälla möjligheten att delta i jakt. Därför är det rimligt
              att människor med rörelsehinder ska kunna jaga från motordrivet
              fordon och att kravet på uppgift om vilket vilt som planeras att
              jagas eller hur många djur som planeras att fällas ska tas bort.
            </seg>
            <seg n="dd86414c">
              Avslutningsvis vill jag ge en liten kommentar efter att ha läst
              betänkandet och hört majoritetens företrädare. Jag vill gärna
              lämna vidare ett av mina favorituttryck från latinet. Det lyder
              så här: Ut desint vires tamen est laudanda voluntas. Det lyder
              i översättning: Även om krafterna fattas så är dock den goda viljan
              berömvärd.
            </seg>
          </u>
          <note n="8c23d0f1">
            Överläggningen var härmed avslutad.
          </note>
          <note n="e3df25b2">
            10 § Anmälan om inkommen faktapromemoria om förslag från Europeiska
            kommissonen
          </note>
          <note n="8a809cb7">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="unknown" xml:id="i-d0da8918671a83c6-7" n="69445a05">
            <seg n="e5dd29a7">
              KOM(2004)811
            </seg>
            <seg n="3751cc87">
              Torsten Lindström
            </seg>
            <seg n="582f812d">
              Nils Holgerssons underbara resa genom Sverige
            </seg>
            <seg n="3751cc87">
              Torsten Lindström
            </seg>
          </u>
          <note n="f268db0e">
            11 § Hänvisning av ärende till utskott
          </note>
          <note n="cda95e2a">
            Föredrogs och hänvisades
          </note>
          <note n="42ddabd1">
            12 § Bordläggning
          </note>
          <note n="6946d342">
            Anmäldes och bordlades
          </note>
          <note n="1e445366">
            13 § Anmälan om frågor för skriftliga svar
          </note>
          <note n="8e4b334c">
            Anmäldes att följande frågor för skriftliga svar framställts
          </note>
          <note n="7105574f">
            den 3 mars
          </note>
          <note n="d7f45994">
            Heli Berg
          </note>
          <note n="7b4d4a65">
            Jan Ertsborn
          </note>
          <note n="7b4d4a65">
            Jan Ertsborn
          </note>
          <note n="8b25e18b">
            Tobias Billström
          </note>
          <note n="baa3afde">
            Maud Ekendahl
          </note>
          <note n="43680ecd">
            Cecilia Widegren
          </note>
          <note n="12918376">
            Martin Andreasson
          </note>
          <note n="360f6508">
            Gudrun Schyman
          </note>
          <note n="c6aecf5d">
            Sven Gunnar Persson
          </note>
          <note n="43680ecd">
            Cecilia Widegren
          </note>
          <note n="d1581de7">
            Henrik von Sydow
          </note>
          <note n="e7027f6a">
            Gunilla Carlsson
          </note>
          <note n="d748e433">
            Birgitta Ohlsson
          </note>
          <note n="45684401">
            Sven-Erik Sjöstrand
          </note>
          <note n="ca93b926">
            Peter Danielsson
          </note>
          <note n="811a1974">
            Ulla Löfgren
          </note>
          <note n="cb075ba0">
            Ulla Hoffmann
          </note>
          <note n="9fde3ae2">
            Håkan Juholt
          </note>
          <note n="2445b731">
            Göte Wahlström
          </note>
          <note n="360f6508">
            Gudrun Schyman
          </note>
          <note n="d1581de7">
            Henrik von Sydow
          </note>
          <note n="a0360e57">
            Christer Nylander
          </note>
          <note n="b2b217ac">
            Frågorna redovisas i bilaga som fogats till riksdagens snabbprotokoll
            tisdagen den 8 mars.
          </note>
          <note n="92b44e83">
            14 § Anmälan om skriftliga svar på frågor
          </note>
          <note n="7809a95b">
            Anmäldes att skriftliga svar på följande frågor inkommit
          </note>
          <note n="fc33eaf0">
            den 25 februari
          </note>
          <note n="d1581de7">
            Henrik von Sydow
          </note>
          <note n="bde084ff">
            Lars-Ivar Ericson
          </note>
          <note n="95edcbe8">
            Birgitta Sellén
          </note>
          <note n="69acab17">
            Rolf Gunnarsson
          </note>
          <note n="1d54c449">
            Johan Linander
          </note>
          <note n="da02a4f2">
            Jeppe Johnsson
          </note>
          <note n="d659696f">
            Johan Pehrson
          </note>
          <note n="644a0c5f">
            Anita Sidén
          </note>
          <note n="d2813ec8">
            Jan-Evert Rådhström
          </note>
          <note n="d33c9314">
            Claes-Göran Brandin
          </note>
          <note n="1376a9db">
            Ragnwi Marcelind
          </note>
          <note n="c775d384">
            Lars Lindblad
          </note>
          <note n="d1581de7">
            Henrik von Sydow
          </note>
          <note n="9093b7b9">
            Birgitta Carlsson
          </note>
          <note n="42ce9904">
            den 2 mars
          </note>
          <note n="0db53080">
            Sverker Thorén
          </note>
          <note n="40f78bf9">
            Bengt-Anders Johansson
          </note>
          <note n="d458d203">
            Ewa Thalén Finné
          </note>
          <note n="8f4ac8db">
            Anna Grönlund Krantz
          </note>
          <note n="364c734b">
            Jörgen Johansson
          </note>
          <note n="e5000b58">
            Erling Wälivaara
          </note>
          <note n="e989d2ba">
            Nina Lundström
          </note>
          <note n="d1581de7">
            Henrik von Sydow
          </note>
          <note n="d1581de7">
            Henrik von Sydow
          </note>
          <note n="46a539c2">
            Christer Engelhardt
          </note>
          <note n="f47cc508">
            Annika Qarlsson
          </note>
          <note n="635feefa">
            Marietta de Pourbaix-Lundin
          </note>
          <note n="57bba3d7">
            Svaren redovisas i bilaga som fogats till riksdagens snabbprotokoll
            tisdagen den 8 mars.
          </note>
          <note n="9e5c9edc">
            15 § Kammaren åtskildes kl. 18.16.
          </note>
          <note n="3d16b7e5">
            Förhandlingarna leddes
          </note>
          <note n="dbfc06b8">
            /Monica Gustafson
          </note>
        </div>
      </body>
    </text>
  </TEI>
</teiCorpus>
