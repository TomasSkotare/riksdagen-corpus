<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--92</head>
          <docDate when="2004-03-17">2004-03-17</docDate>
        </div>
      </front>
      <body>
        <div>
          <note n="27f7b11a">
            ﻿
          </note>
          <note n="7fba6877">
            Riksdagens protokoll
          </note>
          <note n="4c0a2df4">
            2004/05:92
          </note>
          <note type="date" n="c9336689">
            Torsdagen den 17 mars
          </note>
          <note n="a09bbd0d">
            Kl. 12:00 - 19:46
          </note>
          <note n="58a0e946">
            1 § Justering av protokoll
          </note>
          <note n="a7cc1d32">
            Justerades protokollet för den 11 mars.
          </note>
          <note n="de0713b2">
            2 § Anmälan om fördröjda svar på interpellationer
          </note>
          <note n="05215f19">
            Till riksdagen hade inkommit följande skrivelser:
          </note>
          <note n="dcb00e81">
            Interpellation 2004/05:442
          </note>
          <note n="b9a48cb9">
            Interpellation 2004/05:442 av Staffan Danielsson (c) om situationen
            för företagare som driver egen firma
          </note>
          <note n="594adf31">
            Interpellationen kommer att besvaras den 15 april 2005.
          </note>
          <note n="838843cf">
            Skälet till dröjsmålet är att det inte finns utrymme i kammaren
            för besvarande av interpellationen inom föreskriven tid.
          </note>
          <note n="dc41c875">
            Dag Ekman
          </note>
          <note n="e97afef3">
            Interpellation 2004/05:443
          </note>
          <note n="c8ffa2ef">
            Interpellation 2004/05:443 av Karin Pilsäter (fp) om Nynäshamns
            infrastruktur
          </note>
          <note n="4e25aaba">
            Interpellationen kommer att besvaras den 12 april 2005.
          </note>
          <note n="838843cf">
            Skälet till dröjsmålet är att det inte finns utrymme i kammaren
            för besvarande av interpellationen inom föreskriven tid.
          </note>
          <note n="dc41c875">
            Dag Ekman
          </note>
          <note n="749e795d">
            Interpellation 2004/05:444
          </note>
          <note n="dfef3d1f">
            Interpellation 2004/05:444 av Sven Gunnar Persson (kd) om riktade
            stöd till stormdrabbade skogsägare
          </note>
          <note n="4e25aaba">
            Interpellationen kommer att besvaras den 12 april 2005.
          </note>
          <note n="838843cf">
            Skälet till dröjsmålet är att det inte finns utrymme i kammaren
            för besvarande av interpellationen inom föreskriven tid.
          </note>
          <note n="dc41c875">
            Dag Ekman
          </note>
          <note n="10b4ae21">
            Interpellation 2004/05:445
          </note>
          <note n="fbc6d88c">
            Interpellation 2004/05:445 av Ana Maria Narti (fp) om information
            om arbetslösheten
          </note>
          <note n="594adf31">
            Interpellationen kommer att besvaras den 15 april 2005.
          </note>
          <note n="838843cf">
            Skälet till dröjsmålet är att det inte finns utrymme i kammaren
            för besvarande av interpellationen inom föreskriven tid.
          </note>
          <note n="dc41c875">
            Dag Ekman
          </note>
          <note n="55abb4a8">
            Interpellation 2004/05:446
          </note>
          <note n="44d9f5fc">
            Interpellation 2004/05:446 av Maria Larsson (kd) om Telia Soneras
            investeringar i Ryssland
          </note>
          <note n="abfb4cc9">
            Interpellationen kommer att besvaras den 22 april 2005.
          </note>
          <note n="4e20df06">
            Skälet till dröjsmålet är tjänsteresa utomlands.
          </note>
          <note n="dc41c875">
            Dag Ekman
          </note>
          <note n="5b886f52">
            Interpellation 2004/05:448
          </note>
          <note n="2c3946c1">
            Interpellation 2004/05:448 av Elina Linna (v) om folkhälsopolitiken
          </note>
          <note n="86127ca2">
            Interpellationen kommer att besvaras torsdagen den 14 april 2005.
          </note>
          <note n="9d7895c5">
            Skälet till dröjsmålet är att interpellationsdebatterna är fulltecknade
            i kammaren den 22 mars 2005.
          </note>
          <note n="5e65f383">
            Erna Zelmin
          </note>
          <note n="3d309a68">
            Interpellation 2004/05:450
          </note>
          <note n="479c64f3">
            Interpellation 2004/05:450 av Lena Adelsohn Liljeroth (m) om
            nytt hot mot sjöräddningen
          </note>
          <note n="4e25aaba">
            Interpellationen kommer att besvaras den 12 april 2005.
          </note>
          <note n="838843cf">
            Skälet till dröjsmålet är att det inte finns utrymme i kammaren
            för besvarande av interpellationen inom föreskriven tid.
          </note>
          <note n="dc41c875">
            Dag Ekman
          </note>
          <note n="93c37289">
            Interpellation 2004/05:455
          </note>
          <note n="d17b1b6d">
            Interpellation 2004/05:455 av Lars-Ivar Ericson (c) om åtgärder
            för arbetshandikappade
          </note>
          <note n="594adf31">
            Interpellationen kommer att besvaras den 15 april 2005.
          </note>
          <note n="838843cf">
            Skälet till dröjsmålet är att det inte finns utrymme i kammaren
            för besvarande av interpellationen inom föreskriven tid.
          </note>
          <note n="dc41c875">
            Dag Ekman
          </note>
          <note n="acc239fb">
            Interpellation 2004/05:457
          </note>
          <note n="9a7d4cfa">
            Interpellation 2004/05:457 av Karin Enström (m) om helikoptrar
            inom sjöräddningen
          </note>
          <note n="4e25aaba">
            Interpellationen kommer att besvaras den 12 april 2005.
          </note>
          <note n="838843cf">
            Skälet till dröjsmålet är att det inte finns utrymme i kammaren
            för besvarande av interpellationen inom föreskriven tid.
          </note>
          <note n="dc41c875">
            Dag Ekman
          </note>
          <note n="0058b45e">
            3 § Hänvisning av ärenden till utskott
          </note>
          <note n="72d5d275">
            Föredrogs och hänvisades
          </note>
          <note n="52914a0e">
            4 § Förnyad bordläggning
          </note>
          <note n="4e4c19cb">
            Föredrogs och bordlades åter
          </note>
          <note n="55f00bc3">
            5 § Sjösäkerhet m.m.
          </note>
          <note n="4c7e3b94">
            Föredrogs
          </note>
          <note type="speaker" n="879b4a9e">
            Anf. 1 BÖRJE VESTLUND (s):
          </note>
          <u who="borje_vestlund_7895a4" xml:id="i-abe8f5664e9e5f5b-0" n="f97ed8e9">
            <seg n="dce73d0d">
              Herr talman! Vi ska nu behandla ett motionsbetänkande med sammanlagt
              37 motioner från den allmänna motionstiden under hösten 2003 och
              hösten 2004. I motionerna tas en lång rad frågor om sjösäkerhet
              upp, bland annat allmänna säkerhetskrav för sjöfarten, hamnstadskontroll,
              sjösäkerhet i Östersjöområdet, sjöfartens påverkan på miljön ur
              olika perspektiv, M/S Estonias förlisnings haveriutredningar,
              det som i massmedierna populärt har kallats körkort på sjön för
              fritidsbåtar samt fritidsbåtsregister. Utskottet gör ett tillkännagivande
              till regeringen om att utreda obligatorisk förarutbildning för
              fritidsbåtar.
            </seg>
            <seg n="6515bede">
              Herr talman! Inom flera av de områden där det finns motionsyrkanden
              pågår för närvarande ett arbete inom regeringen, inte minst med
              den transportpolitiska proposition som förväntas komma under våren.
              När det gäller sjösäkerheten i Östersjön konstaterar utskottet
              att Östersjön redan i dag är PSSA-klassat, och det är möjligt
              att ansöka om fler PSSA-åtgärder hos IMO, International Maritime
              Organisation. Vissa av motionerna kommer att övervägas i det fortsatta
              arbetet. Andra motionsförslag har utskottet ställt sig tveksamt
              till, till exempel det om så kallade miljölotsar.
            </seg>
            <seg n="725fd7d0">
              En fråga som tas upp när det gäller miljöpåverkan är bidrag till
              katalysatorer på sjön. Utskottet konstaterar där att den miljöstyrning
              som planeras inom sjöfarten är en differentiering av farledsavgifterna
              och att den miljödifferentiering som hamnarna har i sina avgifter
              väl uppväger den betydelse som bidrag till katalysatorer skulle
              få. När det gäller frågan om M/S Estonias förlisning hänvisar
              utskottet till regeringen och till att det för närvarande saknas
              skäl att göra uttalanden av den innebörd som finns i motionerna.
              Till betänkandet har åtta reservationer och två särskilda yttranden
              bifogats.
            </seg>
            <seg n="c7a02266">
              Jag vill också, herr talman, göra ett klarläggande med anledning
              av uppgifter i pressen. Den socialdemokratiska gruppen har som
              sin gruppledare, tillika förste vice ordförande i utskottet, Carina
              Moberg. För närvarande är Carina Moberg föräldraledig. Hon ersätts
              under den tiden av ledamoten Jarl Lander.
            </seg>
            <seg n="752bf37b">
              Jag ser fram emot en spännande debatt, och jag överlämnar därför
              betänkandet för debatt och beslut.
            </seg>
          </u>
          <note type="speaker" n="16d63bfc">
            Anf. 2 BJÖRN HAMILTON (m):
          </note>
          <u who="bjorn_hamilton_019a00" xml:id="i-5e864300568133f2-0" n="563a2ff3">
            <seg n="7ab36d18">
              Herr talman! Jag ska börja med att yrka bifall till den borgerliga
              reservationen 1 under punkt 3 i betänkandet. Jag instämmer naturligtvis
              i de övriga moderata ställningstagandena.
            </seg>
            <seg n="5040babe">
              Östersjöns miljö utsätts för en ökad belastning på grund av ökade
              marina aktiviteter i området. Havet utsätts för negativ påverkan
              på både land- och luftrum. Effekterna blir stora för Östersjön
              med dess unika bräckvattensystem. Ryssland fraktar mer och mer
              olja från sina Östersjöhamnar. Detta ökar risken för allvarliga
              oljeutsläpp som kan få katastrofala följder för vår långa Östersjöskust.
            </seg>
            <seg n="7cf46fe5">
              Herr talman! Vi anser att det är av yttersta vikt att den förödelse
              som förlisningen av det kinesiska oljefartyget Fu Shan Hai gav
              upphov till aldrig mer kommer att inträffa. Våra vackra och fågelrika
              stränder längs kusten får inte förvandlas till kletiga oljesjöar
              som blir dödsfällor för sjöfåglarna och gör friluftslivet omöjligt
              på grund av slarv, dålig utbildning eller bristande teknik.
            </seg>
            <seg n="d75d416f">
              Vi anser att Sverige måste vara pådrivande inom EU och andra
              internationella organ och agera kraftfullt för att strängare gemensamma
              säkerhets- och miljökrav införs. Det gäller inte minst kravet
              på dubbelskrov för fartyg med miljöfarliga laster.
            </seg>
            <seg n="43201177">
              Reglerna för fartygsleder genom känsliga havsområden måste skärpas.
              Vi tycker också att det bör införas ett system med miljölotsar
              för övervakning och kontroll av lastfartyg som trafikerar Östersjön.
              Det måste ställas höga krav på kontinuerlig tillsyn och bra underhåll
              av fartygen, speciellt vintertid.
            </seg>
            <seg n="cde2cb8a">
              Vi anser att regeringen och Sjöfartsverket borde ha agerat kraftfullare
              i förslagen med de PSSA-anknutna åtgärderna. Vi tror inte att
              det görs tillräckligt att skydda Östersjön när det gäller säkerhet
              och miljö. Vårt krav på miljölotsar är ett exempel på detta.
            </seg>
            <seg n="6674c75b">
              Det är därför angeläget att Sverige snarast arbetar vidare med
              att utveckla de PSSA-anknutna skyddsåtgärderna. Särskilt angeläget
              är det att Sverige bidrar aktivt till att Ryssland ansluter sig
              till PSSA-samarbetet.
            </seg>
            <seg n="90d94c69">
              Herr talman! Jag ska nu också uppehålla mig lite vid frågan som
              rör kompetensbevis och fritidsbåtar. I dag krävs det skepparexamen
              för att få framföra båtar med en största längd av minst tolv meter
              och en största bredd av minst fyra meter.
            </seg>
            <seg n="c59a5932">
              För övriga fritidsbåtar finns ett frivilligt system med förarintyg.
              Riksdagen har tidigare konstaterat att man vill avvakta med att
              införa ett obligatoriskt förarbevis, som Sjöfartsverket förordar.
              Nu däremot föreslår majoriteten att man ska gå på Sjöfartsverkets
              linje. Huvuddelen av dem som använder båtar i dag är personer
              med lång erfarenhet av sjön. De är oftast uppvuxna vid havet och
              har umgåtts med båtar sedan barnsben. Att tvinga dessa människor
              till skolbänken kan inte vara meningsfullt, herr talman!
            </seg>
            <seg n="553eb931">
              Vi anser att problemet med flertalet dödsolyckor och andra allvarliga
              olyckor till sjöss snarare beror på sjöfylleri än på bristande
              kompetens att framföra båten. Vi har haft 32 dödsolyckor det senaste
              året, och av dem har 29 varit olyckor där folk bland annat har
              trillat överbord eller varit berusade och drunknat. Detta rättar
              man inte till med ett obligatoriskt båtkörkort, herr talman. Vad
              som krävs är omdöme och ansvarskänsla. Sådant kommer inte självklart
              som resultat av att ha klarat provet för båtförarbevis.
            </seg>
            <seg n="14da1d10">
              Det krävs polisiära resurser och insatser från Kustbevakningen,
              som följer upp efterlevnaden av nu gällande regelverk. Vi har
              redan i dag lagar som reglerar till exempel sjöfylleri. Men polisen
              måste ha tillräckliga resurser, något som nuvarande regering inte
              har förstått. I dag har hela Sverige bara tre polisbåtar. Det
              är självklart att det inte räcker för en övervakning av vår långa
              kust.
            </seg>
            <seg n="8ff91893">
              Vi anser, herr talman, att ett obligatoriskt förarbevis inte
              är lösningen. Vi anser att det inte ska införas. Däremot bör förutsättningarna
              undersökas för att med nuvarande lagstiftning införa krav på lägsta
              åldersgräns för att få framföra båt som är snabbgående med en
              särskilt stor motorstyrka. Staten bör vara försiktig med nya pålagor
              och restriktioner för folk. Det har alltid varit en ledstjärna
              för oss moderater.
            </seg>
            <seg n="44ec2dbf">
              Vi har i dag tillräckligt med bestämmelser som reglerar umgänget
              till sjöss. Vi saknar däremot resurser att se till att dessa följs.
              Det måste vi åtgärda, och det är vad regeringen och majoriteten
              i riksdagen borde föreslå, tycker vi.
            </seg>
            <seg n="d04981e0">
              Herr talman! Vi säger nej till tankarna om ett nytt båtregister.
              Det är ytterligare en pålaga på båtfolket. Bland annat visar Sjöfartverkets
              utredning att argumenten för ett register är ytterligt bristfälliga.
              Det skulle bara förbereda för en ytterligare beskattning av båtfolket.
              Vi tycker att det räcker med de höga bensin- och dieselskatterna.
            </seg>
            <seg n="1c5b9f35">
              Herr talman! Till sist vill jag bara uttrycka min förvåning över
              Lars Ångströms tilltag att till KU anmäla två av sina kolleger
              i riksdagen, något som han uppmärksammar i en insändare i dagens
              DN. Lars Ångström, som sitter i konstitutionsutskottet, borde
              veta att KU är till för att granska regeringen.
            </seg>
          </u>
          <note type="speaker" n="c7c3ce6e">
            Anf. 3 ERLING BAGER (fp):
          </note>
          <u who="erling_bager_896127" xml:id="i-e2e14f2bc6e8e463-0" n="d0300fa9">
            <seg n="63cbac5e">
              Herr talman! I detta betänkande behandlar vi trafikutskottets
              förslag om säkerhets- och miljöfrågor inom sjöfarten. Folkpartiet
              har i detta betänkande två reservationer som vi står bakom, men
              jag nöjer mig med att yrka bifall till reservation 1 från Folkpartiet,
              Moderaterna, Kristdemokraterna och Centern angående sjösäkerheten
              och miljön i Östersjön.
            </seg>
            <seg n="70fe6986">
              Rysslands kraftfulla ökning av oljeexporten över Östersjöhamnarna
              fortsätter. Vetskapen om att snart 200 miljoner ton olja årligen
              fraktas över Östersjön det motsvarar faktiskt 200 helt fyllda
              Globen borde vara nog för att öka insatserna för att rädda detta
              känsliga hav.
            </seg>
            <seg n="8443ce89">
              Sveriges egen beredskap att ta hand om utsläpp begränsar sig
              enligt uppgift till att omfatta 5 000 ton. De fartyg som fraktar
              olja över Östersjön kan ha upp till 100 000 ton i lasten. Mer
              än 40 % av de fartyg som trafikerar Östersjön har enligt uppgifter
              säkerhetsbrister, och enligt samstämmiga prognoser beräknas oljetrafiken
              öka kraftigt de närmaste åren.
            </seg>
            <seg n="e4a90d07">
              Enligt vår mening har regeringen inte tagit frågan om skyddet
              av Östersjön på tillräckligt stort allvar. Detta var särskilt
              tydligt genom att ansökan till IMO förhalades av regeringen. Vi
              anser att det är av yttersta vikt att en förödelse av det slag
              som förlisningen av det kinesiska oljetankfartyget Fu Shan Hai
              gav upphov till aldrig ska få inträffa igen.
            </seg>
            <seg n="b79fd107">
              Enligt vår mening i fyrpartireservation 1 har det inte gjorts
              tillräckligt. Vi anser inte att regeringen och Sjöfartsverket
              har visat att de nu föreslagna PSSA-anknutna åtgärderna kommer
              att vara tillräckligt effektiva för att skydda Östersjön när det
              gäller säkerhet och miljö.
            </seg>
            <seg n="ff95ed25">
              Vidare bör krav ställas på att alla oljetankar som trafikerar
              Östersjön under vintertid använder isklassförstärkt tanktonnage.
              En annan metod är att höja beredskapen genom att bland annat utse
              tillräckligt med nödhamnar och öka kapaciteten för nödutryckning
              och oljesanering. I det arbete som nu pågår med att identifiera
              vilka skyddsåtgärder som ska ingå i Östersjöns klassning som särskilt
              känsligt havsområde får ribban inte läggas för lågt. Sverige,
              som leder arbetet, har ett mycket stort ansvar.
            </seg>
            <seg n="d5c5790c">
              Herr talman! I detta betänkande behandlas förslag till att utreda
              förutsättningar för att införa förarbevis för fritidsbåtar. Folkpartiet
              står bakom förslaget att en sådan utredning genomförs. Sjöfartsverket
              har i en rapport konstaterat att en obligatorisk utbildning med
              efterföljande förarbevis skulle bidra till att riksdagens långsiktiga
              mål om en halvering av antalet allvarliga olyckor till sjöss fram
              till år 2007 kan uppnås.
            </seg>
            <seg n="213e673e">
              Statistik visar att antalet allvarliga olyckor i svenska farvatten
              minskar i alla sjötrafikkategorier, utom för fritidsbåtar. För
              dessa ligger antalet olyckor kvar på ungefär samma nivå som tidigare.
              I betänkandet konstateras stor oro för att det inte går att skönja
              något tydligt trendbrott i fråga om olyckstalen för fritidsbåtar.
              Inte heller finns det tecken som tyder på att buller och andra
              miljöstörande effekter från fritidsbåttrafiken minskar. Med ökad
              omfattning av fritidsbåtstrafiken, ökad motorstyrka och allmänt
              högre hastigheter till sjöss tenderar problemen att öka.
            </seg>
            <seg n="086c2d93">
              Från Folkpartiet och Centerpartiet framför vi i ett särskilt
              yttrande i detta betänkande att en utredning om båtförarintyg
              görs förutsättningslöst och att man särskilt beaktar de avgränsningar
              av kraven på utbildning och förarbevis som kan vara ändamålsenliga.
            </seg>
            <seg n="9efab6ea">
              Det är vidare angeläget att utredningen tydligt belyser behoven
              av och förutsättningarna för de övergångsregler som kan vara motiverade,
              så att till exempel båtförare med långvarig yrkesmässig erfarenhet
              inte utsätts för krav på onödig skolbänksutbildning.
            </seg>
          </u>
          <note n="d431e8d3">
            Herr talman! Slutligen yrkar jag åter bifall till reservation
            1.
          </note>
          <note type="speaker" n="75370ffb">
            Anf. 4 TUVE SKÅNBERG (kd):
          </note>
          <u who="tuve_skanberg_e38e9f" xml:id="i-67ca8206d1341a9d-0" n="98212830" next="i-ec29b15411b9671d-0">
            <seg n="8e15744e">
              Herr talman! Jag vill börja med att yrka bifall till reservation
              4. Men Kristdemokraterna står givetvis även bakom övriga reservationer
              där det finns kristdemokrater med.
            </seg>
            <seg n="8d6671af">
              Först, innan jag kommenterar reservationerna, vill jag nämna
              något om den glädje som jag känner inför utredningen om en obligatorisk
              båtförarutbildning för förarbevis.
            </seg>
            <seg n="3ff045b4">
              Kristdemokraterna har kämpat för det här i ett par års tid och
              har tänkt ännu längre och övervägt för- och nackdelar. Personligen
              har jag faktiskt i min ungdom genomgått förarutbildning, och många
              med mig har gjort det. Det är ju steget under en skepparexamen,
              något som nästan är en förutsättning för att kunna föra ett fartyg
              eller en mindre båt och navigera till exempel i Karlskronas vatten.
              Där nere är jag uppvuxen.
            </seg>
            <seg n="99135dc2">
              Att det nu är på gång en utredning är ungefär lika naturligt
              som att vi tänker oss att vi har fått igenom körkort, utbildning,
              för EU-mopeder. När det går fortare och är förenat med större
              faror behövs det en bättre utbildning innan man sätter sig på
              dem och så att säga rattar dem.
            </seg>
            <seg n="ccbcc0e7">
              Här handlar det väl inte först och främst om flytväst utan snarare
              om motorhaverier och grundstötningar av olika slag. Det gäller
              att kunna läsa sjökort, vara medveten om faror och kunna åtgärda
              ett motorhaveri.
            </seg>
            <seg n="8752b7b7">
              I reservation 8 motsätter vi oss ett fritidsbåtsregister en gammal
              känd ståndpunkt från båda sidor. Nu värmer alltså Socialdemokraterna
              upp och varslar om att man i fråga om den till sommaren 2005 aviserade
              transportpolitiska propositionen vill behandla frågan om ett fritidsbåtsregister.
              Man gör alltså en valfråga av detta. Vi tycker att det här är
              en av de viktiga frågor där vi motsätter oss ytterligare reglering.
            </seg>
            <seg n="2b6a7e8e">
              Reservation 1 har redan kommenterats, så jag ska inte lägga ut
              texten så mycket mer där. Men jag vill ge en personlig inblick
              i hur det var när Fu Shan Hai kolliderade i Bornholmsgattet. Själv
              bor jag nere vid Österlen och såg de väldiga drivorna med olja.
              När jag säger väldiga handlar det om olja 1015 meter ut i vattnet
              och ett par meter upp på stranden. Det var fruktansvärt att se
              hela den långa österlenska kusten alldeles neddränkt i olja. Fortfarande
              trampar vi då och då på oljeklumpar trots att det är sanerat till
              mycket stora kostnader, som vi ju vet. Det här får bara inte upprepas.
            </seg>
            <seg n="6668d47c">
              Vi menar, precis som tidigare har sagts, att regeringen inte
              har tagit frågan om skyddet av Östersjön på tillräckligt allvar.
              Det gäller då till exempel ansökan till IMO ett förhållande där
              regeringen är värd att kritiseras.
            </seg>
            <seg n="d95d33f4">
              Vi vill upprepa våra krav på dubbel botten och dubbelskrov för
              fartyg som fraktar miljöfarligt gods i Östersjön liksom vårt krav
              på miljölotsar, som särskilt kunde vara i Bornholmsgattet och
              i Öresund.
            </seg>
            <seg n="09445a2d">
              Eftersom jag har yrkat bifall till reservation 4 vill jag också
              nämna några ord om den reservationen. Den handlar om Estonia.
              Det är ju inte första gången, och säkert inte sista gången, som
              frågan debatteras. Den här gången har Miljöpartiet en fylligare
              reservation där man mer i detalj presenterar de oklarheter som
              finns.
            </seg>
            <seg n="fb77c218">
              I den reservationstext som vi kristdemokrater står bakom säger
              vi helt kort att många experter har dömt ut den haveriutredning
              som gjordes av de tre inblandade nationerna Estland, Finland och
              Sverige. Vi anser att regeringen ska ta initiativ till att tillsammans
              med berörda regeringar föreslå en oberoende internationell granskning
              av haveriutredningen.
            </seg>
            <seg n="f91ff634">
              Herr talman! Förr eller senare nu talar jag till protokollet
              och antagligen tiotals år in i framtiden kommer sanningen att
              bli synlig och hemlighetsstämpeln att hävas här. Då vill jag till
              dem som läser detta protokoll ha sagt att vi kristdemokrater visste
              att här är en hund begraven. Hur hunden såg ut och hur den var
              beskaffad har vi inte haft möjlighet att ta ställning till. Alla
              kort är dock inte på bordet, men borde vara det. Vi är förtroendevalda,
              och vi måste skiljas från den här frågan. Båten sjönk under en
              mandatperiod då jag fanns i riksdagen.
            </seg>
            <seg n="c2d4bd54">
              Till protokollet och kammarens ledamöter vill jag alltså säga
              att vi från första början anade och förstod att här är en mörkläggning
              på gång. Hur den ser ut får framtiden visa. Att den finns är ett
              faktum.
            </seg>
          </u>
          <note n="66a0d556">
            Följande ord har faktiskt sagts från denna talarstol av statsminister
            Ingvar Carlsson själv. Det var hans sista ord i hans sista anförande
            som statsminister anförande 50 den 24 januari 1996. I slutet sade
            han:
          </note>
          <u who="tuve_skanberg_e38e9f" xml:id="i-ec29b15411b9671d-0" n="98212830" prev="i-67ca8206d1341a9d-0">
            <seg n="d576f4cc">
              Det kan vara tankeväckande att någon gång anlägga ett tidsperspektiv
              som är betydligt längre än 30 år. Det är ju tiden för hemligstämpling.
            </seg>
            <seg n="6973e137">
              Vidare säger han: Är det som min politiska lärofader, Tage Erlander,
              en gång uttryckte det? Han sade: En statsministers vardag består
              till 80 % i att förhindra katastrofer. Ärade kammarledamöter,
              ni anar inte vad ni har gått miste om!
            </seg>
            <seg n="3b862aeb">
              Jo, herr talman, vi anade, och det ska på bordet nu!
            </seg>
          </u>
          <note type="speaker" n="cf388e79">
            Anf. 5 SVEN BERGSTRÖM (c):
          </note>
          <u who="sven_bergstrom_97960e" xml:id="i-f87c13c032970db3-0" n="f35f7259">
            <seg n="ba3fd6a6">
              Herr talman! Det här betänkandet har tre väldigt tydliga tyngdpunkter:
              dels sjösäkerheten i Östersjöområdet, dels frågan om riksdagen
              ska uppmana regeringen att sätta i gång en ny granskning av M/S
              Estonias förlisning hösten 1994, dels frågan om det nu är dags
              att initiera en obligatorisk utbildning med efterföljande förarbevis
              för fritidsbåtar.
            </seg>
            <seg n="7a75c819">
              Centerpartiet har under en lång tid varit pådrivande för ett
              bättre skydd av det känsliga innanhavet Östersjön. För nästan
              exakt ett år sedan kom vi med en rapport från partiet som handlade
              om just miljösäker sjöfart på Östersjön. Vi sade: Agera i väntan
              på PSSA!
            </seg>
            <seg n="93647436">
              Fortfarande har vi undermåliga fartyg och en bristfällig kompetens
              som gör sjöfarten på Östersjön till en tickande miljöbomb. Vi
              är därför väldigt glada över att Östersjön nu har fått en så kallad
              PSSA-klassning Particularly Sensitive Sea Area av FN:s sjöfartsorgan
              IMO. Men klassningen måste nu fyllas med ett innehåll för att
              miljöskyddet ska höjas också i praktiken.
            </seg>
            <seg n="151be186">
              Det finns anledning att i det här sammanhanget ge svensk rederinäring
              ett erkännande. Under senare år har man faktiskt höjt sin profil
              i fråga om hur sjöfarten ska möta framtidens skärpta krav på olika
              områden.
            </seg>
            <seg n="b2fd629e">
              Säkerhets- och miljöarbete är något som många rederier systematiskt
              har sysslat med i många år. Till exempel är inriktningen att konsekvent
              använda lågsvavligt bränsle och katalysatorer och att satsa på
              dubbelskrovade fartyg. Jag tycker att det är väldigt glädjande
              att Sverige ligger så långt framme på ett viktigt område.
            </seg>
            <seg n="615cc7e6">
              Reservation 1 i betänkandet handlar om säkerheten i Östersjöområdet.
              Vi i partierna inom den så kallade alliansen Centerpartiet, Kristdemokraterna,
              Folkpartiet och Moderaterna utvecklar här vår syn på de här frågorna.
              Enligt vår mening har regeringen inte tagit frågan om skyddet
              av Östersjön på tillräckligt stort allvar. Det var särskilt tydligt
              när ansökan till IMO, FN:s sjöfartsorgan, förhalades av regeringen.
              Vi anser att det är av yttersta vikt att ytterligare åtgärder
              vidtas för att söka förhindra fler olyckor och förödelse av det
              slag som vi såg exempel på senast när det kinesiska oljefartyget
              Fu Shan Hai förliste, som Tuve Skånberg nyss berättade om.
            </seg>
            <seg n="16158f3b">
              Sedan har vi Rysslands expanderande oljeexport som gör att trafiken
              på Östersjön ökar. Trafiken beräknas öka med hela 40 % fram till
              år 2017.
            </seg>
            <seg n="b99674b8">
              Nästan hälften av de fartyg som i dag trafikerar Östersjön har
              säkerhetsbrister. Beslutsstrukturen kring Östersjön är just nu
              lite svävande. Att Ryssland inte ställer sig bakom Helsingforskommissionens,
              Helcoms, arbete med PSSA-ansökan är ett stort problem. Det innebär
              att de ryska territorialvattnen inte omfattas av den här klassningen.
              Dessutom är Ryssland som bekant det enda Östersjölandet som står
              utanför EU. Ryssland har därmed börjat se IMO som det enda forum
              där man driver sjöfartspolitik detta i stället för att ta chansen
              att samarbeta på regional nivå här inne i Östersjöområdet.
            </seg>
            <seg n="3769666e">
              Jag menar att det är mycket angeläget att Ryssland återfår viljan
              till ett regionalt samarbete. Där måste den svenska regeringen
              alltså ta sitt ansvar och mera aktivt söka få med Ryssland också
              i det regionala samarbetet.
            </seg>
            <seg n="f06c7987">
              Så till frågan om förarutbildningen. När det gäller obligatorisk
              utbildning och förarbevis för fritidsbåt är det glädjande att
              en stor majoritet i utskottet, liksom Sjöfartsverket och en mycket
              stark opinion i hela Båt-Sverige, enats om att det är dags att
              ta det steget. Egentligen kanske det inte är någon stor dramatik
              kring den frågan. Redan i dag utbildar sig, alldeles frivilligt,
              mellan 8 000 och 9 000 personer årligen i Sverige.
            </seg>
            <seg n="d9cfbb99">
              I utskottets betänkande understryker vi att en obligatorisk utbildning
              bör kunna bidra till ett ännu bättre, ett ännu säkrare, båtliv
              och till att målet om en halvering av antalet allvarliga båtolyckor
              till 2007 ska kunna uppnås.
            </seg>
            <seg n="3b5469c1">
              Några av oss var med på båttinget i Älvsjö i förra veckan. Där
              fick vi tydligt höra från båtorganisationerna vilken betydelse
              det har att man i utbildningen lär ut ett säkerhetstänkande. Det
              handlar om ett säkerhetstänkande i vardagen som man alltid ska
              ha med sig när man vistas på sjön. Det är viktigt för alla som
              vistas där.
            </seg>
            <seg n="79205987">
              Därför är det lite tråkigt att Moderaterna, som faktiskt föreföll
              vara med på detta i den inledande behandlingen i utskottet, senare
              bytte fot och reserverade sig. Jag tycker att det är lite magstarkt
              av Björn Hamilton att ta till brösttoner i talarstolen och säga
              att vi nu ska tvinga folk till skolbänken, och att göra sådan
              dramatik av det. Sedan räknar han bara dödsolyckorna på sjön ett
              30-tal dödsolyckor. Men tiofalt fler olyckor leder inte till att
              folk avlider. Tiofalt fler incidenter gör att folk blir allvarligt
              skadade. Här handlar det inte bara om att räkna antalet döda.
            </seg>
            <seg n="268f31f4">
              Låt mig fråga Moderaterna: Vill ni avskaffa förarbevis även för
              skoter och för mopeder? Tycker ni att också det är att ta till
              för mycket? Det är en styrka att vi har en bred enighet från alla
              dem som är verksamma på sjön och som inte ser dramatiken. De har
              i många år själva jobbat med att utbilda folk och vet att det
              här gör väldig nytta.
            </seg>
            <seg n="5e4a1abc">
              De speciella synpunkter som vi från Centerpartiets sida vill
              understryka har Erling Bager redan nämnt. Vi har ett särskilt
              yttrande tillsammans med Folkpartiet där vi bland annat betonar
              att det är angeläget att utredningen, som vi nu ser fram emot,
              tydligt belyser behov av och förutsättningar för de övergångsregler
              som kan vara motiverade så att till exempel båtförare med lång
              yrkesmässig erfarenhet inte utsätts för krav på onödig skolbänksutbildning.
            </seg>
            <seg n="7ad57017">
              Det är heller inte rimligt att kräva förarutbildning för varje
              liten roddbåt som ska ut och lägga nät i viken i Långsjön, utan
              det måste finnas en vettig avvägning av hur kravet på förarutbildning
              ska se ut.
            </seg>
            <seg n="196ff0c5">
              Slutligen, herr talman, vill jag ta upp Estoniafrågan. Det är
              en svår fråga, och det är bra om vi från alla håll försöker vinnlägga
              oss om en ödmjuk hållning. Det är väldigt svårt att göra en avvägning
              mellan kravet att söka reda ut de frågetecken kring bland annat
              sjunkförloppet som onekligen finns och de önskemål som finns från
              en betydande opinion av främst anhöriga till de omkomna från förlisningen
              om att inte riva upp sår, inte riva upp känslor, som en ny omgång
              kring den här frågan skulle innebära.
            </seg>
            <seg n="c45db183">
              Den opinionen är måhända inte så aktiv, inte så utåtriktad, men
              den finns. Inom Centerpartiet har vi i den svåra avvägningen även
              denna gång landat i slutsatsen att riksdagen inte ska föreskriva
              för regeringen att ta upp en granskning av haveriutredningen.
              Jag vill dock understryka att utskottet i texterna utgår från
              att regeringen Mona Sahlin är ju med i debatten i dag följer frågan
              noga och tar de initiativ som kan anses vara påkallade.
            </seg>
            <seg n="d88ebc38">
              För egen del vill jag gärna tillägga att eventuella initiativ
              från regeringens sida självfallet bör tas i samförstånd med Estland
              och Finland. Om man på något sätt tar i frågan igen ska det alltså
              ske i samförstånd mellan de berörda länderna.
            </seg>
            <seg n="6e06b337">
              Med detta, herr talman, yrkar jag bifall till de reservationer
              som vi står bakom och den reservation nr 1 som vi har tillsammans
              med alliansen. I övrigt yrkar jag bifall till utskottets förslag
              i betänkandet.
            </seg>
          </u>
          <note type="speaker" n="f77b6f9f">
            Anf. 6 LARS ÅNGSTRÖM (mp):
          </note>
          <u who="lars_angstrom_56ae08" xml:id="i-0b0de7dc3ca63f50-0" n="d9849ebb">
            <seg n="4db3c350">
              Herr talman! Ärade ledamöter i kammaren! Åhörare! Protokollsläsare!
              Jag kommer att uppehålla mig vid Miljöpartiets reservation när
              det gäller utredningen av Estonia. För ett antal år sedan var
              jag en av de många i Sverige som betraktade kritikerna av haveriutredningen
              som rättshaverister och privatspanarna som knäppskallar. Det finns
              alltid kritik mot alla utredningar och kommer alltid att finnas
              också i framtiden. Jag såg inga problem med den slutsats som Haverikommissionen
              hade kommit fram till när det gällde Estonias förlisning.
            </seg>
            <seg n="89295f0f">
              Så tyckte jag ända tills den dagen jag läste vilka det var som
              kritiserade utredningen. Den kunskapen har också kommit utskottets
              ledamöter till del. Det är kritik som förts fram alltifrån Strathclydeuniversitetet,
              som betraktas som världens kanske förnämsta institution för skeppsteknik
              och skeppssäkerhet, till professor Anders Ulfvarson vid Chalmers
              i Göteborg.
            </seg>
            <seg n="c5f52a70">
              Kritik har också framförts från Internationella Transportarbetarefederationen
              till Sveriges Fartygsbefälsförening. Jag kan nöja mig med att
              citera just Sveriges Fartygsbefälsförening, som skriver: Det är
              inte ett fåtal experter som framfört kritik, praktiskt taget hela
              den samlade sjöfartsvärlden både nationellt och internationellt
              har en annan uppfattning än den som redovisats av JAIC, alltså
              Haverikommissionen. Det går inte att bemöta denna kritik med tystnad.
            </seg>
            <seg n="e184b3ae">
              Vad är det då som kritiken inriktat sig på? Vad säger de olika
              sakkunniga och experterna? Det finns många punkter, men den kanske
              mest avgörande gäller Estonias sjunkförlopp, hur fartyget sjönk.
              Där säger Haverikommissionen att olyckan gick till på så sätt
              att fartyget tappade bogvisiret längst fram. Det drog upp ombordkörningsrampen
              och in kom vatten på bildäck i en sådan omfattning att fartyget
              sedan sjönk.
            </seg>
            <seg n="7b577e70">
              Expertisen säger emellertid att det är ett omöjligt sjunkförlopp.
              Om det kommer in vatten högt upp i fartyget på bildäck, det vill
              säga ovanför vattenlinjen, räcker det med ett antal tusen ton
              för att fartyget väldigt snabbt ska bli instabilt. En centimeters
              lutning åt höger gör att allt vatten far ned i högra sidan och
              fartyget kapsejsar, slår runt. Men vi vet av dem som överlevde
              att Estonia inte slog runt på det sättet, utan hon fick stark
              slagsida och sjönk väldigt fort efter 4045 minuter. Först då hade
              hon gått hela varvet runt.
            </seg>
            <seg n="4c7db76a">
              Kritiken har varit så massiv och så väl underbyggd av expertis
              runtom i världen att regeringen för ett antal år sedan tvingades
              tillsätta en studie. Den uppdrog åt myndigheten SPF, Styrelsen
              för psykologiskt försvar, att genomföra en förstudie om sjunkförloppet
              byggd på de siffror och fakta som fanns i Haverikommissionens
              rapport. Den förstudien kom fram till samma slutsats, nämligen
              att haveriutredningens sjunkförlopp är omöjligt. Enbart detta
              faktum är tillräckligt för att ombesörja en ny haveriutredning.
              Vi vet i dag att vi inte vet hur sjunkförloppet gick till.
            </seg>
            <seg n="7cb3ed2c">
              Varför är det då så viktigt att känna till hur sjunkförloppet
              gick till, vad som orsakade olyckan? Varför över huvud taget gräva
              i detta? De som är döda kan aldrig komma tillbaka. Olyckan hände
              för elva år sedan.
            </seg>
            <seg n="e3b2fa4c">
              Det finns två skäl till att haveriutredningar betraktas som oerhört
              viktiga i civiliserade, demokratiska rättssamhällen. Det första
              är att känna till olycksorsaken, vilket är förutsättningen för
              att kunna förebygga liknande olyckor i framtiden. Om man inte
              vet vad som orsakade olyckan kan man heller inte vidta rätt åtgärder.
            </seg>
            <seg n="ba508ac6">
              Det andra skälet är mer ett rättssäkerhetsargument. Här har vi
              över ett halvt tusen svenska medborgare som dör i en olycka av
              samma storlek och omfattning för vårt land som tsunamikatastrofen.
              Det är naturligtvis orimligt att ett halvt tusen medborgare kan
              dö i en olycka utan att något som helst ansvar fastställs, utan
              att ens minsta misstag har begåtts någonstans. Sådant kan man
              förvänta sig i stater som Nordkorea eller Vitryssland, men inte
              i ett demokratiskt rättssamhälle som Sverige.
            </seg>
            <seg n="1c3b6b90">
              I utskottets hantering under de gångna fem veckorna har vi fått
              olika former av skrifter, dokument och bildmaterial tillsänt oss.
              Det finns anledning att nämna ytterligare ett par punkter.
            </seg>
            <seg n="067bf37d">
              Sedan förra gången vi diskuterade Estoniautredningen här i riksdagen
              har det framkommit ny kunskap, nämligen att Estonia användes för
              att frakta militärt materiel. Detta avfärdades för fem sex år
              sedan som konspirationsteorier, att det var galenpannor som påstod
              att någonting sådant skulle ha förekommit på ett civilt passagerarfartyg.
              Man fraktar inte militärt materiel på ett civilt fartyg.
            </seg>
            <seg n="81c54832">
              I dag vet vi att det är precis det som man har gjort. En tulltjänsteman
              medgav i ett program i Sveriges Television i november att han
              själv hade sett militärt materiel fraktas på Estonia till Helsingfors.
            </seg>
            <seg n="55335f95">
              Regeringen tillsatte en enmansutredare i december förra året,
              och den utredaren fick i uppdrag att granska om Försvarsmakten
              eller Försvarets materielverk varit engagerade i frakt av militärt
              materiel under förlisningsnatten. Utredningen kom fram till att
              så var nog icke fallet.
            </seg>
            <seg n="8333be0b">
              Vad utredningen inte tog reda på var kanske den viktigaste frågan:
              Vad kände militärens underrättelsetjänst, Must, till om andra
              länders eller privata företags frakter av militärt gods ombord
              på Estonia under förlisningsnatten? Den frågan ställdes aldrig.
              Därför vet vi inte om det fanns militärt materiel ombord på Estonia
              under förlisningsnatten eller inte. Den frågan förblir obesvarad.
            </seg>
            <seg n="361a80f6">
              Det är mot den bakgrunden som vi är många riksdagsledamöter som
              känner stor oro över andra brister i haveriutredningen som vi
              har noterat i det material som har delats ut till oss. Till exempel
              påstår Haverikommissionen att fartyget Estonia tappade sitt bogvisir
              en kvart innan hon sjönk och att det hittades 1,6 km från vrakplatsen.
              Detta var grunden för att kunna förklara scenariot med vattnet
              som kom in.
            </seg>
            <seg n="f48ea08b">
              Men utskottet har fått bildmaterial, en sonarbild, som visar
              Estonia på havsbotten med höjdkurvor och fartygets höjd. På den
              bilden, som har kommit från Sjöfartsverket, kan vi se ett föremål
              i fartygets för som tycks vara identiskt i såväl storlek som form
              med bogvisiret. Hur kan det föremålet finnas med här om man samtidigt
              påstår att bogvisiret hittades 1,6 km bort tre veckor senare?
              Det kommenteras inte i haveriutredningen, och det är anmärkningsvärt.
            </seg>
            <seg n="76616c2d">
              Det hävdas också i Haverikommissionens rapport att man aldrig
              gjort någon undersökning inne på bildäcket, att man inte har varit
              inne där. Men vi vet också det av bildmaterial som har tillställts
              ledamöterna i trafikutskottet att någon har varit där under de
              första fem dygnen och öppnat Estonias ombordkörningsramp och sedan
              stängt den igen. Det vet vi därför att det finns bildmaterial
              från skattefinansierad filmning av vraket den 2 oktober 1994 som
              visar Estonias räcken från ombordkörningsrampen avskurna, liggande
              på havsbotten bredvid fartyget.
            </seg>
            <seg n="f1669d31">
              Varför öppnar man en 10 ton tung ombordkörningsramp intill bildäcket?
              Varför stänger man en 10 ton tung bilramp intill bildäcket efter
              sig? Varför låtsas haveriutredningen som att man inte har varit
              inne på bildäcket? Det här är viktiga frågor som ingen i utskottet
              har kunnat få svar på. Tillsammans med sonarbilden utgör detta
              tillräcklig grund för att ombesörja en ny utredning.
            </seg>
            <seg n="f79ab175">
              Utöver det bildmaterial som jag har redovisat har utskottet också
              fått en skrivelse från Peter von Vollenhoven, ordförande i ITSA
              som är en internationell samarbetsorganisation för haveriutredningar
              i ett antal europeiska länder. Han ställer sig mycket frågande
              till hur hanteringen har skett och Haverikommissionens brist på
              oberoende.
            </seg>
            <seg n="0fd55813">
              Utskottet har också under arbetet fått en skrivelse från Inga-Britt
              Ahlenius, tidigare generaldirektör för Riksrevisionsverket, där
              Haverikommissionens arbete underkänns på punkt efter punkt: brist
              på opartiskhet, brist på systematik, brist på innehåll.
            </seg>
            <seg n="5aaa13c7">
              Vi har också fått en bok tillsänd oss med titeln Protokollet
              . Det är två författare som har gått igenom detta och visat på
              stora brister inom Sjöfartsverket, den myndighet som anlitades
              av Statens haverikommission och gjorde ett omfattande arbete i
              den internationella haveriutredningen.
            </seg>
            <seg n="28e0027c">
              Den granskning som flera motionärer har begärt av haveriutredningen
              av Estonias förlisning innebär ju också med automatik en granskning
              av Sjöfartsverket. Därför tycker jag att det är olyckligt att
              de ledamöter som hårt har motsatt sig varje form av granskning,
              varje försök att söka ökad klarhet, också sitter som ledamöter
              i Sjöfartsverkets styrelse. Att formellt utgöra legala ställföreträdare
              för Sjöfartsverket och samtidigt i utskottet stoppa en granskning
              av just Sjöfartsverket är inte bra.
            </seg>
            <seg n="7e9c6b87">
              Det är olyckligt att det inte omnämns i utskottsbetänkandet att
              denna jävsituation har funnits. Miljöpartiet kommer att göra en
              KU-anmälan av regeringen för att man ska se över regeringens utnämningar
              av ledamöter i statliga verk och myndigheter. Det kan inte vara
              sunt att återförsäkra sig och skapa lojalitetsband från maktetablissemanget
              som sträcker sig ända in i Sveriges riksdag. Därför vill vi ha
              en granskning av detta.
            </seg>
            <seg n="c36b6b44">
              Det är inte heller bra att utskottets majoritet trots den omfattande
              kunskap som i dag finns, trots det tydliga bildmaterial som visar
              på stora frågetecken, oegentligheter och felaktigheter i Haverikommissionens
              rapport inte med ett ord har förmått att möta motionskraven med
              argument i betänkandet. I och för sig är det talande med denna
              tystnad, men jag tycker att detta är väldigt olyckligt.
            </seg>
            <seg n="e330883d">
              För många ledamöter och också för många ute i samhället är det
              svårbegripligt att valda riksdagsledamöter i ett demokratiskt
              parlament abdikerar från en av sina viktigaste uppgifter, nämligen
              att granska den exekutiva makten.
            </seg>
            <seg n="80b1dc6c">
              Många tror också att det går att gömma och glömma. Sven Bergström
              gav alldeles nyss uttryck för att man inte skulle riva upp sår.
              Jag kan förstå att man kan ha den uppfattningen och jag respekterar
              den, men jag tror att den är missledande, för Estoniaaffären är
              ingenting som kommer att gömmas eller glömmas.
            </seg>
            <seg n="66ed671b">
              Regeringen försökte att mörklägga DC 3-affären. Politiker ljög.
              Det gick 50 år, men nu vet vi sanningen. Nyligen plockades DC
              3:an upp, och i år fortsätter sökandet efter kvarlevor från besättningen
              som man tror kan ligga kvar på havsbotten.
            </seg>
            <seg n="0c736c4c">
              Min förvissning är att också Estoniaaffären, likt Kristdemokraternas
              tidigare antagande, naturligtvis kommer i dagen. Mörkläggandet
              kommer att avslöjas, och förhoppningsvis går det fortare än 50
              år.
            </seg>
            <seg n="50bbccda">
              Därför är det viktigt att få fört till protokollet också från
              Miljöpartiets sida att vi har känt till de här bristerna, att
              utskottets ledamöter har varit medvetna om dem. Vi har alla haft
              ett personligt val och ett personligt ansvar för hur vi vill granska
              den exekutiva makten eller om huruvida vi vill abdikera från den
              och lägga hela det här ärendet, trots den kunskap vi i dag har,
              på regeringens bord.
            </seg>
            <seg n="333b3348">
              Med detta, herr talman, yrkar jag bifall till Miljöpartiets reservation
              5. Om den mot all förmodan kommer att falla vid omröstningen vill
              jag avge en röstförklaring, att Miljöpartiet kommer att rösta
              på reservation 4, som är Kristdemokraternas reservation. Jag yrkar
              också bifall till reservation 6.
            </seg>
          </u>
          <note type="speaker" n="2c332bf7">
            Anf. 7 CLAES-GÖRAN BRANDIN (s):
          </note>
          <u who="claes-goran_brandin_f1a62d" xml:id="i-946f6b28ad444dc6-0" n="5936b201">
            <seg n="47777ed1">
              Herr talman! Låt mig för ordningens skull klargöra att jag i
              detta anförande tar upp framför allt frågan om Östersjön och en
              del andra frågor. Jag berör inte de delar som har med Estonias
              förlisning att göra. Det avsnittet tänker statsrådet Mona Sahlin
              ta upp i sitt anförande.
            </seg>
            <seg n="149c171d">
              Låt mig inledningsvis slå fast, precis som förra gången vi diskuterade
              detta i kammaren, att sjöfarten är internationell till sin natur.
              Havet känner inga gränser, tror jag att jag sade då, och det gäller
              fortfarande. Det innebär att lösningen på de problem som kan finnas
              runt sjöfarten också kräver internationella lösningar och internationellt
              samarbete.
            </seg>
            <seg n="00ce09f3">
              Det tydligaste exemplet i vår absoluta närhet är självklart Östersjön.
              Det beräknas att omkring 2 000 fartyg dagligen trafikerar Östersjön
              och i huvudsak på internationellt vatten, där Östersjöstaterna
              inte har någon kontroll.
            </seg>
            <seg n="23c92d9c">
              Vi vet också att exporten av olja från ryska eller baltiska hamnar
              har ökat kraftigt de senaste åren. Från de största hamnarna var
              ökningen ungefär 50 % under perioden 19972000. Prognosen fram
              till år 2015 tyder på en fortsatt kraftig ökning.
            </seg>
            <seg n="3c3ca803">
              Föroreningsgraden är hög; vattnet i Östersjön innehåller tre
              gånger så mycket olja som vattnet i Nordsjön. Anledningen är utsläpp
              dels från land i avrinningsområdet, dels från sjöfarten.
            </seg>
            <seg n="4235a442">
              Det händer dock en del positiva saker också. Detta redovisas
              utförligt i vårt betänkande, och jag nämner här bara lite kort
              om de positiva delarna.
            </seg>
            <seg n="607481e4">
              Exempelvis har IMO, efter ett EU-initiativ år 2003, beslutat
              att fartyg med enkelskrov som transporterar tunga oljor ska fasas
              ut till år 2010. Med anledning av M/S Prestiges förlisning beslutade
              EU år 2003 att inte invänta att IMO-reglerna skulle träda i kraft.
              I stället ville EU gå före med europeiska särregler. Slutåret
              för utfasningen har sålunda tidigarelagts till 2005.
            </seg>
            <seg n="57334ee3">
              Krav på AIS-system för alla fartyg över 300 ton gäller sedan
              den 1 juli 2004.
            </seg>
            <seg n="03baa602">
              Ansökan om klassning av Östersjön som särskilt känsligt havsområde
              har inlämnats.
            </seg>
            <seg n="0077fe94">
              I början av mars i år inlämnades till IMO en rad förslag på åtgärder
              för att förbättra skyddet i Östersjön. Även Ryssland står bakom
              förslaget genom att ha deltagit som observatör i arbetsgruppen
              för de PSSA-anknutna skyddsåtgärderna.
            </seg>
            <seg n="2d1d21aa">
              Herr talman! De borgerliga partierna har lämnat in en gemensam
              reservation om sjösäkerheten i Östersjön. Det sägs i reservationen
              att arbetet med att klassa Östersjön som särskilt känsligt havsområde
              har förhalats av regeringen. Detta är inte sant. Sanningen är
              att Sverige i högsta grad har varit drivande i att föra detta
              arbete framåt. Vi har från svensk sida tagit initiativ och fört
              frågan framåt på dagordningen.
            </seg>
            <seg n="9f0d077b">
              I samma anda anser man från de borgerliga partiernas sida att
              de skyddsåtgärder som man nu gemensamt föreslår från Östersjöstaterna
              inte är tillräckliga. De förslag som nu ligger kommer inte att
              vara tillräckligt effektiva, menar man. Om det skulle visa sig
              vara som ni säger finns det mig veterligen ingenting som hindrar
              att vi kan komma med ytterligare åtgärder så länge dessa ligger
              inom ramen för gällande regelverk. Detta redovisas också i vårt
              betänkande.
            </seg>
            <seg n="96f1f34b">
              Herr talman! Ett avsnitt i vårt betänkande berör de luftföroreningar
              som sjöfarten ger upphov till. Detta är starkt oroande. Det är
              därför viktigt att Sverige fortsätter på den inslagna vägen med
              differentierade farledsavgifter som ett effektivt styrmedel. Detta
              har hittills visat sig vara effektivt. Utskottets majoritet anser
              också att det är ett effektivare sätt att stimulera redarna till
              investeringar i miljövänliga lösningar än ett riktat bidrag enbart
              till katalysatorer.
            </seg>
            <seg n="817afb9a">
              Det finns, som också påpekas i betänkandet, ett problem när det
              gäller tillgången till lågsvavlig bunkerolja i andra europeiska
              hamnar. Det är därför viktigt att Sverige fortsätter att driva
              frågan om ökad tillgång till lågsvavliga bunkeroljor i alla EU-länders
              hamnar.
            </seg>
            <seg n="a6ea452d">
              Herr talman! Nu tänker jag byta spår och för en stund lämna miljön.
              Jag tänker nämna något kort om utskottets syn på frågan om kompetensbevis
              avseende fritidsbåtar.
            </seg>
            <seg n="9d0ea860">
              Vi socialdemokrater anser att det är hög tid att införa körkortskrav
              även på sjön. Alla partier i utskottet, utom Moderaterna, delar
              uppfattningen att vi ska låta regeringen utreda frågan. Moderaterna
              säger i sin reservation att man inte vill ha ett obligatoriskt
              körkortskrav på sjön. Jag tycker att det är beklagligt att inte
              alla partier kan vara eniga i denna fråga.
            </seg>
            <seg n="4105a306">
              Riksdagen har fattat beslut om att halvera antalet allvarliga
              olyckor till år 2007. Dessvärre ser vi inget som helst trendbrott
              som pekar åt det hållet. Sjöfartsverket har pekat på att den obligatoriska
              utbildningen med efterföljande förarbevis skulle bidra till att
              nå riksdagens mål om en halvering av de allvarliga olyckorna.
              Alla partier utom Moderaterna anser därför att riksdagen bör göra
              ett tillkännagivande om att snarast låta utreda förutsättningarna
              för att införa en obligatorisk utbildning och krav på förarbevis.
            </seg>
            <seg n="bdbfb362">
              För oss socialdemokrater är detta fullständigt rimligt. Jag har
              ärligt talat svårt att förklara varför inte båtförare behöver
              förarbevis när skoterförare behöver det, i all synnerhet som dagens
              fritidsbåtar har större motoreffekt än förr. De går snabbare,
              och intresset för sjölivet får en allt större omfattning.
            </seg>
            <seg n="fa202646">
              Herr talman! Avslutningsvis ska jag kort nämna lite om båtregistret.
              Om jag nu är rätt informerad kommer denna fråga att finnas med
              i den transportpolitiska propositionen, som kommer att läggas
              fram senare i år. Låt mig då bara säga: Det är på tiden.
            </seg>
          </u>
          <note n="399274e9">
            Herr talman! Med detta yrkar jag avslag på samtliga reservationer
            och bifall till utskottets förslag till beslut i betänkandet.
          </note>
          <note type="speaker" n="bc0b00d8">
            Anf. 8 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-5e864300568133f2-1" n="563a2ff3">
            <seg n="ae170c51">
              Herr talman! Det finns mycket som är bra i det här betänkandet,
              Claes-Göran Brandin, men det är ändå vissa saker som inte håller,
              tycker jag.
            </seg>
            <seg n="0c8d9446">
              För att ta det här med Östersjön igen är det ju rätt beklämmande
              att Ryssland, vår granne i öster, inte är med i det här samarbetet.
              Man är med som observatör, säger Claes-Göran Brandin. Men som
              observatör committar man sig ju inte till någonting. Det är oerhört
              viktigt att Sverige verkligen aktivt verkar för att vi nu får
              med vår östra granne i samarbetet. Jag har haft ett flertal samtal
              med den ryske ambassadören här i Helsingfors om detta, och han
              är väldigt tveksam till att gå in i samarbetet. Men det är förmodligen
              mycket på grund av att regeringen inte gör tillräckligt i den
              här frågan.
            </seg>
            <seg n="09450fa8">
              Och varför är man nu negativ till exempelvis miljölotsar? Det
              hade ju varit ett alldeles utmärkt sätt att göra de miljöfarliga
              transporterna i Östersjön säkrare, för jag vill inte att vi får
              uppleva en oljekatastrof en gång till. Det slår väldigt hårt mot
              oss själva, mot vårt friluftsliv och mot de fåglar som finns längs
              våra stränder.
            </seg>
            <seg n="54221766">
              Claes-Göran Brandin talade om körkort till sjöss. Det är typisk
              socialdemokratisk politik att man gömmer ett problem och vidtar
              en åtgärd utan att analysera vad det är som man egentligen ska
              förändra och förbättra. Det sker 32 dödsolyckor på sjön per år.
              29 av dem hade inte kunnat förhindras om det hade funnits båtkörkort,
              alltså en stor majoritet.
            </seg>
            <seg n="002be320">
              Vad man gör är att minska på de polisiära resurserna. Man minskar
              på de resurser som samhället skulle behöva för att se till att
              de redan befintliga reglerna följs.
            </seg>
            <seg n="94e2026f">
              Vi har tre polisbåtar längs våra kuster. Sverige är ett av de
              länder som har mest kust i Europa, och vi har tre polisbåtar.
              Hur ska man kunna tänka sig att dessa tre båtar ska kunna ha resurser
              att klara av sin uppgift längs våra kuster?
            </seg>
          </u>
          <note type="speaker" n="32acad91">
            Anf. 9 CLAES-GÖRAN BRANDIN (s) replik:
          </note>
          <u who="claes-goran_brandin_f1a62d" xml:id="i-946f6b28ad444dc6-1" n="5936b201">
            <seg n="cee3b287">
              Herr talman! Det är i och för sig positivt att Björn Hamilton
              erkänner att det finns mycket som är bra i detta betänkande. Det
              tar jag emot med tillfredsställelse.
            </seg>
            <seg n="33ededd7">
              Jag håller med Björn Hamilton om att det är beklagligt att ryssarna
              inte är med. Men det måste ju vara bättre att de är med som observatörer
              än att de inte är med alls. Det råder inte några delade meningar
              mellan oss. Jag tycker också att de ska sitta med vid förhandlingsbordet.
              Det tycker jag vore det riktiga. Men det gör de tyvärr inte i
              dag. Men då måste det ändå vara det bästa att de ändå finns med
              och lyssnar. På det viset kanske vi kan påverka dem att komma
              till en annan inställning.
            </seg>
            <seg n="8ea08091">
              När det sedan gäller körkort till sjöss har jag och Björn Hamilton
              haft en minidebatt i Ekot i dag, och vi har väl uttömt de flesta
              argumenten. Men vi kan väl komma tillbaka.
            </seg>
            <seg n="b1ad470b">
              Det är alldeles riktigt att det sker 32 dödsolyckor på sjön och
              att 29 av dem är alkoholrelaterade. Det är alldeles riktigt. Men
              vi tror att om man inför ett förarbevis ändrar man också attityden
              bland unga människor på grund av att de får en utbildning i hur
              man ska bete sig till sjöss och att man inte bara kan sätta sig
              bakom en ratt eller sätta sig vid en stång på en snurra och köra
              vansinnigt i våra farleder och dessutom kanske ha alkohol i blodet.
              Jag tror att dessa människor då får en helt annan attityd. Vi
              hjälper inte alla. Det har vi inte klarat av när det gäller vägtrafiken.
              Men jag tror att en hel del av dessa människor kommer att ha andra
              förutsättningar när de kommer ut till sjöss på grund av att de
              har fått något som heter sjövett. Och det tror jag att många i
              den del av landet som jag kommer från har fått.
            </seg>
            <seg n="5f7c26ee">
              Det gläder mig lite grann som västsvensk och göteborgare att
              Sverige bara består av västkusten. Med detta menar jag att det
              i Helsingforss skärgård inte finns en enda polisbåt. Det är ju
              precis det som Björn Hamilton säger. Vi har nämligen tre polisbåtar
              i Västra Götaland som täcker den västra kusten. Men jag tackar
              för vad som tillhör västkusten, så slipper jag säga det.
            </seg>
          </u>
          <note type="speaker" n="320b4934">
            Anf. 10 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-5e864300568133f2-2" n="563a2ff3">
            <seg n="c12c48a5">
              Herr talman! Jag kan upplysa om att vi har en polisbåt här i
              Helsingfors. Jag vet inte om ni verkligen har tre. Det får vi
              kontrollera.
            </seg>
            <seg n="ee73bf05">
              Men vi behöver mer polisresurser, och det har Claes-Göran Brandin
              tydligen inte kunnat svara för. Man nedrustar polisen, och sedan
              lägger man restriktioner på folket. Det är typiskt sådant som
              Socialdemokraterna håller på med.
            </seg>
            <seg n="0a3bbcbb">
              Jag undrar vad Claes-Göran Brandins väljare på västkusten, som
              han refererade till, tycker om att behöva sätta sig på skolbänken
              igen. Det är människor som har levt nära havet, som förmodligen
              har haft sin näring i havet och som sedan barnsben har kört olika
              typer av båtar i sin hembygd. De ska nu behöva åka in till stan
              och sätta sig på skolbänken, gå igenom prov och så vidare. Och
              det handlar om sådant som de på något sätt har i ryggmärgen. För
              det första känns det som ett onödigt slöseri med resurser. För
              det andra tycker jag att det är näst intill kränkande mot vissa
              människor att behandla dem på det sättet. Därför tycker jag att
              det är viktigt att man, när man göra sådana saker, ska vara restriktiv.
            </seg>
            <seg n="2bd4df45">
              Det är klart att det finns problem på sjön. Det har jag inte
              förnekat. Och vi har också föreslagit att man ska titta på hur
              man skulle kunna begränsa yngre människors möjligheter att köra
              motorbåtar med stora motorer. Det är väl där som det egentliga
              problemet finns? Vi vuxna borde, med det sjövett som Claes-Göran
              Brandin refererar till, kunna köra våra båtar utan att för den
              skull ta ett båtkörkort eller skaffa oss någon annan typ av formell
              kompetens. Kompetensen har vi fått genom en lång vana vid sjön.
              Det har de flesta av de människor som kör båtar i våra skärgårdar
              och längs våra kuster fått.
            </seg>
          </u>
          <note type="speaker" n="bd8182b9">
            Anf. 11 CLAES-GÖRAN BRANDIN (s) replik:
          </note>
          <u who="claes-goran_brandin_f1a62d" xml:id="i-946f6b28ad444dc6-2" n="5936b201">
            <seg n="2ef155a6">
              Herr talman! Vi är överens om mycket. Det hade varit lika bra
              om Moderaterna hade varit med om detta. Jag ställer också upp
              på att vi måste ha fler poliser som bevakar sådana här saker.
              Det är vi också överens om.
            </seg>
            <seg n="22224aa6">
              Sedan är vi också överens om att de som har erfarenhet att hantera
              sådana båtar och kan uppvisa intyg på det ska inte heller sättas
              på skolbänken. Vi har också sagt att övergångsregler, eller vad
              man ska kalla det, ska ingå i den här utredningen. Vi ska inte
              tvinga gamla fiskare att sätta sig på skolbänken för att få gå
              ut och lägga sina hummertinor på västkusten eller för att få gå
              ut och dra sina nät, tror jag att det heter på den här sidan,
              där de ska få någonting i sin fångst som byter namn nere i Karlskrona.
              Vi tänker inte förbjuda dem att göra det. De ska få fortsätta
              att göra det.
            </seg>
            <seg n="5fc3a4d7">
              Ute på Orust, där jag tillbringar rätt mycket tid, finns det
              en fiskare en ung pojke på 44 år som inte har något förarbevis.
              Han har fiskat i 20 år.
            </seg>
            <seg n="721daf32">
              Men vi säger också att det är viktigt att frivilligorganisationerna
              nu tar tag i detta och gör sin del. Det stärker också båtorganisationerna.
            </seg>
            <seg n="2340df4d">
              När vi skulle åka ut till båttinget i Älvsjö pirrade det lite
              i benen eftersom det inte precis är mina väljare som finns där.
              Det är mer sådana som har snurra på båten. Jag undrade vad de
              skulle säga. Det är ju Björn Hamiltons väljare som köper de stora
              schabraken. Men organisationerna var rörande överens om att även
              de som kör de små båtarna ska ha förarbevis.
            </seg>
            <seg n="0061bd21">
              Jag tror alltså inte att det är några problem med detta. För
              oss handlar det bara om att invänta utredningen. Sedan får vi
              se vilket ställningstagande som kommer att göras av den här kammaren
              när förslaget väl föreligger.
            </seg>
          </u>
          <note type="speaker" n="899528e6">
            Anf. 12 TUVE SKÅNBERG (kd) replik:
          </note>
          <u who="tuve_skanberg_e38e9f" xml:id="i-4f389b4cb7251231-0" n="98212830">
            <seg n="5f194470">
              Herr talman! Jag skulle kunna uppehålla mig vid hur bra det är
              med en obligatorisk båtförarutbildning som vi har fått en utredning
              om. Och jag skulle kunna använda tiden för att ondgöra mig över
              fritidsbåtsregistret eller angripa regeringen hårt för ansökan
              till IMO som kom in så sent. Men jag tror faktiskt att jag tar
              tillfället i akt att tala om det som Claes-Göran Brandin så gärna
              ville få ur händerna, nämligen frågan om Estonia. Jag vet att
              han har sagt att han vill skicka detta till Mona Sahlin och att
              hon kommer att kommentera det. Men Claes-Göran Brandin, vi är
              personligt ansvariga för det mandat som vi har här i riksdagen.
              Vi har ett personligt ansvar. Vi kan inte skicka ansvaret uppåt
              och vidare. Det är du och jag och de övriga 347 i riksdagen som
              är tvungna att skiljas från den här frågan på ett sådant sätt
              att de som läser protokollet om ett antal år kommer att säga:
              De gjorde i alla fall sitt bästa. De hade inte hela materialet,
              men de gjorde så gott de kunde.
            </seg>
            <seg n="babb213f">
              Jag läste om Ingvar Carlssons önskan att skicka ett budskap årtionden
              in i framtiden då vi alla kanske är döda. Det finns enligt uppgift
              500 hemligstämplade dokument på UD just om Estonia. De kommer
              att öppnas, och då kommer också den här debatten att finnas med.
              Vi har inte en livslång tystnadsplikt som det amerikanska dykföretaget
              Rockwaters dykare har om vad de såg i samband med dykningarna
              på Estonia. Vi kan kartlägga om det har skett en mörkläggning.
            </seg>
            <seg n="dfe9d5f9">
              Jag vill nu ge Claes-Göran Brandin tillfälle att till protokollet
              säga någonting om vårt ansvar när det gäller Estonia och haveriutredningen.
            </seg>
          </u>
          <note type="speaker" n="01cd438a">
            Anf. 13 CLAES-GÖRAN BRANDIN (s) replik:
          </note>
          <u who="claes-goran_brandin_f1a62d" xml:id="i-946f6b28ad444dc6-3" n="5936b201">
            <seg n="567e7f78">
              Herr talman! Jag ska till protokollet framföra att jag inte berör
              de delar som har med Estonias förlisning att göra. Det avsnittet
              kommer statsrådet Mona Sahlin att ta upp i sitt anförande.
            </seg>
          </u>
          <note type="speaker" n="78f1d0bd">
            Anf. 14 ERLING BAGER (fp) replik:
          </note>
          <u who="erling_bager_896127" xml:id="i-e2e14f2bc6e8e463-1" n="d0300fa9">
            <seg n="93fd18f8">
              Herr talman! Min första fråga har redan belysts genom Tuve Skånbergs
              fråga om övergångsregler när man inför förarbevis för att köra
              fritidsbåt.
            </seg>
            <seg n="47edf3e3">
              I Centerpartiets och Folkpartiets särskilda yttrande framhåller
              vi att utredningen ska vara förutsättningslös, och det ska självfallet
              finnas rimliga övergångsregler för skärgårdsfolk och exempelvis
              fiskare. Det förefaller som om vi i den så kallade majoriteten
              är helt överens i denna fråga. Det tycker jag är glädjande.
            </seg>
            <seg n="4b027814">
              Jag har en fråga till när det gäller Östersjön, miljö och säkerhet.
              Jag har lyssnat på Brandin i debatten, och jag tycker att det
              verkar som att Brandin är helt nöjd med det som har gjorts hittills
              när det gäller miljön i Östersjön. Det är lite förvånande. Jag
              vet ju att Svenska naturskyddsföreningen är långt ifrån nöjd.
              Ansökan om PSSA för Östersjön har ju faktiskt försenats. Vi har
              behandlat detta i utskottet under den här valperioden. Vi i de
              borgerliga partierna ville gå fram snabbare med ansökan till IMO.
              Jag blir lite fundersam om Brandin är helt nöjd med det som har
              skett.
            </seg>
            <seg n="865a5519">
              I fyrpartireservationen framför vi att vi vill ha krav på miljölotsar,
              att miljöbekämpningen ska stärkas och att alla tankfartyg som
              trafikerar Östersjön under vintertid ska vara isklassförstärkt
              tanktonnage. Brandin är ju förståndig i sjöfartsfrågor. Jag vill
              fråga honom: Önskar inte Brandin också att det ska bli fart på
              arbetet med nödhamnar, miljölotsar och isklassförstärkt tanktonnage?
            </seg>
          </u>
          <note type="speaker" n="ab998f5a">
            Anf. 15 CLAES-GÖRAN BRANDIN (s) replik:
          </note>
          <u who="claes-goran_brandin_f1a62d" xml:id="i-946f6b28ad444dc6-4" n="5936b201">
            <seg n="e9ffebe4">
              Herr talman! Till Erling Bager kan jag säga att Brandin och Socialdemokraterna
              inte är nöjda med det som sker i Östersjön. Naturligtvis slår
              vi oss inte till ro nu. Vi kommer hela tiden att följa detta.
              Om det visar sig att vi behöver komplettera de delar som hör till
              PSSA-ansökan så kommer vi att göra det.
            </seg>
            <seg n="e7d09ca3">
              I frågan om lotsplikten och miljölotsar har vi inte samma uppfattning
              som delar av den borgerliga sidan. I samband med att man nu har
              infört AIS-register över båtarna kan vi i princip sitta var som
              helst i Sverige och kontrollera de fartyg som går via våra sund
              och kommer in i Östersjön.
            </seg>
            <seg n="b0dac6a5">
              Det är inte sant som Erling Bager säger att vi skulle ha förhalat
              PSSA-ansökan. Sverige som enskilt land skulle möjligen ensamt
              ha kunnat lägga in en ansökan om PSSA-klassning av Östersjön,
              men vad hade det varit värt om vi inte hade fått med oss de andra
              länderna? Vi ville ju så långt som möjligt försöka få med oss
              även Ryssland i detta. Vi måste väl vara eniga, alla som sitter
              i denna kammare, om att vi ska se till att påverka Ryssland att
              vara med och inte bara sitta vid sidan av som observatörer.
            </seg>
            <seg n="8a441e1a">
              Det var viktigt att vi skulle få med så många som möjligt av
              Östersjöländerna på ansökan. Nu är det nio av tio möjliga. Detta
              kallar jag inte för förhalning. Vi får också se till vad som har
              hänt under den här tiden. Det har ju inte bara stått stilla.
            </seg>
          </u>
          <note type="speaker" n="7a641e36">
            Anf. 16 ERLING BAGER (fp) replik:
          </note>
          <u who="erling_bager_896127" xml:id="i-e2e14f2bc6e8e463-2" n="d0300fa9">
            <seg n="666b0c35">
              Herr talman! I de borgerliga partierna har vi haft en snabbare
              tidtabell. Vi har velat driva på snabbare. Om jag minns rätt var
              Finland med på att lämna in ansökan om PSSA tidigare än Sverige.
              Det är viktigt att vara pådrivare i denna viktiga fråga. Om vi
              skulle vänta på Ryssland skulle kanske Sverige inte heller nu
              ha lämnat in någon ansökan.
            </seg>
            <seg n="30cf36e1">
              Tanken med förslaget om miljölotsar är ju att man ska verka för
              att de får befogenheter att borda och kontrollera fartyg, utfärda
              restriktioner och stoppa fartyg. Detta är ett verktyg för att
              få bort så kallat skräptonnage på Östersjön som vi i reservationen
              pekar på är viktigt.
            </seg>
            <seg n="dfdde24b">
              På nytt vill jag fråga: Är det inte rimligt, Brandin, att vi
              fullt ut driver kravet på att alla tankbåtar vintertid ska vara
              isklassförstärkt tonnage?
            </seg>
          </u>
          <note type="speaker" n="55bd20cb">
            Anf. 17 CLAES-GÖRAN BRANDIN (s) replik:
          </note>
          <u who="claes-goran_brandin_f1a62d" xml:id="i-946f6b28ad444dc6-5" n="5936b201">
            <seg n="ade41414">
              Herr talman! Jag håller med Erling Bager om detta med isklassning,
              men det hjälper egentligen inte om vi har dubbla eller tredubbla
              skrov på våra båtar. Det viktiga är ju att vi också underhåller
              båtarna. Bland de båtar som har förolyckats i våra hav har visserligen
              många haft enkelskrov, men det hade inte hjälpt om de hade haft
              dubbelskrov. De hade knäckts ändå, för man hade inte skött underhållet
              på dem.
            </seg>
            <seg n="783d8820">
              Vi är nog av samma uppfattning när det gäller isklassning. Vi
              följer frågan. Det är viktigt. Vi har sett skräckexempel på hur
              det har varit när det har varit hemska vintrar i Finska viken.
              Det är verkligt positivt, kan man faktiskt säga, att vi inte har
              haft sådana vintrar de senaste åren. Vi vet inte hur det kunde
              ha sett ut då, även om vi har haft en förstärkning av isbryteriet.
            </seg>
            <seg n="faa30f24">
              Sverige skulle mycket väl ha kunnat ansöka om PSSA tidigare,
              men då hade vi inte haft de andra länderna med oss. Vi var inte
              nio länder som gemensamt kunde gå in. Styrkan är ju att vi är
              många.
            </seg>
            <seg n="b3831d2f">
              Många tycks anse att det löser alla problem om Östersjön klassas
              som PSSA. Så är inte fallet. Östersjön är ett hav som inte kan
              stängas av mot Ryssland. I den ränna där fartyget går får det
              gå alldeles oavsett om det finns PSSA-klassning i området eller
              inte. Vi kan inte stänga ute Ryssland. Det är så. Vi får gemensamt
              arbeta för att få med Ryssland i det här.
            </seg>
          </u>
          <note type="speaker" n="d28388fb">
            Anf. 18 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-3d223a32026c1ed8-0" n="f35f7259" next="i-d10d9fb93c7b055b-0">
            <seg n="6013b207">
              Herr talman! Det är två saker som jag vill ta upp med Claes-Göran
              Brandin. Dels är det Östersjöfrågan, dels förarutbildningen.
            </seg>
            <seg n="1034b6e6">
              I huvudsak har vi en gemensam åsikt även när det gäller Östersjötrafiken.
              Jag blir mest orolig av Claes-Göran Brandins tonläge och attityd,
              som signalerar att han tycker att vi har gjort allt som behövs
              och därmed basta. Det vore klädsamt om även regeringen och Socialdemokraterna
              säger att det finns mycket kvar att göra vi har gjort en del saker,
              men allt har kanske inte gjorts rätt. Det behövs verkligen ett
              fortsatt offensivt och kraftfullt arbete för att steg för steg
              försöka förbättra säkerheten och miljön kring Östersjön.
            </seg>
            <seg n="9e03aba3">
              Alla som var med kan väl intyga att när miljö- och jordbruksutskottet
              tillsammans med trafikutskottet tog initiativ i den här frågan
              så fullföljde inte miljöminister Lena Sommestad detta inom den
              tid som var utsatt. Det blev fördröjt.
            </seg>
            <seg n="f8f29316">
              När det gäller förarutbildningen hade det kanske varit mer på
              sin plats att jag hade fått ha en replikväxling med Björn Hamilton,
              men han valde att inte begära replik på mitt anförande. Jag tycker
              att logiken i Moderaternas argumentation är lite bristfällig man
              vill ha förarbevis på väg, i luften, på järnväg
            </seg>
          </u>
          <note n="4e133b5e">
            Anf. 19 TALMANNEN:
          </note>
          <u who="sven_bergstrom_97960e" xml:id="i-d10d9fb93c7b055b-0" n="f35f7259" prev="i-3d223a32026c1ed8-0">
            <seg n="80b68155">
              Sven Bergström, det går inte att debattera mot Moderaterna just
              nu. Din replik gäller Claes-Göran Brandin.
            </seg>
          </u>
          <note type="speaker" n="d8cb168c">
            Anf. 20 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-f87c13c032970db3-1" n="f35f7259">
            <seg n="4dafcf59">
              Herr talman! När det gäller Socialdemokraternas syn på förarutbildning
              kan kanske Claes-Göran Brandin klargöra lite grann. Det finns
              ett särskilt yttrande från Centern och Folkpartiet där vi säger
              att det måste finnas övergångsregler och så vidare. Hur ser Claes-Göran
              Brandin på detta? Han var ju inne på att fiskare skulle kunna
              köra ut sina hummertinor utan förarbevis. Och hur ska vi trygga
              en rimlig övervakning både av sjöfylleri och av att folk faktiskt
              skaffar sig förarbevis?
            </seg>
          </u>
          <note type="speaker" n="c83b3317">
            Anf. 21 CLAES-GÖRAN BRANDIN (s) replik:
          </note>
          <u who="claes-goran_brandin_f1a62d" xml:id="i-946f6b28ad444dc6-6" n="5936b201">
            <seg n="12655290">
              Herr talman! Det är flera saker som vi vill göra när det gäller
              Östersjön. Miljöarbetet måste hela tiden flytta fram sina positioner.
              Om vi vill ha med fler saker i detta är det inte för sent att
              återkomma i PSSA-klassningen för att få med alla delar.
            </seg>
            <seg n="4dad50bb">
              Sven Bergström, det kanske är så att Moderaterna inte vill ha
              ett replikskifte med sina allianskamrater. Det kanske ser lite
              illa ut så här ett och ett halvt år förre valet. Ni vill ju framstå
              som eniga i allting, så ni får säkert med er Hamilton i den här
              frågan också till slut.
            </seg>
            <seg n="20a48ec8">
              När det gäller undantagsregler är det som jag sagt tidigare.
              Vi har ställt oss bakom detta. Det ska gå med till utredningen.
              Vi kommer att få övergångsregler. Jag kan inte stå här och säga
              hur det ska se ut. Det kan ingen göra. Det är viktigt att vi tar
              hänsyn till de människor man har pekat på här i dag. Sven Bergström
              gjorde också det i sitt inlägg. Det gällde en sjö som jag inte
              kan namnet på. Det är viktigt.
            </seg>
            <seg n="467013fb">
              Det handlar även om storlek och motorstyrka på båtarna. Det skulle
              vara konstigt om vi stod här och debatterade den frågan och hade
              olika uppfattningar. Låt utredningen komma med ett förslag. Vi
              får i så fall ta diskussionen eller debatten då om det är så att
              vi inte är nöjda eller vill föra till något mer. Det som är positivt
              är ändå att vi är överens bland alla partier, utom Moderaterna,
              att vi vill ha någon typ av förarbevis.
            </seg>
          </u>
          <note type="speaker" n="0373110a">
            Anf. 22 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-f87c13c032970db3-2" n="f35f7259">
            <seg n="1b0b940d">
              Herr talman! Det var den lilla Långsjön i mitt hemlän Gävleborg
              som jag hänvisade till i mitt inlägg, Claes-Göran Brandin. Jag
              tror inte heller att det är där som de stora problemen finns.
              Det intygas också av Per-Erik Färnstrand, sjötrafiksområdeschef
              på Sjöfartverket.
            </seg>
            <seg n="3d03e4ea">
              Han säger att lagen om körkort för båtförare nog kommer mest
              till nytta i Helsingforssområdet. Det är här som de stora problemen
              finns med högfartsbåtar och motorstarka båtar som man buskör med.
              I Gävleborg finns det naturligtvis också sådana. Men det är inte
              ett jätteproblem. Där är det många småbåtar som används till husbehovsfiske
              i de små sjöarna.
            </seg>
            <seg n="84bc512a">
              Har vi nu krav på förarutbildning på väg, i luften, på järnvägen
              och på fjället för snöskotrar är det högst rimligt att också ha
              det på sjön. Det ska inte vara någon undantagszon där man fortsätta
              buskörningen. Vi får hjälpas åt vi som är eniga.
            </seg>
            <seg n="049e417e">
              Vi har olika partier för att det finns nyanser. Alliansen kommer
              inte att vara överens i allt i precis alla frågor. I den här frågan
              är jag mer överens med Brandin än med Moderaterna. Vi som står
              bakom betänkandet i den här delen får fortsätta att följa frågan
              och se till det blir rimliga övergångsregler så att det till sist
              blir en bra lösning.
            </seg>
          </u>
          <note type="speaker" n="2e930bf5">
            Anf. 23 KARIN THORBORG (v):
          </note>
          <u who="karin_thorborg_1114bb" xml:id="i-6ed6977eac71a61c-0" n="43d4ff7f">
            <seg n="6747e498">
              Herr talman! Sjöfarten är av väldigt stor betydelse för Sverige.
              Den är väsentlig för Sverige som handelsnation. Den är av central
              betydelse när det gäller transporter för en hållbar utveckling
              nu och i framtiden. I och med att EU satsar på sjömotorvägar kommer
              antagligen också sjöfarten att öka i framtiden.
            </seg>
            <seg n="65a12ccf">
              I det sammanhanget är sjösäkerhet nödvändigt och ett krav för
              att sjöfarten ska kunna ha en framtid. För att åtgärder inom sjösäkerheten
              ska bli verkningsfulla måste reglerna och åtgärderna vidtas i
              samarbete med andra länder och i internationella sammanhang. Sverige
              är därför med och deltar i olika sammanhang. Det gäller IMO, EU
              och Helcom.
            </seg>
            <seg n="62bdaea7">
              Sverige har agerat i sjösäkerhetsfrågorna i de organisationerna.
              Naturligtvis kan man alltid tycka att det är för lite och att
              det går för långsamt. När man är ivrig och vill ha snabba resultat
              tycker man alltid att det går för långsamt.
            </seg>
            <seg n="e37dd4f3">
              Östersjön och miljön där är ett område som är mycket utsatt.
              I och med att Ryssland skeppar alltmer olja blir Östersjön alltmer
              utsatt för risker. Det beräknas att omkring 2 000 fartyg dagligen
              trafikerar Östersjön. Man räknar också med en kraftig ökning i
              framtiden.
            </seg>
            <seg n="ca480810">
              Det gäller redan ett antal säkerhetsåtgärder för Östersjöområdet.
              Trafiksepareringssystem, rapporteringssystem, lotsrekommendationer,
              utsläppsbegränsning, AES-transpondrar är några exempel. Det har
              gjorts en del.
            </seg>
            <seg n="188e6d2f">
              Många av de motioner som ligger till grund för betänkandet handlar
              om att Östersjön ska PSSA-klassas. Det kravet har vi också drivit.
              Nu har ansökan lämnats in. Man har nyligen även lämnat in förslag
              till PSSA-anknutna åtgärder.
            </seg>
            <seg n="279be670">
              Jag behöver inte räkna upp de åtgärder som man nu har förslagit.
              Jag förutsätter att ni känner till dem. De är ett steg på vägen.
              Vi förutsätter att de kommer att följas av flera. Det finns ännu
              mer att göra för att få full sjösäkerhet.
            </seg>
            <seg n="ebbce1b1">
              Nya åtgärder kan tillkomma och andra kan drivas ännu hårdare.
              Det tråkigaste vore om man nu slog sig till ro genom att man lämnat
              in förslagen. Det finns inte några hinder för att ställa ytterligare
              krav senare.
            </seg>
            <seg n="8e8d1f35">
              Frågan om trafikledning har kommit upp. Det är någonting som
              vi skulle vilja fortsätta att undersöka för att se vilka konsekvenser
              det skulle få i Östersjön och om det skulle ge mer än AES-systemet.
            </seg>
            <seg n="a523b474">
              Att få med Ryssland i det fortsatta arbetet är ett mycket prioriterat
              mål. Regeringen måste lägga ned stor kraft att fundera på hur
              man skulle kunna få med Ryssland i samarbetet. Det är avgörande.
            </seg>
            <seg n="e1030b48">
              Det finns all anledning för regeringen att återkomma och rapportera
              vad som görs inom Östersjöområdet. Att detta är ett prioriterat
              område är alla i utskottet eniga om.
            </seg>
            <seg n="5485d2f4">
              Sjöfarten ger upphov till negativa miljöutsläpp. Det gäller främst
              svaveldioxid. Det finns många sätt att arbeta för att få bort
              dem: miljödifferentierade farledsavgifter, användning av lågsvavligt
              bränsle och elanslutningar vid kajer.
            </seg>
            <seg n="50be053c">
              Vi tycker att miljödifferentierade avgifter ska vara obligatoriskt
              vid alla hamnar och inte ett frivilligt åtagande som det är nu.
              Det gäller också att alla hamnar i enlighet med Östersjöstrategin
              lever upp till att avgiftsfritt ta emot avfall så att inte några
              hamnar får fördyrade kostnader jämfört med andra som inte tar
              emot avfall.
            </seg>
            <seg n="aa512c10">
              Herr talman! Estoniafrågan har åter blivit aktuell. Det finns
              i betänkandet krav på att göra en ny utredning som Estonias förlisning.
              Åsikterna om det går starkt isär, och så även inom vårt parti.
              Majoriteten hos oss har kommit fram till att gravfrid ska råda,
              detta efter att ha lyssnat på många anhörigas synpunkter.
            </seg>
            <seg n="6f882eed">
              Med stor respekt för den ilska och sorg som många känner och
              de frågetecken som finns har andras behov att få lämna allt bakom
              sig fått vara avgörande för oss. Det finns de som inte alls driver
              frågan om nya utredningar och som inte vill att sår ska rivas
              upp. Vi lyssnar även på dem.
            </seg>
            <seg n="3689e916">
              Däremot anser vi att det är viktigt att all information samlas
              ihop och att man utifrån underlaget tar till sig allt som kan
              bidra till att samma sak inte kan hända igen. I vårt särskilda
              yttrande hänvisar vi till att det finns ytterligare områden som
              man belysas och att regeringen tar fasta på det. Det gäller framför
              allt sjunkförloppet.
            </seg>
            <seg n="4c665686">
              Hög trafiksäkerhet ska gälla även på sjön och bland fritidsbåtstrafiken.
              De ökade hastigheterna och att det finns alltfler fritidsbåtar
              ställer höga krav på förarna. Att det inte finns några bestämmelser
              nu på den punkten innebär bland annat att minderåriga kan framföra
              båtar med stor motorstyrka innan de ens har laglig rätt att köra
              moped.
            </seg>
            <seg n="460c5aee">
              Statistiken visar att allvarliga olyckor i svenska farvatten
              minskar överallt utom för fritidsbåtar. Därför välkomnar vi tillkännagivandet
              om att regeringen snarast ska utreda förutsättningar för att göra
              det obligatoriskt med utbildning och förarbevis.
            </seg>
            <seg n="9679a7a6">
              Till den här frågan hör också kravet på ett fritidsbåtsregister
              som vi är positiva tillskyndare av. Det finns flera anledningar
              till det. Det skulle underlätta vid olyckstillbud, och det skulle
              förebygga vid säkerhetsarbete. Det kan bli lättare att hitta och
              spåra försvunna båtar. Polisen, tullen och Kustbevakningen efterfrågar
              ett sådant register.
            </seg>
            <seg n="5f8c151d">
              Även för syftet att ta ut en framtida skatt är det nödvändigt
              med ett register. Friluftslivet till sjöss är inte gratis för
              samhället. Kostnaderna för det får för tillfället andra bekosta.
            </seg>
            <seg n="b30a65fd">
              Sjöfartsverkets utredning om fritidsbåtsregistret bereds just
              nu. Frågan ska återkomma i den transportpolitiska propositionen.
              Vi förutsätter att regeringen fullföljer sin avsiktsförklaring
              i den här frågan och inför ett sådant register för fritidsbåtar.
            </seg>
          </u>
          <note type="speaker" n="18434530">
            Anf. 24 LARS ÅNGSTRÖM (mp) replik:
          </note>
          <u who="lars_angstrom_56ae08" xml:id="i-0b0de7dc3ca63f50-1" n="d9849ebb">
            <seg n="bc2f4088">
              Herr talman! Karin Thorborg och Vänsterpartiet gör Estoniafrågan
              till en anhörigfråga. Jag tycker att det är djupt olyckligt och
              beklagligt. Det kan aldrig vara så i ett medborgarrättsligt samhälle
              att enskilda individer kan stoppa oberoende haveriutredningar.
              Det här är inte en anhörigfråga utan en fråga för rättssamhället.
              En av de viktigaste grunderna för ett rättssamhälle är just att
              ha oberoende haveriutredningar som medborgarna måste kunna lita
              på. De kan naturligtvis aldrig stoppas av enskilda grupper, vilka
              känslor eller behjärtansvärda skäl som än kan finnas. Detta är
              en fråga av en helt annan dignitet.
            </seg>
            <seg n="72bd731a">
              Karin Thorborg säger också att gravfrid ska råda. Men i den granskning
              av haveriutredningens material som föreslås i motionerna påverkas
              över huvud taget inte gravfriden. Det argumentet förstår jag inte.
              Dessutom kan de förslag som finns om att göra en yttre besiktning
              av vraket, som Haverikommissionen enligt egen uppgift underlät
              att göra, genomföras fullt förenligt med gravfridsavtalet. Gravfriden
              kränks inte genom att man skickar ned en robotkamera lika lite
              som man kränker gravfriden om man klipper gräset på en kyrkogård.
            </seg>
            <seg n="6c9c1529">
              Jag tror att Karin Thorborg och Vänsterpartiet gör ett stort
              misstag när man med argumentet att man inte vill medverka till
              längre lidande i praktiken medverkar till en fortsatt mörkläggning.
              Tvärtom förlänger detta bara lidandet. Människor vill veta, och
              människor vill ha reda på saker. De kommer att få veta; de kommer
              att få sanningen. Men ju längre vi försöker lägga locket på, desto
              större blir naturligtvis lidandet för de här människorna. Jag
              förstår inte Vänsterpartiets argument.
            </seg>
          </u>
          <note type="speaker" n="c491717a">
            Anf. 25 KARIN THORBORG (v) replik:
          </note>
          <u who="karin_thorborg_1114bb" xml:id="i-6ed6977eac71a61c-1" n="43d4ff7f">
            <seg n="180d399c">
              Herr talman! Det här är en svår fråga. Vi har diskuterat den,
              och vi har olika åsikter om vad som behöver göras.
            </seg>
            <seg n="8dec52ac">
              Det är fel när Lars Ångström säger att vi vill stoppa oberoende
              utredningar. Vi vill inte stoppa några utredningar alls, men vi
              vill inte driva frågan vidare.
            </seg>
            <seg n="a37f8d24">
              Vi är också ombud för en tyst majoritet som inte har kommit till
              uttryck. Det är dess åsikter som vi för fram här.
            </seg>
            <seg n="0c0a1e0c">
              Vi har inte sagt nej till att man gör ytterligare undersökningar
              för att belysa sjunkförloppet. Tvärtom uppmanar vi regeringen
              att göra det. Däremot vill vi inte driva frågan vidare.
            </seg>
            <seg n="bd5e72eb">
              Vi är inte några stoppare. Vi har tagit ställning i frågan, och
              vi lyssnar på dem som inte hörs i debatten.
            </seg>
          </u>
          <note type="speaker" n="180ff4e8">
            Anf. 26 LARS ÅNGSTRÖM (mp) replik:
          </note>
          <u who="lars_angstrom_56ae08" xml:id="i-0b0de7dc3ca63f50-2" n="d9849ebb">
            <seg n="458416f2">
              Herr talman! Det där går inte ihop, Karin Thorborg. Man kan inte
              hävda att man inte stoppar en granskning av den utredning som
              har skett. Det är ett faktum att Vänsterpartiet har ställt sig
              bakom majoritetens avslag beträffande varje försök att öka klarheten
              och varje försök att granska en bevisligen bristfällig och felaktig
              haveriutredning. Det säger Vänsterpartiet nej till. Det är per
              definition att stoppa utredning. Kom inte och försök säga någonting
              annat!
            </seg>
            <seg n="0002fb39">
              Jag kan ha sympati för att man lyssnar på alla grupper. Men steget
              därifrån till att man också agerar mot grundläggande principer
              i ett rättssamhälle är långt. Nu låter man olika särintressen
              styra över en så grundläggande funktion som ett oberoende haveriutredande.
              Det måste finnas och det måste ha medborgarnas fulla förtroende.
              Det är en absolut grundsten i ett demokratiskt rättssamhälle.
            </seg>
            <seg n="a8740ac8">
              I stället för att bara säga att man har lyssnat och att man företräder
              den ena människan eller gruppen hit eller dit argumentera för
              varför vi ska överge dessa grundläggande rättsstatsprinciper!
              Argumentera över huvud taget emot motionens krav!
            </seg>
            <seg n="29b58b79">
              Herr talman! Jag tycker att debatten har varit ganska belysande.
              Majoriteten har inte med ett enda argument förmått tala för varför
              man skulle säga nej till motionskraven. Det är förbluffande. Det
              är också förbluffande att vi har partier som i opposition låter
              sig företrädas av regeringen utan att ge uttryck för en egen uppfattning.
              Det är märkligt. Under mina sju år i Sveriges riksdag har jag
              aldrig upplevt något liknande.
            </seg>
          </u>
          <note type="speaker" n="915f0be1">
            Anf. 27 KARIN THORBORG (v) replik:
          </note>
          <u who="karin_thorborg_1114bb" xml:id="i-6ed6977eac71a61c-2" n="43d4ff7f">
            <seg n="72991709">
              Herr talman! Om du hade tittat ordentligt på vårt särskilda yttrande,
              Lars Ångström, så hade du sett att vi skriver där att det finns
              ytterligare områden som går att belysa. Vi uppmanar också regeringen
              att ta till sig av detta och att se till vilket ytterligare material
              som man kan belysa och ta till. Så kan man se om man kan hitta
              något svar på de frågor som man har.
            </seg>
            <seg n="65df663d">
              Men vi har också tagit ställning för dem som säger att man inte
              ska göra mer. Jag undrar, Lars Ångström, om du respekterar deras
              vilja. De vill inte gräva i det här vidare. För dem är det här
              ett stort öppet sår. De vill inte alls något annat än att ha detta
              i frid. Respekterar du deras vilja?
            </seg>
          </u>
          <note type="speaker" n="51915f7e">
            Anf. 28 TUVE SKÅNBERG (kd) replik:
          </note>
          <u who="tuve_skanberg_e38e9f" xml:id="i-4f389b4cb7251231-1" n="98212830">
            <seg n="571dae3a">
              Herr talman! Gravfrid ska råda; det är naturligtvis ett argument
              som det är oerhört svårt att säga emot. Vem skulle inte vilja
              det? När man väl har lyst frid över en plats så ska det inte rivas
              och slitas i det. Men så blev det med DC 3:an och i ett otal andra
              exempel där man har funnit människor och sedan begravt dem på
              land.
            </seg>
            <seg n="9ee11191">
              Nej, det som är oroligt och som vi som riksdagsledamöter måste
              skilja oss från med ett ansvar är risken att det har skett en
              stor mörkläggning av sjunkförloppet.
            </seg>
            <seg n="024c64e3">
              Det ska också sägas att jag kan förstå regeringen. Den hade nyligen
              tillträtt i oktober 1994. Det var ett vakuum mellan två regeringar.
              Man fick bara saken rakt i knäet. Det kan ha funnits skäl, som
              jag inte kan överblicka, som gällde att inte hota situationen
              i den unga demokratin i Baltikum. Man ville inte ge felaktiga
              krafter i Ryssland vind i seglen. Det kan ha funnits sådana skäl.
              Men nu har det gått elva år. Nu är Baltikum en stabil demokrati
              och länderna där är medlemmar av EU. Nu orkar vi lyfta på locket
              och titta.
            </seg>
            <seg n="89baba1d">
              Det hade varit gott om majoriteten i Karin Thorborgs parti hade
              sagt: Låt oss behålla respekten för gravfriden! Ingen säger emot
              det. Men vi vill att det inte ska finnas minsta tvekan om vad
              som har ägt rum under sjunkförloppet. Den eventuella mörkläggning
              som har skett ska äntligen, elva år efteråt, få ljus.
            </seg>
          </u>
          <note type="speaker" n="f8ed1846">
            Anf. 29 KARIN THORBORG (v) replik:
          </note>
          <u who="karin_thorborg_1114bb" xml:id="i-6ed6977eac71a61c-3" n="43d4ff7f">
            <seg n="a35e7d2a">
              Herr talman! Det är ju precis det jag har sagt och hävdat hela
              tiden; det finns ytterligare områden som kan belysas. Vi har tagit
              upp det här med sjunkförloppet. Man kan fortfarande samla mer
              material om det och belysa det. Jag förstår inte att ni inte hör
              vad jag säger. Vi säger ju att det fortfarande finns saker som
              man kan ta reda på.
            </seg>
          </u>
          <note type="speaker" n="3f7f5917">
            Anf. 30 TUVE SKÅNBERG (kd) replik:
          </note>
          <u who="tuve_skanberg_e38e9f" xml:id="i-4f389b4cb7251231-2" n="98212830">
            <seg n="cf293ad6">
              Herr talman! Då tar jag fasta på det. Ett naturligt utlopp för
              det skulle kunna vara att Karin Thorborg säger att Vänsterpartiets
              ledamöter därmed är fria att rösta på den av reservationerna som
              de finner bäst speglar deras uppfattning. Varken Miljöpartiets
              eller Kristdemokraternas reservation innebär med nödvändighet
              i alla händelser att man kränker gravfriden.
            </seg>
          </u>
          <note type="speaker" n="e2d69200">
            Anf. 31 KARIN THORBORG (v) replik:
          </note>
          <u who="karin_thorborg_1114bb" xml:id="i-6ed6977eac71a61c-4" n="43d4ff7f">
            <seg n="e43c36d3">
              Herr talman! Det är stor skillnad mellan att man tittar på ytterligare
              material och ser hur sjunkförloppet ser ut och att man kräver
              en ny haveriutredning. Det är det sista som vi inte kan göra med
              hänvisning till en stor opinion som har hört av sig till oss.
            </seg>
            <seg n="1299f16b">
              Sjunkförloppet är däremot en annan sak. Där vill vi också ha
              klarhet, precis som alla andra partier.
            </seg>
          </u>
          <note type="speaker" n="6b93f4ac">
            Anf. 32 Samhällsbyggnadsminister MONA SAHLIN (s):
          </note>
          <u who="mona_sahlin_209729" xml:id="i-0a717e581135b3d4-0" n="55648849" next="i-072eeca4398cf5b4-0">
            <seg n="0537e0cb">
              Herr talman! Låt mig först säga till Lars Ångström, som uttryckte
              att han förut hade sett kritikerna som rättshaverister eller knäppskallar
              eller hur han nu sade att det har jag aldrig gjort. Det tänker
              jag inte göra nu heller. Det är fullt berättigat att ställa frågor
              och att vara kritisk. Det ska alltid tas på allvar.
            </seg>
            <seg n="c8f5c312">
              Herr talman! Sedan Estonias förlisning för drygt tio år sedan
              har en rad åtgärder vidtagits och väldigt mycket har förändrats
              i praktiken när det gäller sjösäkerhet och också, och inte minst,
              när det handlar om bemötandet av anhöriga vid stora katastrofer.
              Där fanns det absolut brister och begicks misstag. Inte minst
              har Analysgruppen, under ledning av Peter Örn, kommit med olika
              förslag på ett antal sådana mycket viktiga förändringar i Regeringskansliets
              och myndigheters arbete.
            </seg>
            <seg n="4cb985cc">
              Jag vill också nämna den faktabank som SPF, Styrelsen för psykologiskt
              försvar, på ett alldeles utmärkt sätt har byggt upp. Det är ett
              exempel på att öppenhet, fortsatta diskussioner, möjligheter till
              fortsatt forskning och fortsatta studier har varit viktigt hela
              tiden och kommer att fortsätta att vara det. Denna faktabank är
              en väldigt unik samling av dokumentation, fakta, bilder och kritik
              som är viktig både för oss som lever nu och för dem som Tuve Skånberg
              talade till, de som läser protokollen om många år.
            </seg>
            <seg n="cf328770">
              Jag vill också nämna att efter Estoniakatastrofen har sjösäkerhetsaspekterna
              varit oerhört viktiga. Det har vidtagits många åtgärder för att
              höja sjösäkerheten på roropassagerarfartyg både nationellt och
              internationellt. Det har införts nya bestämmelser som har inneburit
              högre krav på stabilitet, bogportens konstruktion, livräddningsutrustning,
              evakuering, brandskydd, passagerarregistrering, utbildning, fartygs
              säkerhetsorganisation med mera. Sverige har varit, och fortsätter
              att vara, mycket drivande när det gäller säkerhets- och miljökrav
              just i Östersjön.
            </seg>
            <seg n="0a7c2130">
              För att ytterligare skynda på utvecklingen inom sjösäkerhetsforskningen
              har regeringen, som kammaren vet, genom beslut både 2001 och 2002
              anslagit totalt 45 miljoner kronor att fördelas av Vinnova för
              att få fram forskningsprojekt som ytterligare ska kunna förstärka
              sjösäkerheten just mot bakgrund av Estonias förlisning. De två
              program som man nu jobbar med handlar om räddning och undsättning
              i hårt väder samt utveckling av fartyg som är, som man kallar
              det, sin egen livbåt. Genom beslut den 10 februari i år anslog
              regeringen ytterligare 25 miljoner kronor för att kunna förlänga
              de här mycket viktiga programmen till år 2007. En central tanke
              i sjösäkerhetsforskningen är att skapa en växelverkan mellan olika
              aktörer som ska främja nya idéer och kunskapsflöden om detta oerhört
              viktiga område.
            </seg>
            <seg n="89c95367">
              Genom forskningsprogrammet har man också hittat brister i de
              internationella regler som finns när det gäller till exempel brandbekämpning
              med vattendimma och problem med sjösättning av räddningsbåtar
              från fartyg i hårt väder en mycket viktig slutsats inte minst
              av Estoniakatastrofen.
            </seg>
            <seg n="db0d4533">
              Man har också tagit fram en prototyp till enkla, säkra och billiga
              överlevnadsdräkter eftersom Östersjöns vatten ofta är väldigt
              kallt och ställer helt andra krav än sjösäkerhet i andra vatten.
            </seg>
            <seg n="71597211">
              Men som många här har varit inne på finns det också anledning
              att hela tiden fortsätta att studera de områden som behöver belysas.
              Därför vill jag berätta för kammaren att regeringen i dag har
              beslutat att Verket för innovationssystem, Vinnova, ska beställa
              ett forskningsprojekt som avser en studie av sjunkförloppet vid
              M/S Estonias förlisning. Huvudsyftet med den studien ska vara
              att ta fram kunskap som kan bidra till att ytterligare förbättra
              sjösäkerheten för fartyg av den här typen. Vi har avsatt 8 miljoner
              kronor i första skedet till det här ändamålet.
            </seg>
            <seg n="b94c0948">
              För att möjliggöra att internationell kunskap och erfarenhet
              tas till vara har regeringen också beslutat att det ska vara möjligt
              för internationella forskningsinstitut, till exempel det som Lars
              Ångström nämnde i Skottland, att ansöka om att få genomföra forskningsprojekt.
              Det här bör också omfatta insatser för att säkerställa att den
              kunskap som tas fram också ska göras tillgänglig både för svensk
              och internationell sjöfartssektor.
            </seg>
            <seg n="7f403e8c">
              Bakgrunden till detta är det som har varit uppe tidigare. Det
              har funnits en förstudie av sjunkförloppet som regeringen beslutade
              om för en tid sedan. Den genomfördes 2003 av Frank Rosenius och
              Staffan Sjöling. Försvarets materielverk deltog också. I studien
              analyserades de möjliga vägarna för vattenströmning i fartyget
              och konsekvenserna av detta för just sjunkförloppet. Det här visade,
              till skillnad från vad som har påståtts här i kammaren, att en
              möjlig väg för vattnet att röra sig genom fartyget var just den
              som haveriutredningen visade. Den här förstudien visade inte att
              haveriutredningens sjunkförlopp var omöjligt utan att det hade
              kunnat vara möjligt. Men det här uppdraget var svårt eftersom
              till exempel inga ritningar på Estonia i dag finns kvar.
            </seg>
            <seg n="9a94ed8f">
              Vi behöver gå vidare med att göra en huvudstudie av just sjunkförloppet.
              Hur sjönk Estonia, och varför gick det så fort? Den erfarenheten
              kan ge ännu mer kunskap som kan utnyttjas för att förbättra sjösäkerheten
              både i dagens och i morgondagens fartygstrafik. Senast den 1 februari
              nästa år ska man redovisa till Regeringskansliet vilket eller
              vilka forskningsinstitut eller konsortier som har fått det här
              uppdraget.
            </seg>
            <seg n="f89ffe49">
              Det här är ännu ett exempel på att det finns ytterligare information
              att hämta, inte minst med den nya teknik som finns för datasimulering
              av sjunkförlopp vid katastrofer av den här typen. Där har det
              hänt väldigt mycket på de drygt tio år som har gått sedan Estonia
              förliste.
            </seg>
            <seg n="8007479b">
              Jag vill kommentera en sak som Lars Ångström var inne på, nämligen
              bogvisiret. Han visade upp bilder på det här. Jag har svårt att
              se hur någon kan hävda annat än att det plockades upp där det
              faktiskt plockades upp och där det hittades av en finsk isbrytare.
              Enligt de uppgifter som jag har kunnat få fram är det med stor
              sannolikhet så att de sonarbilder som visades upp här och som
              också utskottet har fått kommer från det tillfälle då ett konsortium
              skulle se om en övertäckning av Estonia var möjlig, alltså månader
              efter haveriet då bogvisiret bevisligen låg uppe på land.
            </seg>
            <seg n="e97c1079">
              Jag och regeringen ser inte i dag någon anledning att betvivla
              orsaken till haveriet, alltså det som haveriutredningen har besvarat,
              men det är viktigt att få mer kunskap om hur sjunkförloppet gick
              till. Därför är det viktigt för sjösäkerheten att vi, som jag
              beskrev, med den nya teknik som finns i dag kan förstå och lära
              mer av detta. Regeringen har hela tiden hävdat att om nya uppgifter
              kommer fram ska de tas på allvar, och det tänker vi fortsätta
              att göra.
            </seg>
          </u>
          <note n="8341fcb5">
            Ajournering
          </note>
          <note n="dbf5e452">
            Kammaren beslutade kl. 13.48 på förslag av talmannen att ajournera
            förhandlingarna till kl. 14.00 då statsministerns frågestund skulle
            börja.
          </note>
          <u who="mona_sahlin_209729" xml:id="i-072eeca4398cf5b4-0" n="55648849" prev="i-0a717e581135b3d4-0">
            <seg n="731dd490">
              Återupptagna förhandlingar
            </seg>
            <seg n="53731577">
              Vi ska börja med statsministerns frågestund.
            </seg>
            <seg n="54e91ae1">
              I samband med detta vill vi särskilt hälsa det norska justitieutskottet,
              som är på besök i riksdagen, välkommet.
            </seg>
            <seg n="bf1ec669">
              Statsministerns frågestund är 45 minuter. En fråga till statsministern
              ska vara av övergripande allmänpolitiskt slag. Frågor och svar
              ska vara korta och i princip inte överstiga en minut.
            </seg>
            <seg n="04bec811">
              Partiföreträdare kan normalt räkna med att få ordet med minst
              en följdfråga eller kommentar. Normalt får statsministern det
              sista inlägget i ett replikskifte, men talmannen kan när han finner
              det befogat ge frågeställaren ordet för ett avslutande inlägg
              om en halv minut. Övriga frågeställare kan normalt räkna med att
              få ordet endast en gång.
            </seg>
            <seg n="f0b219a8">
              Jag ber statsministern och partiföreträdarna att ta plats.
            </seg>
            <seg n="b6257884">
              Arbetslösheten
            </seg>
          </u>
          <note n="4cf4be92">
            Förhandlingarna återupptogs kl. 14.00.
          </note>
          <note n="5b48aacd">
            6 § Statsministerns frågestund
          </note>
          <note n="410ecb98">
            Anf. 33 FÖRSTE VICE TALMANNEN:
          </note>
          <note type="speaker" n="1933be86">
            Anf. 34 FREDRIK REINFELDT (m):
          </note>
          <u who="fredrik_reinfeldt_f17bb9" xml:id="i-d046f44a13b77fdc-0" n="deba4e71">
            <seg n="e258cc5d">
              Herr talman! Nu skulle alla dessa frågestunder kunna handla om
              de senaste socialdemokratiska skandalerna, men jag tror att det
              är bra om också andra frågor får rymmas i samhällsdebatten. Därför
              vill jag ställa frågor om jobben. Det är många som undrar varför
              regeringen inte gör mer när det gäller jobben och varför man i
              grunden accepterar utanförskap.
            </seg>
            <seg n="0bc72e8c">
              Om alla de människor som står utanför arbetsmarknaden skulle
              ta varandra i händerna skulle de sträcka sig från Smygehuk i söder
              ända upp till Riksgränsen i norr, så omfattande är detta problem.
              Det möter regeringen bland annat med en målformulering om att
              det ska vara 4 % öppen arbetslöshet.
            </seg>
            <seg n="e9dbedc1">
              Jag har två invändningar mot det målet. Den ena är att det bara
              uppnås valår. Men den viktigare invändningen är ju att det är
              ett mål som i grunden accepterar stort utanförskap. Vi sätter
              hela fokus på att man inte ska verka arbetslös, men blir utan
              politik för att agera mot utanförskap när det gäller alla dem
              som faktiskt inte får komma till sin rätt.
            </seg>
            <seg n="65817d1d">
              Min fråga blir därför: Varför jobbar regeringen med ett mål som
              i grunden accepterar ett omfattande utanförskap i Sverige?
            </seg>
          </u>
          <note type="speaker" n="d0ce6b89">
            Anf. 35 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-0" n="094e2bad">
            <seg n="dcd77162">
              Herr talman! Av det enkla skälet att det målet kombineras med
              ytterligare ett, att nå en sysselsättningsgrad på 80 %. Vi ligger
              nu på knappt 78 %. De två tillsammans ger en bra bild av arbetsmarknaden.
              Vi har aldrig nått 80 % sysselsättningsgrad. Vi kan nå det, och
              vi ska nå det. Vi har nått de 4 procenten öppen arbetslöshet,
              inte bara valår, vi gjorde det redan år 2000.
            </seg>
            <seg n="4810e8f6">
              Det här är den viktigaste frågan i inrikespolitiken. Det är den
              här frågan som valrörelsen kommer att handla om. Jag har ingenting
              emot Fredrik Reinfeldts utmaning i den här frågan, tvärtom. Låt
              oss hålla fast vid den här debatten och göra detta till valårets
              stora inrikespolitiska fråga. På den beror sedan tryggheten för
              människor i vardagen.
            </seg>
            <seg n="d7a45a3e">
              Vi kommer aldrig att möta arbetslösheten med försämrade förmåner
              i arbetslöshetskassa och i sjukförsäkring. Det är inte de fattiga
              och sjuka som ska betala de nya jobben. Det gör vi tillsammans.
            </seg>
          </u>
          <note type="speaker" n="30d6bb1d">
            Anf. 36 FREDRIK REINFELDT (m):
          </note>
          <u who="fredrik_reinfeldt_f17bb9" xml:id="i-d046f44a13b77fdc-1" n="deba4e71">
            <seg n="56915566">
              Herr talman! Som ni märker tar det väldigt kort stund för en
              socialdemokrat som ska prata jobb att egentligen prata bidrag.
              Det är så det blir hela tiden. Det är inte jobb det handlar om
              längre. Det är vaktslående om stora bidragssystem som är socialdemokratins
              stora uppgift och som lämnar åt andra att stå för jobbpolitiken,
              att vi ska få fram fler jobb i Sverige.
            </seg>
            <seg n="ee08b09a">
              Nu nämnde Göran Persson att man har ett sysselsättningsmål på
              80 %. Jag tycker att det också är ett problematiskt mål därför
              att man kvalificerar sig för att ingå i det målet via att vara
              sjukskriven. Det är inte för mig ett sätt att jobba mot utanförskap.
            </seg>
            <seg n="67794aa5">
              Återigen, om vi inte i politiken styr mot att det ska löna sig
              bättre att arbeta, att vi ska få företag att växa och vilja nyanställa
              i Sverige, blir det lätt en politik som accepterar utanförskap
              och arbetslöshet och som döljer arbetslösheten. Det tycker jag
              att båda de här målen riskerar att leda till.
            </seg>
          </u>
          <note type="speaker" n="3ecca0da">
            Anf. 37 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-1" n="094e2bad">
            <seg n="d6229d17">
              Herr talman! Så till den grad döljer det dock inte arbetslösheten
              att inte de europeiska organen, när man nu jämför Europas länder
              med varandra, återigen konstaterar att det är Sverige som ligger
              främst inom EU-kretsen. Det pressmeddelandet kom alldeles nyss
              efter de fem första åren av Lissabonprocessen. Över detta är vi
              stolta men inte nöjda.
            </seg>
            <seg n="f8376c2c">
              Vi ska fortsätta att pressa tillbaka arbetslösheten, men vi skiljer
              oss från Moderaterna, mot högeralliansen, genom att vi inte accepterar
              att arbetslöshetsförsäkringen beskrivs som bidrag. De som är med
              i den konkurrensutsatta sektorn, de som är med om att riskera
              sina jobb, ska också ha tryggheten i form av en god försäkring
              som ger försörjning om olyckan är framme. Den tryggheten blir
              förutsättningen för utveckling, och där finns den ideologiska
              skillnaden i svensk politik.
            </seg>
            <seg n="b6257884">
              Arbetslösheten
            </seg>
          </u>
          <note type="speaker" n="5f5a8ab0">
            Anf. 38 LARS LEIJONBORG (fp):
          </note>
          <u who="lars_leijonborg_6e9b34" xml:id="i-74584d06f0de0229-0" n="d26eb198">
            <seg n="b8f4bc65">
              Herr talman! Jag tycker inte att statsministern ska få smita
              undan. Hörde ni? Han sade så här: Vi ska fortsätta att pressa
              tillbaka arbetslösheten. Men ni pressar ju inte tillbaka arbetslösheten.
              Det kom siffror från Statistiska Centralbyrån kl. 13 som visar
              på fortsatt dystert läge på arbetsmarknaden. I dag varslar IBM
              ytterligare 500 personer till arbetslöshet. Det är ju det som
              är verkligheten.
            </seg>
            <seg n="fb633777">
              Hans Karlsson, inte han som är ansvarig i regeringen utan hans
              namne som har varit socialdemokratisk EU-parlamentariker och som
              nu jobbar på LO, konstaterade i en intervju i går att Sverige
              nu har europeisk arbetslöshet och att den verkliga arbetslösheten
              är mångdubbelt högre än den officiella statistiken visar.
            </seg>
            <seg n="d4d29ecf">
              Erkänner statsministern att Socialdemokraterna har misslyckats
              hittills i kampen mot arbetslösheten?
            </seg>
          </u>
          <note type="speaker" n="d641f7aa">
            Anf. 39 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-2" n="094e2bad">
            <seg n="09825a3c">
              Herr talman! Vår främsta uppgift är kampen mot arbetslösheten
              och kommer att så förbli. Trovärdigheten i vem som klarar den
              uppgiften bäst avgör nästa års val. Jag ser fram emot den valrörelsen.
            </seg>
            <seg n="7044bb7d">
              Det vi har gjort under de tolv år som vi nästa år har regerat
              är att vi har knäckt en massarbetslöshet som Lars Leijonborg var
              med om att skapa. Fredrik Reinfeldt talade förut om att ta varandra
              i hand och om att de arbetslösa då skulle räcka från Ystad till
              Haparanda. De räckte inte bara från Ystad till Haparanda när Leijonborg
              regerade, utan de räckte tillbaka också.
            </seg>
            <seg n="17a59496">
              Det har vi tagit tag i. Men vi är inte nöjda. Vi måste se till
              att vi fortsätter att pressa arbetslösheten, men inte till priset
              av att vi knäcker människor. Det har Folkpartiet aldrig förstått.
            </seg>
            <seg n="6b2d2d37">
              Tryggheten för den som är arbetslös kan inte ersättas av sänkta
              ersättningar i socialförsäkringarna. Där står vi fast. Där finns
              högeralliansen på den andra sidan. Om denna trygghet som förutsättning
              för strukturförändring och förvandling och om kampen mot arbetslösheten
              blir nästa val en vägdelare, och trovärdigheten i det sammanhanget
              får väljarna avgöra. Jag tror inte att man vill ha mer orättvisor.
              Det löser inte problemen.
            </seg>
          </u>
          <note type="speaker" n="a0a65687">
            Anf. 40 LARS LEIJONBORG (fp):
          </note>
          <u who="lars_leijonborg_6e9b34" xml:id="i-74584d06f0de0229-1" n="d26eb198">
            <seg n="590caa4c">
              Herr talman! Jag hoppas att ni alla lyssnar väldigt noga på vad
              statsministern säger. Han säger så här: Kampen mot arbetslösheten
              kommer främst. Men sedan säger han inte vad som ska göras utan
              han säger vad som inte ska göras. Det är någon bidragsförändring
              som han inte accepterar. Det kanske är motiverat. Men vad ska
              han göra?
            </seg>
            <seg n="2793f670">
              Just i dag har Göran Perssons kollega Gerhard Schröder bjudit
              in den borgerliga oppositionen i Tyskland för att höra vad de
              har att säga för att minska den tyska arbetslösheten. Är Socialdemokraterna
              beredda att lyssna på några andra förslag än fler friår och mer
              pengar till Ams, som kommer från deras stödpartier? Är ni beredda
              att överväga billigare hushållstjänster och avreglering av vårdsektorn
              eller att ta tillbaka det vettlösa att lägga sjukkostnaderna på
              arbetsgivarna? Är ni bereda att sträcka ut en hand till den borgerliga
              oppositionen och gemensamt försöka lösa detta jätteproblem?
            </seg>
          </u>
          <note type="speaker" n="851e2616">
            Anf. 41 Statsminister GÖRAN PERSSON (s):
          </note>
          <u who="goran_persson_061da9" xml:id="i-ffde9e67ecd08ce6-0" n="094e2bad" next="i-31cf86b9cfbdb15f-0">
            <seg n="30c4bf70">
              Herr talman! Jag kan konstatera att innan Schröder träffade den
              borgerliga oppositionen har han också samtalat med mig vid en
              större seminarieövning med hela den tyska
            </seg>
          </u>
          <note n="6b28c346">
            (LARS LEIJONBORG (fp): Det räckte tydligen inte.)
          </note>
          <u who="goran_persson_061da9" xml:id="i-31cf86b9cfbdb15f-0" n="094e2bad" prev="i-ffde9e67ecd08ce6-0">
            <seg n="20969aa5">
              Det visar att vad Sverige har åstadkommit är något som man i
              Europa i övrigt noterar och som bekräftas i dag när EU går igenom
              hela uppläggningen.
            </seg>
            <seg n="06946884">
              Det är rätt typiskt. Det Folkpartiet har att komma med är privata
              vinstintressen i vården. Det är pigjobben, eller som det numera
              heter: hushållssektorns tjänstejobb. För vår del handlar de nya
              jobben om att klara en bra makroekonomi, att klara vettiga ekonomiska
              förhållanden i kommuner och landsting och att se till att vi också
              klarar utbildning och forskning på en nivå som placerar oss i
              framkant. Sedan ska marknadsekonomin också fungera. De nya jobben
              skapas av initiativ som tas inom marknadsekonomins ram. Att tro
              att man kan centraldirigera detta från politiskt håll är ett misstag
              och föga liberalt, Lars Leijonborg.
            </seg>
            <seg n="b6257884">
              Arbetslösheten
            </seg>
          </u>
          <note type="speaker" n="f9c8e564">
            Anf. 42 GÖRAN HÄGGLUND (kd):
          </note>
          <u who="goran_hagglund_759c03" xml:id="i-5c407f7d6871c97f-0" n="fe418ef2">
            <seg n="12ac2d98">
              Herr talman! Göran Perssons svar på frågorna om jobben säger
              att det här är vad valrörelsen kommer att handla om nästa gång.
              Det är säkert bra. Men jag tror att de människor som i dag har
              fått besked i Alingsås, i Eskilstuna, i Huskvarna och i Västerås
              om att verksamheten där läggs ned inom IBM väntar sig några andra
              besked från Sveriges statsminister än att det här är vad valrörelsen
              ska handla om.
            </seg>
            <seg n="d728183c">
              Vi har en utveckling där de svenska stora företagen har expanderat
              rejält under de år Göran Persson har varit statsminister. Men
              expansionen har skett utomlands. När de har anställt ytterligare
              300 000 personer har det varit utomlands. I Sverige har sysselsättningen
              i de här företagen minskat. Statsministern kan väl inte mena att
              det här enbart sker utan hänsynstagande till företagsklimatet
              i Sverige, eller gör det det?
            </seg>
            <seg n="a87630ec">
              Svenskt Näringsliv presenterade i dag en enkätundersökning som
              visar att över en halv miljon jobb kan komma att flyttas ut från
              vårt land under de kommande fem åren. Vad gör regeringen för att
              hindra en sådan utveckling?
            </seg>
          </u>
          <note type="speaker" n="31496fe4">
            Anf. 43 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-3" n="094e2bad">
            <seg n="4d2a59d5">
              Herr talman! Denna diskussion har vi haft i snart 20 års tid.
              Vi har hela tiden skrämts från den borgerliga kanten med att jobben
              lämnar Sverige. Vi har sett att när vi har misskött våra offentliga
              finanser, när vi inte har klarat inflation och ränteläge, då har
              det varit sant. Då har jobben försvunnit och inga nya har kommit
              i stället.
            </seg>
            <seg n="bb5806d7">
              Vi kan se att den privata sysselsättningen har ökat i Sverige.
              Det är den offentliga sysselsättningen som har stått still. Det
              är kommuner och landsting som inte har haft den tillväxt de borde
              ha haft. Hela ökningen har kommit i den privata sektorn, i små
              och medelstora företag, i produktion och i tjänster. Så ser det
              ut.
            </seg>
            <seg n="eb31c314">
              Svaret från de borgerligas sida är att den utvecklingen ska fortas
              på genom att man ytterligare försämrar i de sociala försäkringarna
              och ökar otryggheten. Vad svarar Göran Hägglund dem som finns
              i Eskilstuna, i Västerås och runtomkring som nu förlorar jobben
              och som om det hade varit en borgerlig regering också hade förlorat
              sina inkomster eller fått dem halverade?
            </seg>
          </u>
          <note type="speaker" n="a906710e">
            Anf. 44 GÖRAN HÄGGLUND (kd):
          </note>
          <u who="goran_hagglund_759c03" xml:id="i-5c407f7d6871c97f-1" n="fe418ef2">
            <seg n="96188227">
              Herr talman! Jag tror att alla hör att här är det undanflykter
              som gäller. Den här mannen är Sveriges statsminister och han har
              ansvaret för utvecklingen i vårt land. Jag som oppositionspolitiker
              är den som förväntas svara på frågorna som kommer från förtvivlade
              människor i Alingsås, Huskvarna, Västerås och Eskilstuna i dag.
              Det är svagt.
            </seg>
            <seg n="7b852833">
              Sverige är exportberoende. Vad som händer just nu är att vi inte
              bara är framstående när det gäller att exportera varor och tjänster.
              Just nu exporterar vi jobb och företag från vårt land. De som
              förlorar sitt arbete frågar sig vad den yttersta makten i Sverige
              vill göra för att motverka en sådan utveckling. Jag tror att de
              vill ha svar på den frågan.
            </seg>
          </u>
          <note type="speaker" n="144a4dec">
            Anf. 45 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-4" n="094e2bad">
            <seg n="951c973c">
              Herr talman! Svaret på den frågan är följande: Vi fortsätter
              en politik för låg inflation, låga räntor och stora satsningar
              på forskning, utbildning och regionalpolitik, på infrastruktur
              och på allt det som skapar förutsättningar för en dynamisk marknadsekonomi
              att fungera. I Sverige fungerar den uppenbarligen bättre än i
              många andra länder. Tro inte Göran Hägglund, och andra borgerliga
              företrädare, att ni ska slippa undan att redovisa vilken politik
              ni vill driva. Så här långt har det bara handlat om ett enda konkret
              besked: om att sänka arbetslöshetsförsäkringen, attackera kollektivavtalen
              och ge sig på sjukersättningarna. Där finns ni. Den hårda högerpolitiken
              kommer vi att fortsätta att bekämpa.
            </seg>
            <seg n="cb05e7b7">
              Kollektivavtalen
            </seg>
          </u>
          <note type="speaker" n="8013563a">
            Anf. 46 LARS OHLY (v):
          </note>
          <u who="lars_ohly_d95919" xml:id="i-4bfe00543677ddd6-0" n="aeb327aa">
            <seg n="a38e8371">
              Herr talman! Kampen för jobben har högsta prioritet. Men det
              handlar inte om jobb på vilka villkor som helst. Det visade LO-facken
              i dag när de demonstrerade utanför riksdagshuset för kollektivavtalen.
            </seg>
            <seg n="1b6c6b00">
              Kollektivavtalen hotas i dag, inte bara av borgerliga förslag
              utan också av EU-regler om fri rörlighet, av ett tjänstedirektiv
              som riskerar att urholka kollektivavtalen, av nya anställningsformer
              som omöjliggör för människor att ställa krav på sina arbetsplatser,
              av att seriösa företag utsätts för konkurrens av oseriösa företag
              utan kollektivavtal och av en del politiska förslag.
            </seg>
            <seg n="6b507ed7">
              Jag har tidigare ställt frågan till statsministern: Är du beredd
              att medverka till att förstärka arbetsrätten, att förstärka lagen
              om anställningsskydd, att återställa turordningsreglerna i små
              företag, att ställa krav på kollektivavtal vid offentlig upphandling
              och att utkräva ansvar av företag som lägger ned lönsam verksamhet?
            </seg>
          </u>
          <note type="speaker" n="11d01efc">
            Anf. 47 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-5" n="094e2bad">
            <seg n="743ef3c4">
              Herr talman! Jag har aldrig tvekat att försvara kollektivavtal
              och arbetsrätt. Det är viktigt att vi får en debatt om detta.
              Under våren har det hävdats att svenska löntagare skulle tjäna
              för mycket. Det har hävdats att tryggheten skulle vara för stark
              på arbetsmarknaden. Så är det inte. Vi kan mycket väl behöva förstärka
              arbetsrätten. Ett område som Hans Karlsson har pekat på är att
              hantera föräldrar som ska ha barn och deras anställningsskydd.
              Det finns flera. Vi är öppna för en sådan diskussion. Vi för samtal
              med de fackliga organisationerna i den trygga förvissningen att
              vi är konkurrenskraftiga i Sverige. Vi håller ihop vårt samhälle
              i Sverige bara om det också finns trygghet för vanliga människor
              både i anställningen och i samhällslivet i övrigt. Sedan vet vi
              att framtiden bjuder på mer av omställningar, mer av utmaningar.
              Svaret på detta är inte att göra sig av med det som skapar tryggheten
              för vanliga löntagare, det vill säga kollektivavtalen.
            </seg>
          </u>
          <note type="speaker" n="72d0814d">
            Anf. 48 LARS OHLY (v):
          </note>
          <u who="lars_ohly_d95919" xml:id="i-4bfe00543677ddd6-1" n="aeb327aa">
            <seg n="1adcb138">
              Herr talman! Kampen mot arbetslösheten är viktig av tre skäl.
              Det första är vi alla överens om, nämligen den tragik som drabbar
              den som blir arbetslös och som ofta leder till depressioner, självmordstankar
              och oerhörda sociala problem. Det andra är de flesta överens om,
              nämligen att arbetslösheten kostar ekonomiskt. Det blir sämre
              inkomster till statskassan, och det blir mer utgifter eftersom
              åtminstone hälften av oss i den här salen är överens om att man
              inte ska försämra ersättningsnivåerna.
            </seg>
            <seg n="86a55ecf">
              Det tredje skälet skiljer oss åt. Det borde vi ha gemensamt,
              nämligen att arbetslösheten är en fiende till oss som vill ha
              rättvisa villkor. Den förstärker makten hos arbetsgivarna. Därför
              måste vi också såväl i tider av hög som i tider av låg arbetslöshet
              se till att förstärka arbetstagarnas ställning på arbetsmarknaden.
            </seg>
            <seg n="610df5db">
              Därför tar jag det som åtminstone ett halvt löfte att vi nu ska
              diskutera att förstärka löntagarnas möjligheter att påverka sin
              arbetssituation på arbetsplatsen, att vi ska få möjligheter att
              utkräva ansvar av företag som inte tar något socialt ansvar och
              att vi ska få möjligheter att förstärka lagen om anställningsskydd
              så att orättvisa villkor upphävs. Jag vill att statsministern
              nu ger ett besked om att vi tillsammans kommer att stå emot de
              attacker som finns mot kollektivavtalen från EU liksom från borgerliga
              partier.
            </seg>
          </u>
          <note type="speaker" n="5a540035">
            Anf. 49 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-6" n="094e2bad">
            <seg n="e6334303">
              Herr talman! Jag ser framför mig en bred allians av progressiva
              krafter som står upp för den samhällsmodell vi har i Sverige med
              bra kollektivavtal, en stor gemensam sektor som vi betalar tillsammans
              via skatten, ett modernt utbildningsväsende, bra infrastruktur
              och en ambition att ställa om Sverige till ett grönt folkhem.
              Omkring detta kommer det att gå att samla en mycket stor och bred
              majoritet.
            </seg>
            <seg n="ad91a10e">
              Mot den majoriteten finns en annan gruppering som nu växer fram.
              Det är det som valrörelsen kommer att handla om. Lars Ohly kommer
              att ingå i en stor progressiv allians. Det finns många fler som
              kommer att vara med där, också bland dem som traditionellt räknas
              till borgerliga kretsar. Den svenska modellen har ett fast och
              stort folkligt stöd.
            </seg>
            <seg n="e58267e7">
              Nya arbetstillfällen i den privata sektorn
            </seg>
          </u>
          <note type="speaker" n="378a29ba">
            Anf. 50 MAUD OLOFSSON (c):
          </note>
          <u who="maud_olofsson_1bc509" xml:id="i-3fbf98c02b5e20f6-0" n="00c63058">
            <seg n="0c07072f">
              Herr talman! Jag tror att de allra flesta människor vill ha jobb.
              Bidragen ska finnas där när jag blir sjuk eller när jag blir arbetslös.
              Men de allra flesta vill kunna försörja sig själva.
            </seg>
            <seg n="036b42ed">
              Det är då så oerhört tragiskt när man hör ett gammalt arbetarparti
              prata mer om bidrag än om hur jobb ska skapas.
            </seg>
            <seg n="f95fb0b2">
              När Pär Nuder häromveckan pratade om regeringens planer för att
              skapa jobb och utveckling hörde inte jag att han sade ordet företag
              vid ett enda tillfälle. Han skulle satsa 1 miljard på att få 10
              000 i sysselsättning, och det var Ams och det var offentlig sektor.
              1 miljard för 10 000! Det är över en halv miljon som är arbetslösa
              och som står utanför.
            </seg>
            <seg n="d17cd849">
              Med samma logik som att man satsar 1 miljard för att få 10 000
              i sysselsättning, skulle vi med 50 miljarder kunna göra kraftfulla
              insatser för att minska kostnaden för att anställa människor inom
              företagen i Sverige och behålla jobben i Sverige. Min fråga till
              statsministern är: Varför är det så orimligt, när det är rimligt
              för er att satsa på Ams och den typen av åtgärder?
            </seg>
          </u>
          <note type="speaker" n="47c4adbb">
            Anf. 51 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-7" n="094e2bad">
            <seg n="57754fd9">
              Herr talman! Den budget som började gälla vid årsskiftet var
              en budget som innehöll stora satsningar, inte minst på kommuner
              och landsting, för att de ska klara att inte bara behålla sin
              sysselsättning utan också öka den. Den budgeten beskrevs av oppositionen,
              med Maud Olofsson i spetsen, som en ansvarslös budget för överhettning.
            </seg>
            <seg n="e8a26bbf">
              Nu ser vi att det var en riktigt avvägd budget. Vi behöver troligen
              göra mer, och vi kommer att göra mer. Samtidigt tror vi att det
              vi har åstadkommit i form av goda ekonomiska förutsättningar i
              Sverige också gör att marknadsekonomin fungerar på ett sådant
              sätt att nya arbetstillfällen också växer fram i den privata sektorn.
            </seg>
            <seg n="63b92822">
              De här sakerna tillsammans gör att jag känner optimism och tror
              mer på Ams långsiktiga bedömning att det är arbetskraftsbrist
              som är Sveriges problem och inte arbetslöshet.
            </seg>
          </u>
          <note type="speaker" n="90025482">
            Anf. 52 MAUD OLOFSSON (c):
          </note>
          <u who="maud_olofsson_1bc509" xml:id="i-3fbf98c02b5e20f6-1" n="00c63058">
            <seg n="f71bacbf">
              Herr talman! Vi vet att om vi ska ha en väl fungerande välfärd
              måste vi ha en stark produktion i Sverige. Vi måste ha privata
              företag som kan sälja varor och tjänster, så att vi kan få anställa
              människor, så att vi kan få skattepengar till välfärden. Det är
              så vi bygger välfärden.
            </seg>
            <seg n="1800bf72">
              Det Socialdemokraterna och regeringen gör är att med konstgjord
              andning och bidragsförsörjning förpassa människor till passivitet.
              Jag tycker att det är en oerhört hård politik, därför att alla
              dessa människor vill på ett eller annat sätt bidra. Och ni fortsätter
              att styra in människor i bidragsförsörjning i stället för att
              ställa frågan: Vad kan du bidra med? Hur kan vi förenkla så att
              fler företag kan anställa dig så att vi också kan få pengar till
              välfärden?
            </seg>
            <seg n="66f0260d">
              Jag är mycket överraskad över att en socialdemokratisk regering,
              en gammal arbetarregering, inte ser jobb som det som både stärker
              självkänslan hos individen och stärker möjligheterna att klara
              finansieringen av den gemensamma välfärden. Det är oerhört överraskande.
            </seg>
            <seg n="8fba8a90">
              Jag skulle bara i slutklämmen vilja fråga: Vad tänker ni göra
              för att skapa jobb i den privata sektorn?
            </seg>
          </u>
          <note type="speaker" n="7d74d027">
            Anf. 53 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-8" n="094e2bad">
            <seg n="80b594eb">
              Herr talman! Det är detta som är de borgerligas problem: Man
              ser bara den privata sektorn. Den privata sektorn i Sverige utvecklas
              starkt i dag. Det har blivit hundratusentals nya arbetstillfällen
              sedan vi kom i regeringsställning och 35 00040 000 nya företag
              varje år. Antalet konkurser viker.
            </seg>
            <seg n="fc1e06c3">
              Vi har problem med en del av arbetsmarknaden, och det är den
              offentliga sektorn. Det är kommuner, och det är landsting.
            </seg>
            <seg n="f0760aae">
              Det är inte konstgjord andning, Maud Olofsson, att bygga ut de
              resurser vi ska använda för vård och omsorg av äldre. Det är inte
              konstgjord andning att se till att vi har fler lärare i klassrummen.
              Det är inte konstgjord andning att se till att sjukhusens operationsköer
              kortas. Det är tvärtom: meningsfulla arbeten som skapar högre
              välfärd och stärker Sveriges konkurrenskraft.
            </seg>
            <seg n="fbd55efd">
              Där skiljer vi oss åt. Vi tror inte bara på den privata sektorn.
              Vi tror också att det behövs en stark offentlig sektor. För det
              behöver vi en gemensam finansiering i form av skatter. Blandekonomi
              är bättre än den ensidiga privatkapitalistiska modell som Maud
              Olofsson och de borgerliga står för.
            </seg>
          </u>
          <note n="1a14646e">
            Folkomröstning om EU:s grundlag
          </note>
          <note type="speaker" n="b8048126">
            Anf. 54 PETER ERIKSSON (mp):
          </note>
          <u who="peter_eriksson_2b69c1" xml:id="i-2b12bcdd0df3e677-0" n="04c749fc">
            <seg n="42b45e44">
              Herr talman! Det är alldeles för många som finns i ett utanförskap
              i dag. Det är ingen tvekan om det. En sådan grupp är alla de människor
              som är födda utomlands och bor i Sverige och som har en betydligt
              högre arbetslöshet. Vi har nu lagt en rad förslag inför budgetförhandlingarna
              i vår om hur man ska kunna komma till rätta med den diskriminering
              som finns på arbetsmarknaden. Det ska bli intressant att höra
              vad regeringen säger om det, och också borgarna.
            </seg>
            <seg n="170ae941">
              Jag tänkte dock ta upp en annan fråga, och det är en fråga som
              det har pågått en liten folkrörelse kring i Sverige. Just i dagarna
              har vi samlat över 100 000 namn som på tisdag ska lämnas in till
              regeringen om en folkomröstning när det gäller EU:s grundlag.
              Det pågår folkomröstningar, och det kommer att göra det i år och
              nästa år runtom i Europa i den frågan.
            </seg>
            <seg n="3f418a50">
              Det verkar vara så att somliga ministrar är på semester och andra
              inte vill ta emot namnen av andra skäl. Har Göran Persson och
              regeringen någon minister som orkar ta emot de 100 000 namnen
              på tisdag, när alla namnlistor ska lämnas in? Finns det någon
              som vågar och orkar ta emot dem?
            </seg>
          </u>
          <note type="speaker" n="af8cd863">
            Anf. 55 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-9" n="094e2bad">
            <seg n="efe6ea9c">
              Herr talman! Det var en av dagens svårare frågor. Kraften finns
              nog där, men om sedan tiden finns där återstår att se. Jag ska
              själv ta mig an frågan och se om vi inte kan hitta ett lämpligt
              statsråd som möter alla de goda krafter som nu har samlat namn
              runtomkring i Sverige.
            </seg>
            <seg n="f4be42a3">
              Men att ett statsråd tar emot uppvaktningen betyder inte att
              vi skulle ha bytt uppfattning i sak. Vi tror inte på den där folkomröstningen,
              av det enkla skälet att vi tror att det är riksdagen som ska ta
              ställning till frågan och som efter en diskussion här i kammaren
              och i Sverige i övrigt ska ta ställning till om vi ska godkänna
              eller förkasta fördraget. Vi vill inte avhända riksdagen det inflytandet
              och den makten.
            </seg>
            <seg n="3bb565a7">
              Det finns en principiell skiljelinje, och den går där sedan lång
              tid tillbaka. Det innebär inte att jag inte uppskattar de demokratiska
              insatser som görs i en folkomröstningskampanj och en namninsamlingskampanj.
              Tvärtom de är välkomna. Men det innebär inte att jag delar deras
              uppfattning.
            </seg>
          </u>
          <note type="speaker" n="f25783f5">
            Anf. 56 PETER ERIKSSON (mp):
          </note>
          <u who="peter_eriksson_2b69c1" xml:id="i-572542cfe54d5bec-0" n="04c749fc" next="i-82100713f54a96ea-0">
            <seg n="eebf2821">
              Herr talman! Det vore intressant om till och med Göran Persson
              själv kunde ta emot de 100 000 namnen. Det skulle vara ett sätt
              att visa respekt för att det finns ett demokratiskt engagemang
              bland många människor att vara med och påverka.
            </seg>
            <seg n="40653cba">
              Det är lite synd att de här herrarna och damerna, både borgare
              och socialdemokrater, inte vill låta svenska folket påverka. Jag
              trodde att det var det som var skälet till att vi skulle bli medlemmar
              i EU. Men när vi nu väl är där är det tydligt att man inte har
              förtroende för svenska folket i den utsträckningen, utan man måste
              hålla det inom riksdagen för att det ska bli ett riktigt beslut.
            </seg>
            <seg n="bb37899c">
              Jag tycker att det är tråkigt. Det hade varit mycket mer intressant
              att försöka få i gång en ordentlig debatt om EU-medlemskapet,
              våga ha lite tilltro till att svenska folket är vuxna människor
              som kan ta det här beslutet.
            </seg>
          </u>
          <note n="934e297d">
            (FÖRSTE VICE TALMANNEN: Och så frågan!)
          </note>
          <u who="peter_eriksson_2b69c1" xml:id="i-82100713f54a96ea-0" n="04c749fc" prev="i-572542cfe54d5bec-0">
            <seg n="82588fd1">
              Frågan är: Kommer till och med Göran Persson själv att orka ta
              emot de här listorna?
            </seg>
          </u>
          <note type="speaker" n="ab8a854f">
            Anf. 57 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-10" n="094e2bad">
            <seg n="11f48349">
              Herr talman! Jag tycker att det är synd att Peter Eriksson befriar
              den församling som sitter framför mig från den arbetsuppgiften
              och den trovärdighet som består i att ni representerar svenska
              folket. Det är viktigt att tro på den representativa demokratin.
            </seg>
            <seg n="710ce237">
              Det innebär inte att vi för den sakens skull skulle vara motståndare
              till folkomröstningar i alla fall. Ibland är det berättigat. Men
              i det här fallet gör man en så liten förändring av det här fördraget
              att vår grundläggande relation till EU inte motiverar en ny folkomröstning.
              Det är riksdagen som ska ratificera det. För det bär ni ansvaret
              i relation till era väljare. Vi vet att det ansvaret vill ni och
              kan ni ta.
            </seg>
            <seg n="44bee3fe">
              Att sedan vissa andra tycker att vi ska göra det i form av en
              folkomröstning är ett naturligt uttryck för deras uppfattning.
            </seg>
            <seg n="2d34e9aa">
              Om jag kan, Peter Eriksson, ska jag med glädje ta emot den mycket
              aktiva församling som har fått ihop 100 000 namn. Jag kan inte
              på förhand lova, med tanke på min kalender, men om jag kan gör
              jag det gärna. Jag sätter värde på det arbete de har uträttat,
              men jag tror att i det här fallet är det den församling som sitter
              framför mig som ska ta beslutet.
            </seg>
            <seg n="ccd2e4df">
              Sysselsättningen bland utlandsfödda
            </seg>
          </u>
          <note type="speaker" n="4e132f40">
            Anf. 58 LUCIANO ASTUDILLO (s):
          </note>
          <u who="unknown" xml:id="i-361605cfff64cfbd-0" n="21482ede">
            <seg n="e65e8085">
              Herr talman! Det är härligt att högeralliansen vill ta debatten
              om jobben. Jag vill prata lite om sysselsättningsmålet på 80 %,
              som regeringen har lagt fast.
            </seg>
            <seg n="107a4f66">
              Enligt min uppfattning jag delar den med Hasse Karlsson går det
              inte att nå om vi inte får fler invandrare i arbete. Klyftan mellan
              inrikes och utrikes födda är i dag 16 %. Det är ungefär 120 000
              fler i arbete om vi kunde minska den klyftan.
            </seg>
            <seg n="d52af355">
              Konjunkturinstitutets Ingemar Hansson har sagt att kan vi bara
              halvera den här klyftan skulle statskassan få ungefär 50 miljarder
              mer att röra sig med. Därför är min fråga till statsministern
              utifrån detta och också utifrån att Nuder, finansministern, varit
              så tydlig kring att kampen mot arbetslösheten blir huvudfrågan:
              Vad konkret kan vi göra för att hjälpa de kommuner där utanförskapet
              är så stort just i dag?
            </seg>
          </u>
          <note type="speaker" n="627e2dd8">
            Anf. 59 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-11" n="094e2bad">
            <seg n="29a5a382">
              Herr talman! Luciano Astudillo har rätt. Vi når nästan sysselsättningsgraden,
              sysselsättningsmålet, för dem som är födda i Sverige. Men för
              dem som har kommit flyttande till vårt land och nu bor, lever
              och verkar i vårt land kommer vi inte upp till mer än någonstans
              omkring 60 %. Där har vi vår stora arbetskraftsreserv dessutom.
              Det är den här gruppen som, om vi är skickliga, kommer att klara
              en högkonjunktur som kommer att kunna rulla i flera år utan arbetskraftsbrist.
            </seg>
            <seg n="719c07aa">
              Validering av deras examina, personlig handledning för att de
              ska komma i kontakt med nya jobb, speciellt inriktade utbildningsinsatser,
              inte minst med avseende på kunskaper i det svenska språket, och
              uppsökande verksamhet är några av de åtgärder som vi ska tillgripa.
              Dessutom är det en insikt som är viktig. Man kan inte dra alla
              med en utländsk bakgrund över en kam. Gruppen är oerhört sammansatt.
              Där finns alltifrån de högst utbildade akademiker över till analfabeter,
              och det finns de som har kommit nyligen till Sverige och de som
              har bott här länge. Det är en stor skara människor med olika profil,
              men jag delar frågeställarens uppfattning. Detta är en möjlighet
              som vi nu ska använda oss av i den konjunkturuppgång som kommer
              att resultera i nya jobb, inte bara i privat sektor utan också
              i offentlig. Dessa människor behöver vi.
            </seg>
            <seg n="8d6bf09b">
              Trängselskatterna
            </seg>
          </u>
          <note type="speaker" n="91febaa9">
            Anf. 60 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-37ed253e5f481363-0" n="9c2a2cdf">
            <seg n="8df93d9a">
              Herr talman! Det är inte nog med att stockholmarna inte vill
              ha några biltullar. Det kommer också att få väldigt stora konsekvenser
              för våra domstolar om det här försöket genomförs.
            </seg>
            <seg n="cb2bec3c">
              Om så lite som en promille, det vill säga en av tusen, skulle
              överklaga sina trängselskattebeslut skulle det innebära en extra
              kostnad för domstolsväsendet på 120 miljoner kronor. Då kan man
              tänka på att domstolarna i dag har ett underskott på ungefär 60
              miljoner kronor, och det beräknas öka.
            </seg>
            <seg n="72f47f0e">
              Min fråga är då: Är det politiskt försvarbart att fortsätta med
              den här försöksverksamheten eller ens att starta upp den och att
              belasta domstolarna med mer än hundra miljoner kronor extra för
              att pröva trängselskatter i Helsingfors?
            </seg>
          </u>
          <note type="speaker" n="ad3b399f">
            Anf. 61 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-12" n="094e2bad">
            <seg n="0fd6f501">
              Herr talman! Det där är ett dåligt argument som skulle ha kunnat
              användas också om parkeringsboten, om någon hade kommit på tanken
              att försöka stoppa den för några år sedan, eller någon annan typ
              av förseelse.
            </seg>
            <seg n="86d6caaa">
              Jag har aldrig stött på en fråga som har mött så mycket konstiga
              invändningar som trängselskatterna gör i Helsingfors. Jag har
              heller aldrig stött på en fråga som, när man tittar sig runtomkring
              i världen där den har införts, exempelvis i London, möter och
              röner så stor uppskattning.
            </seg>
            <seg n="e29a3a5f">
              Vi måste inse en sak. Vi lever på ett sätt, transporteras på
              ett sätt, som inte är långsiktigt hållbart. Vi ska lämna efter
              oss en värld till våra barn och barnbarn som är bättre än den
              vi ärvde. Vi kommer att få göra miljöpolitiska insatser för att
              hantera den stora trafikmängd vi har. Trängselskatter är ett uttryck
              för detta. De är säkert inte perfekta, men att avstå från försöket
              och sätta käppar i hjulet tycker jag är ansvarslöst.
            </seg>
            <seg n="05478f6a">
              Vi ska nog lösa problemet med domstolarna också. Det finns väldigt
              många som kommer att fortsätta att hitta problem, men det stora
              bekymret, mina vänner, är om vi inte gör någonting alls. Då lämnar
              vi någonting till barn och barnbarn som vi inte kommer att vara
              stolta över.
            </seg>
            <seg n="6b0fd792">
              Stödet till de politiska ungdomsförbunden
            </seg>
          </u>
          <note type="speaker" n="a646479c">
            Anf. 62 AXEL DARVIK (fp):
          </note>
          <u who="axel_darvik_51b0b0" xml:id="i-00b8c32f0a3ebfe5-0" n="d8265f75">
            <seg n="3929bbf7">
              Herr talman! Återigen skakas arbetarrörelsen av skandaler. Nu
              senast är det socialdemokratiska ungdomsförbundet SSU som avslöjats
              i medierna för fusk med offentliga bidrag.
            </seg>
            <seg n="41acfda8">
              I regeringen finns det flera ministrar som enligt uppgift har
              varit ansvariga för att SSU fuskat till sig många miljoner i bidragspengar
              under flera år. Särskilt märkligt är det kanske att den förra
              SSU-förbundssekreteraren och nuvarande ungdomsministern Lena Hallengren
              inte har gjort någonting för att sätta stopp för fuskandet med
              bidragspengar.
            </seg>
            <seg n="16b2a10f">
              Vi i Folkpartiet har kämpat för att införa mandatbaserade bidrag
              till ungdomsförbunden. Stöder du det? Och hur ser du på ministrarnas
              inblandning i SSU-affären? Vad kommer du att göra som statsminister
              för att sätta punkt för fuskandet med medlemsbidrag?
            </seg>
          </u>
          <note type="speaker" n="1d7e1831">
            Anf. 63 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-13" n="094e2bad">
            <seg n="5d7ebbc5">
              Herr talman! Jag förutsätter att de i SSU klarar ut sin byk själva.
              Det har de kraft att göra, och det håller de uppenbarligen på
              med. Sedan hoppas jag innerligt att inte också andra ungdomsförbund
              har gjort samma misstag jag hoppas verkligen detta.
            </seg>
            <seg n="639d7ea5">
              Om vi ska byta modell för hur vi beviljar bidrag återstår att
              se. En del vill fördela bidragen efter antalet mandat i kammaren.
              Principen har varit att om man är ute bland unga människor och
              värvar medlemmar och har framgång på så sätt ska det också avspeglas
              i det stöd man får från samhället. Jag tycker att det är en sund
              princip. Skulle det undergrävas, genom att det inte går att kontrollera,
              och missbrukas växer det säkert fram en sådan opinion som Darvik
              talar om som kräver fördelning efter mandat. Men där är vi inte
              än.
            </seg>
            <seg n="2e37a80b">
              Sedan vill jag rekommendera att man är lite försiktig innan man
              går på enskilda statsråd och anklagar dem för det ena och det
              andra. Vi får se om det finns någonting som går att lägga dem
              till last. Jag har fullt förtroende för de unga statsråd som finns
              i regeringen och som har bakgrund i mitt eget ungdomsförbund.
            </seg>
            <seg n="df3bcd8c">
              Stödet till skogsägare för stormskador
            </seg>
          </u>
          <note type="speaker" n="6d107f6c">
            Anf. 64 MARIA LARSSON (kd):
          </note>
          <u who="maria_larsson_49fd18" xml:id="i-60806a3390d45a1e-0" n="d2450961">
            <seg n="720b9765">
              Herr talman! Jag tyckte att jag hörde någonting från statsministern
              tidigare som pekade på att vi skulle få fler företag i det här
              landet. Jag vill bara upplysa om att vi har 28 000 färre företag
              i dag än vad vi hade för tio, elva år sedan när regeringen trädde
              till. Det är den faktiska verkligheten.
            </seg>
            <seg n="bc495435">
              Men jag tänkte tala om en grupp företagare som är nog så viktiga,
              även om merparten av dem är soloföretagare. Det är Sveriges skogsägare.
            </seg>
            <seg n="7af4bb4a">
              Vi hade en katastrof som nu ligger några månader tillbaka i tiden
              när en hel årsavverkning, sett över Sverige som nation, fälldes
              över en enda natt. Det var en gigantisk katastrof med våra nationella
              mått mätt.
            </seg>
            <seg n="df93e8a2">
              Nu väntar de katastrofdrabbade skogsägarna på besked från regeringen.
              Blir det något direktstöd som utbetalas? LRF har föreslagit att
              man till exempel kan lägga 50 kr kubikmetern för det som överstiger
              en årsavverkning för den enskilde skogsägaren. Hur blir det? Ska
              skogsägarna ta smällen? Blir det något direktstöd? När kommer
              besked?
            </seg>
          </u>
          <note type="speaker" n="412a4602">
            Anf. 65 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-14" n="094e2bad">
            <seg n="a30bdf12">
              Herr talman! Jag vill först bara rätta det som frågeställaren
              tar upp om antalet företag. Det har skett en statistisk minskning
              ja. Men det är småbutiker och det är små icke lönsamma jordbruk
              som har försvunnit.
            </seg>
            <seg n="0baf4c20">
              Ser man på utvecklingen de senaste åren är den mycket stark.
              Under det senaste året har antalet aktiebolag ökat med 29 %, antalet
              handelsbolag med 23 % och ekonomiska föreningar med 46 %. Och
              konkurserna, Maria Larsson, de som fanns en gång i tiden, är nästan
              borta.
            </seg>
            <seg n="5301cfb5">
              Skogsägarna ja, det är klart att det behövs ett stöd. Och vi
              har gett ett direktstöd, inte 50 kr per kubikmeter utan 10 kr
              per kubikmeter för att underlätta kostnaderna för transporter.
              Vi är inte färdiga i vår relation med skogsägarna och de enskilda
              skogsbönderna. Vi vill fortsätta det samtalet.
            </seg>
            <seg n="474ca41b">
              I början var det viktigt att klara avverkningen genom befrielse
              från dieselskatt för de maskiner som finns i skogen, klara lagringen
              genom ett statligt stöd till hälften av lagringskostnaden och
              också klara transportkostnaderna genom detta direktbidrag.
            </seg>
            <seg n="30a10719">
              Dessutom handlar det om borttagna farledsavgifter och sänkta
              kostnader för tågtransporter och ovanpå detta ytterligare pengar
              för underhåll av skogsbilvägar. Det är ett stort program.
            </seg>
            <seg n="4841954a">
              Nu har vi också sökt pengar hos EU, och när vi får det beskedet
              vet vi ytterligare en pusselbit. Jag är fortsatt öppen för samtal
              med skogsägarna och deras representanter. Vi har på inget sätt
              avslutat den diskussionen.
            </seg>
          </u>
          <note type="speaker" n="18b21376">
            Anf. 66 MARIA LARSSON (kd):
          </note>
          <u who="maria_larsson_49fd18" xml:id="i-60806a3390d45a1e-1" n="d2450961">
            <seg n="5e50aa35">
              Herr talman! Jo, det är riktigt att företagandet ökade något
              föregående år, men dessförinnan har det varit en lång räcka av
              år. Och för mig är de viktiga företag också om de inte har så
              många anställda. Jag tycker att det är ett konstigt sätt att uttrycka
              sig på, som att butiker inte skulle räknas. De bidrar i allra
              högsta grad till Sveriges utveckling som företagarnation.
            </seg>
            <seg n="ab59d559">
              Jag fick inget svar på min fråga: Kommer direktstöd att utbetalas,
              och när kommer beskedet?
            </seg>
          </u>
          <note type="speaker" n="54384407">
            Anf. 67 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-15" n="094e2bad">
            <seg n="5fedbb70">
              Herr talman! Jag har redan svarat på frågan om direktstöd. Vi
              skiljer oss åt i nivån. Vi fortsätter diskussionen med skogsägarnas
              representanter.
            </seg>
            <seg n="e85751af">
              Jag tror att Maria Larsson ska vara lite försiktig. Vi genomgår
              en enorm strukturförändring i detaljhandeln. Det kan vem som helst
              se som följer den utvecklingen. Vi kan beklaga att små butiker
              försvinner. Ibland är det smärtsamt, men det är ingen tvekan om
              vad som händer med matpriser och konsumentpriser. De går nedåt.
              Det skapar nya välfärdsvinster som gör att människor använder
              de pengarna för jobb någon annanstans. Det är en strukturförändring
              som troligen är mycket bra för Sveriges löntagare och pensionärer.
            </seg>
            <seg n="df3bcd8c">
              Stödet till skogsägare för stormskador
            </seg>
          </u>
          <note type="speaker" n="caacd43d">
            Anf. 68 LENNART BEIJER (v):
          </note>
          <u who="lennart_beijer_79902a" xml:id="i-dcb8deb9b3c3546d-0" n="44cad23d">
            <seg n="705e4296">
              Herr talman! För väldigt många skogsägare innebar stormen att
              deras sparkapital och det de jobbat för hela sitt liv bara föll
              till marken. Regeringen var snabbt på plats. Regeringen har vidtagit
              de rätta åtgärderna. Men, statsministern, det börjar ändå mullra
              i de småländska skogarna. Dessa skogsägare undrar om vi har glömt
              dem. De undrar om politikerna i Helsingfors verkligen prioriterar
              den här naturkatastrofen. Därför är det bra om statsministern
              kan ge några lugnande ord till dessa skogsägare.
            </seg>
          </u>
          <note type="speaker" n="9e8d8d77">
            Anf. 69 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-16" n="094e2bad">
            <seg n="7cad21af">
              Herr talman! Vi har definitivt inte glömt denna tragedi. Utöver
              ett besök i området i officiella sammanhang har jag också varit
              där senare, enskilt och privat, för att skaffa mig en överblick
              av hur det ser ut. Det är fruktansvärt. Det är precis som Lennart
              Beijer säger. Det här är en katastrof för den enskilde. Det begriper
              vi. Vi begriper också att det ställs stora krav på samhället nu
              att gå in med ett direktstöd. Hur det ska se ut får vi diskutera.
              Vi har gett ett första som ska syfta till att underlätta transporterna.
              Med det är man inte nöjd. Man vill ha mer. Jag förstår det kravet
              samtidigt som det faktiskt kostar stora pengar för staten. Det
              är inte bara att lova, utan vi ska fortsätta dialogen.
            </seg>
            <seg n="38bcd2b6">
              Sedan kommer vi till nästa fas. Det som är ryggraden på många
              sätt i svensk industri och export ska återplanteras, markberedas
              och startas igen: skogen, pappret och massan. Lugnande besked
              kan ges i meningen att vi fortsätter den här diskussionen. Nivåer
              på direktstöd törs jag inte lova något om i dag.
            </seg>
            <seg n="feb5794b">
              Situationen för poliskåren
            </seg>
          </u>
          <note type="speaker" n="19ea8533">
            Anf. 70 BEATRICE ASK (m):
          </note>
          <u who="beatrice_ask_084111" xml:id="i-2bb7b0ded001a923-0" n="a0eb2269">
            <seg n="ea3e20fd">
              Herr talman! Jag har förstått att statsministern tycker att det
              är viktigt att skapa jobb inom den offentliga verksamheten. Det
              är en viktig verksamhet. Det handlar om människors trygghet och
              något som jag tror att vi gemensamt kan säga att vi vill värna.
              Mot den bakgrunden skulle jag vilja fråga varför man då planerar
              att i särskild ordning förtidspensionera 1 200 poliser och dessutom
              halvera polisutbildningen.
            </seg>
          </u>
          <note type="speaker" n="91e07f87">
            Anf. 71 Statsminister GÖRAN PERSSON (s):
          </note>
          <u who="goran_persson_061da9" xml:id="i-6eee15ab513fb87a-17" n="094e2bad">
            <seg n="fd6d5b9b">
              Herr talman! Exakt hur polisen hanterar sin personalsituation
              kan jag inte gå in på. Det får Beatrice Ask fråga justitieministern
              om. Däremot avpassas den volym som finns för polisutbildning till
              det mål som vi har satt upp om ett visst antal tusen nya poliser.
              Vi når snart det målet. Sedan ska vi ha en utbildningsorganisation
              som är avpassad för den årliga nyanställningen av poliser.
            </seg>
            <seg n="b5d12bcd">
              Det har varit en mycket kraftfull satsning på poliskåren de gångna
              åren. Vi kommer att fortsätta den, höja kvaliteten och förbättra
              utrustningen. Det görs möjligt genom att vi har tagit ett beslut
              i den här kammaren om att reducera utgifterna för försvarskostnaderna
              som vi för över till rättsväsendet polisen, kriminalvården och
              domstolarna från yttre hot som viker till inre hot som växer.
              Den politiken ligger fast, och där finns polisen med.
            </seg>
            <seg n="09afbbfe">
              Nivån på ersättningen till drabbade skogsägare
            </seg>
          </u>
          <note type="speaker" n="9c4f5424">
            Anf. 72 JAN ANDERSSON (c):
          </note>
          <u who="jan_andersson_252590" xml:id="i-3a0f0c1136188783-0" n="4fb39d57">
            <seg n="9f033242">
              Herr talman! Min fråga gäller också skogsägarna i södra Sverige.
              Vi har ett gäng på läktaren i dag som kommer att träffa de partier
              som är representerade i riksdagen.
            </seg>
            <seg n="5c11fc2d">
              Statsministern har sagt att man accepterar principen om ett direktstöd.
              Vi har ute i Europa haft katastrofer liknande den svenska tidigare.
              För att få ett litet hum om nivån är min fråga: Kommer den svenska
              regeringens nivåer att vara avsevärt sämre än franska och tyska
              nivåer till exempel?
            </seg>
          </u>
          <note type="speaker" n="e7adbd48">
            Anf. 73 Statsminister GÖRAN PERSSON (s):
          </note>
          <u who="goran_persson_061da9" xml:id="i-ffde9e67ecd08ce6-1" n="094e2bad" next="i-31cf86b9cfbdb15f-1">
            <seg n="f712c10d">
              Herr talman! Om jag inte missminner mig låg de franska och tyska
              ersättningsnivåerna på 150200 kr per kubikmeter. Vad som har krävts
              från skogsägarna i Sverige via LRF är väl 50 kr per kubikmeter.
              Redan där är väl svaret på frågan givet. Ja, det är andra nivåer
              vi diskuterar i Sverige. Det är säkert också i relation till vår
              totala ekonomi andra volymer det handlar om. Skogsnäringen är
              en så pass stor del av vår ekonomi, så viktig och så tung så att
              när vi går in där med direktstöd blir det genast väldiga budgetpåfrestningar.
              Samma situation finns inte i Frankrike och Tyskland.
            </seg>
            <seg n="36073931">
              Därmed är det också sagt att det är en viktig del av vår ekonomi.
              Det är viktigt att det finns skogsägare som är villiga att satsa
              långsiktigt och framåt och ta ett ansvar för näringen. Vi är fullt
              klara över att det ansvaret kommer att tas om vi hittar ett sätt
              att komma överens om den ekonomiska ersättningen. Var den nivån
              ligger vill jag i dag inte föregripa.
            </seg>
          </u>
          <note n="9619f101">
            Anf. 74 FÖRSTE VICE TALMANNEN:
          </note>
          <u who="goran_persson_061da9" xml:id="i-31cf86b9cfbdb15f-1" n="094e2bad" prev="i-ffde9e67ecd08ce6-1">
            <seg n="b4976225">
              Därmed var dagens frågestund med statsministern avslutad. Vi
              tackar statsministern och deltagande debattörer.
            </seg>
          </u>
          <note n="f61937ff">
            7 § (forts från 5 §) Sjösäkerhet m.m. (forts. TU7)
          </note>
          <note type="speaker" n="0d8a906d">
            Anf. 75 TUVE SKÅNBERG (kd) replik:
          </note>
          <u who="tuve_skanberg_e38e9f" xml:id="i-4f389b4cb7251231-3" n="98212830">
            <seg n="431f1d26">
              Herr talman! Vi återknyter nu debatten efter att ha haft en timmes
              uppehåll, men jag har fortfarande i färskt minne statsrådets:
              Det finns ytterligare information att hämta. Det tror jag att
              man kan säga överlag, både om sjunkförloppet och om haveriutredningen.
              Det finns ytterligare information att hämta. Vi anar naturligtvis
              att det här var en förfärligt svår situation när den socialdemokratiska
              regeringen tillträdde i oktober 1994. Det var i ett vakuum mellan
              två regeringar, och man fick det här i knät. Vi vet att de baltiska
              länderna hade en ung demokrati. Det var skört. Hur skulle Ryssland
              ha reagerat på ett annat hanterande? Allt detta ska vägas in,
              och vi förstår att det inte var lätt.
            </seg>
            <seg n="6a2f5897">
              Men nu har det gått elva år. Baltikum är medlemmar i EU, och
              det finns en möjlighet att lätta på hemligstämplingarna. Det är
              enligt uppgift över 500 dokument på UD som är hemligstämplade.
              Det är de som har sett fartyget med egna ögon som har livstids
              tystnadsplikt. Allt detta är nu möjligt att diskutera på ett annat
              sätt. Förr eller senare kommer det att diskuteras. Hela den här
              debatten har varit märkt av historiens vingslag. Vi vet att man
              kommer att läsa det här om ett antal tiotal år, gärna innan dess.
              Jag har också citerat Ingvar Carlssons sista ord som statsminister
              när han sade att han hade lyckats undvika katastrofer genom sitt
              sätt att hantera den här situationen, och säkert andra. Därför
              skulle jag vilja fråga Mona Sahlin: Kommer den utredning som nu
              är föreslagen att ge möjlighet att belysa mer än bara själva sjunkförloppet?
            </seg>
          </u>
          <note type="speaker" n="d8b8cdd0">
            Anf. 76 Samhällsbyggnadsminister MONA SAHLIN (s) replik:
          </note>
          <u who="mona_sahlin_209729" xml:id="i-361605cfff64cfbd-1" n="55648849">
            <seg n="1a7ceec1">
              Herr talman! Det uppdrag till Vinnova som regeringen har fattat
              beslut om i dag handlar om sjunkförloppet, precis som jag redogjorde
              för. Det var också med anledning av det som jag uttryckte att
              jag tror och inte kan utesluta att det finns mer information att
              hämta, inte minst med anledning av den nya teknik som gör det
              möjligt i dag att studera olika scenarier för sjunkförloppet som
              inte fanns vid handen bara för ett antal år sedan.
            </seg>
            <seg n="f14d3935">
              Jag tycker att det är oerhört viktigt att söka den information
              som går att hitta och dra slutsatser av den. Tuve Skånberg antyder
              inte bara i det här replikskiftet, utan också i tidigare replikskiften
              inte bara mer eller mindre utan väldigt tydligt att det fanns
              en mörkläggning. Det gör mig faktiskt upprörd.
            </seg>
            <seg n="4bb8ab72">
              Mycket av hanteringen skedde mitt i ett regeringsskifte, som
              Tuve Skånberg sade. Det gjorde att en del av hanteringen inte
              blev speciellt bra. Det har regeringen återkommit till vid ett
              flertal tillfällen. Man har dragit slutsatser av det och bett
              analysgrupper med Peter Örn titta igenom det. Jag har vid åtskilliga
              tillfällen fört diskussioner med de andra länder som har intressen
              i katastrofen, nämligen Finland och Estland.
            </seg>
            <seg n="3d38c1a6">
              Svaret på den konkreta frågan är: Jag vet inte vad som kommer
              fram med anledning av sjunkförloppsstudien. Det får vi återkomma
              till. Men det är sjunkförloppsstudien och inget annat som uppdraget
              i dag handlar om.
            </seg>
          </u>
          <note type="speaker" n="34271843">
            Anf. 77 TUVE SKÅNBERG (kd) replik:
          </note>
          <u who="tuve_skanberg_e38e9f" xml:id="i-4f389b4cb7251231-4" n="98212830">
            <seg n="9c3f9453">
              Herr talman! Som vi bedömer det finns det väl grundade skäl att
              tro att inte alla kort är på bordet och att det som Mona Sahlin
              väljer att kalla mörkläggning faktiskt skulle ha ägt rum av skäl
              som vi inte känner till och inte kan avgöra. Det kanske var mycket
              goda skäl för elva år sedan. Det vet vi inte.
            </seg>
            <seg n="a29928e9">
              Det Kristdemokraterna har efterlyst och yrkar på är en oberoende
              internationell granskning av haveriutredningen. Regeringen går
              oss till mötes i en liten del av detta. Det är mycket mer som
              behöver belysas.
            </seg>
            <seg n="79535b34">
              Jag är glad för orden att hanteringen inte var särskilt bra.
              Men allt kommer ju förr eller senare på bordet. Är det inte bäst
              att förbereda svenska folket och vår omvärld på att ett tu tre
              kommer det ena efter det andra av de hemliga dokumenten att bli
              offentliga, och förbereda opinionen och befolkningen på att allt
              inte är sagt som kunde ha sagts?
            </seg>
          </u>
          <note type="speaker" n="0537a941">
            Anf. 78 Samhällsbyggnadsminister MONA SAHLIN (s) replik:
          </note>
          <u who="mona_sahlin_209729" xml:id="i-361605cfff64cfbd-2" n="55648849">
            <seg n="d5db3290">
              Herr talman! Jag vill understryka det regeringen har sagt vid
              ett flertal tillfällen och som man också många gånger under de
              här tio åren har fört samtal med riksdagens samtliga partier om,
              nämligen att det som vi ser det inte finns någon anledning att
              tro att det skulle vara någon annan orsak till haveriet än den
              som haveriutredningen kom fram till.
            </seg>
            <seg n="9ac7529d">
              Regeringen har också vid ett flertal tillfällen uttryckt att
              om det skulle komma fram information av annat slag kommer vi att
              ta det på mycket stort allvar. Jag tycker att regeringen under
              de här åren genom de initiativ som har tagits till ytterligare
              studier har visat att man menar allvar.
            </seg>
            <seg n="03b0939a">
              Det finns mycket att säga om mörkläggning. Det var inte jag som
              använde det ordet utan Tuve Skånberg själv. Då tar man på sig
              ett stort ansvar. Mycket av den hemligstämpling som berörs har
              handlat om mycket djupt personliga uppgifter som finns i materialet.
              Det är ju inte fråga om att tre regeringar under så lång tid medvetet
              skulle dölja en annan orsak till haveriet än vad haveriutredningen
              har kommit fram till. Det vill jag bestämt bestrida.
            </seg>
            <seg n="71d231a0">
              Det får väl historien visa, precis som Tuve Skånberg säger. Inget
              som jag säger här kan övertyga honom om annat. Det är tydligt.
            </seg>
          </u>
          <note type="speaker" n="b1ea490f">
            Anf. 79 LARS ÅNGSTRÖM (mp) replik:
          </note>
          <u who="lars_angstrom_56ae08" xml:id="i-0b0de7dc3ca63f50-3" n="d9849ebb">
            <seg n="58525769">
              Herr talman! Det är bra att Mona Sahlin säger att det finns mer
              information att hämta. Det är en ny inställning mot tidigare.
              Jag är övertygad om att ministern har helt rätt i det.
            </seg>
            <seg n="6f0eaeef">
              Jag tycker också att det är bra att regeringen nu har beslutat
              att göra en sjunkförloppsstudie och hoppas att det uppdraget går
              till garanterat oberoende internationell expertis som ges tillträde
              och möjligheter både att granska det filmmaterial som finns och
              att komplettera med yttre filmning av vraket.
            </seg>
            <seg n="80953480">
              Det indikerar tvärtemot vad ministern säger att olyckan kanske
              har orsakats på annat sätt, annars skulle man ju inte behöva göra
              en sjunkförloppsstudie. Scenariot vid Estonias förlisning indikerar
              att det har kommit ett massivt inflöde av vatten under vattenlinjen.
              Det var därför fartyget inte slog runt. Det var därför fartyget
              sjönk så snabbt. Det är den orsaken vi vill ha reda på.
            </seg>
            <seg n="e439889f">
              Det är också bra att Mona Sahlin, likt många riksdagsledamöter,
              har funnit de här sonarbilderna så anmärkningsvärda att hon har
              försökt att ta reda på vad som ligger bakom och föreslår att de
              kan vara från ett tillfälle flera år senare. Problemet är att
              bilder som togs av doktor Nuorteva ombord på Halli när man hittade
              Estonia den 30 september visar på en motsvarande klump eller föremål
              av samma storlek på Estonia. Man undrar vad det är för något.
              Det nämns inte i Haverikommissionen.
            </seg>
            <seg n="a1b8ecfd">
              Det vore positivt om Mona Sahlin kunde öka klarheten kring varför
              man har varit inne på bildäcket. De här bilderna på avskurna räcken
              visar att någon har öppnat den tio ton tunga ombordkörningsrampen
              och sedan stängt den efter sig. Räckena slängdes ett hundratal
              meter från fartyget.
            </seg>
            <seg n="f95044e1">
              Det vore ytterst välgörande om regeringen kunde öka klarheten
              kring alla dessa konstigheter i haveriutredningen.
            </seg>
          </u>
          <note type="speaker" n="017b5e8c">
            Anf. 80 Samhällsbyggnadsminister MONA SAHLIN (s) replik:
          </note>
          <u who="mona_sahlin_209729" xml:id="i-361605cfff64cfbd-3" n="55648849">
            <seg n="f3ed1c53">
              Herr talman! Låt mig först förtydliga. En sjunkförloppsstudie
              handlar om att få fram mer information om hur Estonia sjönk. Varför
              hon sjönk finns i haveriutredningen. Hur hon sjönk beror i en
              sjunkförloppsstudie på exakt vilken väg vattnet tog genom fartyget,
              precis som Lars Ångström är inne på. Det handlar om tusentals
              varianter. Det kan vara vilka fönster som gick sönder och i vilken
              ordning och vilka dörrar som var öppna eller stängda. Det här
              är inget som regeringen under flera års tid har ryggat för att
              titta på. Det var därför en förstudie lades ut som viceamiral
              Frank Rosenius och civilingenjör Staffan Sjöling gjorde. Den visade
              ett sådant möjligt scenario: Beroende på om en ventil var öppen
              eller inte hade hon sjunkit med samma förlopp som visades i haveriutredningen.
            </seg>
            <seg n="a66460f7">
              Vi är övertygade om att det går att få fram mer information.
              Vi kan inte utesluta det. Som jag betonade är det viktigt, framför
              allt av sjösäkerhetsskäl, att se på om det finns anledning att
              titta på hur konstruktioner av fartyg ser ut för att undvika ett
              så snabbt sjunkförlopp som var fallet med Estonia. Studien ska
              självfallet ske på allra öppnaste sätt och med den expertis som
              är tillgänglig. Därför har inte regeringen begränsat uppdraget
              till aktörer i Sverige, utan har bett de med kompetens internationellt
              att vara med och be om att få göra uppdraget.
            </seg>
            <seg n="a24793bc">
              Jag hyser stort förtroende för att Vinnova hittar ett sådant
              förhållningssätt att vi får fram bästa möjliga tillgängliga teknik
              och information.
            </seg>
            <seg n="48b00464">
              Jag har fortfarande svårt att förstå, Lars Ångström, att någon
              kan betvivla att bogvisiret hittades där det faktiskt hittades.
              Det hittades 1,6 km från Estonia, och inte av svensk regering
              utan av en finsk isbrytare.
            </seg>
            <seg n="8ea561dc">
              Jag vet att den här typen av frågeställningar som Lars Ångström
              ger uttryck för förekommer. Jag håller mig nog till att ta fram
              mesta möjliga information för att få mer svar, men inte på var
              bogvisiret låg när det hittades. Det hittades där det hittades,
              och det var inte vid Estonia.
            </seg>
          </u>
          <note type="speaker" n="598ad6e0">
            Anf. 81 LARS ÅNGSTRÖM (mp) replik:
          </note>
          <u who="lars_angstrom_56ae08" xml:id="i-0b0de7dc3ca63f50-4" n="d9849ebb">
            <seg n="4eaad090">
              Herr talman! Mona Sahlin har grovt missuppfattat mig. Jag har
              inte någon som helst uppfattning om att visiret skulle ha hittats
              på någon annan plats. Den fråga som jag och många har ställt är:
              Vad är det för föremål på Estonias bog som i form och storlek
              tycks överensstämma med bogvisiret? Det är väl inte någon irrelevant
              fråga? Det är ganska anmärkningsvärt. Det är den frågan jag ställer,
              inte om bogvisiret hittades någon annanstans.
            </seg>
            <seg n="4fe8ff48">
              Ministerns inställning till att ta fram mesta möjliga information
              är positiv. Jag hoppas att uppdraget går till internationell oberoende
              expertis som inte har varit knuten till tidigare utredningsarbete
              om Estonias förlisning. Jag förutsätter att de experter, internationellt,
              som får uppdraget ges tillgång till det fullständiga utredningsmaterialet
              som grund för sitt arbete. Det är en del av det som vi har krävt
              i många motioner.
            </seg>
            <seg n="0a1db54f">
              Man vet väl inte exakt varför hon sjönk. Den förstudie som har
              gjorts visade på att det skulle ha kunnat hända på ett annat sätt
              om vissa ventiler stod i ett öppet läge och så vidare. Om allt
              detta vet vi i dag ingenting. Det finns inte ens ritningar på
              Estonia. Vi vet inte om ventilerna existerar i verkligheten, än
              mindre om de var öppna eller inte. Hela utredningen präglas av
              ett undermåligt och bristfälligt arbete. Man bemödade sig inte
              med att ta reda på om vattentäta dörrar som ska vara stängda verkligen
              var stängda. Man gick inte in på bildäck och kontrollerade om
              last var surrad på ett sätt som den skulle vara surrad och om
              luckor i golvet var stängda på ett sätt som de skulle vara stängda.
              Det är ju de första stegen en haveriutredning tar. Man gör en
              omfattande yttre besiktning, och sedan kontrollerar man sådant
              här. Alla vi ledamöter i trafikutskottet vet dock att det underlät
              haveriutredningen att göra.
            </seg>
            <seg n="8be3d302">
              Det är just på grund av alla dessa brister och oklarheter som
              finns som vi behöver klarlägga sjunkförlopp och förhoppningsvis
              hitta orsaken till att Estonia förliste.
            </seg>
          </u>
          <note type="speaker" n="06fb4a56">
            Anf. 82 Samhällsbyggnadsminister MONA SAHLIN (s) replik:
          </note>
          <u who="mona_sahlin_209729" xml:id="i-361605cfff64cfbd-4" n="55648849">
            <seg n="2995f964">
              Herr talman! Jag har en helt annan bild av kvaliteten på den
              utredning som har gjorts än den Lars Ångström ger uttryck för.
              Jag har också en helt annan bild av hur den kritik som funnits
              har sett ut och hur omfattande den varit liksom att alla experter
              skulle tycka på ett visst sätt, vilket Lars Ångström ibland ger
              uttryck för.
            </seg>
            <seg n="e1cac90c">
              Däremot kommer jag att fortsätta att hävda att i den mån vi kan
              finna mer svar ska vi göra det. I den mån vi för framtidens skull
              kan hitta mer via sjunkförloppsstudien, inte minst för att kunna
              säkra sjösäkerheten på ett annat sätt, ska vi självfallet göra
              det. Men det är inte samma sak, Lars Ångström, som att ifrågasätta
              hela den haveriutredning som gjordes. Det tycker inte jag tjänar
              vare sig debatten, historieskrivningen eller någonting annat.
            </seg>
            <seg n="5070bbfd">
              Att däremot konkret gå vidare med de informationer som finns,
              granska dem och i den mån det går göra nya konkreta utredningar,
              vilket sjunkförloppsstudien är ett exempel på, hoppas jag kommer
              att gagna både dagens debatt och eftervärldens dom över huruvida
              vi lärde oss allt vi kunde av katastrofen.
            </seg>
          </u>
          <note type="speaker" n="4e391927">
            Anf. 83 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-f87c13c032970db3-3" n="f35f7259">
            <seg n="c1d54a04">
              Herr talman! Jag sade i mitt inledningsanförande att Centerpartiet
              står bakom utskottsmajoriteten i den här frågan. Vi har en ödmjuk
              grundhållning i frågan. Vi tycker att det är en väldigt svår avvägning
              mellan kravet på att söka reda ut de frågetecken kring bland annat
              sjunkförloppet som finns och de önskemål som också finns från
              en betydande opinion av anhöriga om att inte riva och slita mer
              i frågan över huvud taget.
            </seg>
            <seg n="4b8b364c">
              Jag sade till Mona Sahlin när vi gick ut ur kammaren, och jag
              kan gärna säga det också från talarstolen, att jag tycker att
              regeringen har funnit en väl avvägd linje när man nu avsätter
              mera pengar till att göra en studie av sjunkförloppet och också
              öppnar för internationella forskningsinstitut att söka pengar
              för att vara med på detta och därmed inte begränsar uppdraget
              utan har en öppen attityd.
            </seg>
            <seg n="dafb69bc">
              Det förefaller också när man lyssnar på replikväxlingen som att
              de hårda tonerna något har minskats med anledning av de besked
              som Mona Sahlin har gett. Jag tror att vi alla välkomnar att vi
              tonar ned det lite grann. De som tvärsäkert säger och läser in
              till protokollet att här är en hund begraven och det har vi insett
              sedan länge tar lite stora ord i sin mun, tycker jag.
            </seg>
            <seg n="4bd9b902">
              Jag har bara en fråga till Mona Sahlin. Jag betonade i mitt inlägg
              att jag utgår från att regeringen har en kontinuerlig kontakt
              med andra berörda länder och aktörer i sammanhanget, som Estland
              och Finland. Jag vill bara höra hur det är med den saken, om man
              har en kontinuerlig dialog. Det finns ju också i de länderna opinioner
              som tycker saker i den här frågan.
            </seg>
          </u>
          <note type="speaker" n="6f51d70b">
            Anf. 84 Samhällsbyggnadsminister MONA SAHLIN (s) replik:
          </note>
          <u who="mona_sahlin_209729" xml:id="i-361605cfff64cfbd-5" n="55648849">
            <seg n="7c81ae64">
              Herr talman! Ja, det har vi. Vi har en kontinuerlig dialog. Så
              länge jag har haft ansvaret för de frågor som berörs av förlisningen
              av Estonia har vi vid åtskilliga tillfällen haft kontakter med
              Finland och kanske framför allt Estland, och det kommer vi att
              fortsätta ha. Vi informerar varandra när frågeställningar dyker
              upp och försöker följa den diskussion som finns i de olika länderna.
              Detta finns alltså, och det kommer att fortsätta.
            </seg>
          </u>
          <note type="speaker" n="4cbf01fb">
            Anf. 85 CLAES ROXBERGH (mp):
          </note>
          <u who="claes_roxbergh_96687f" xml:id="i-17325750663dbdfe-0" n="f618cd52">
            <seg n="a613fdf3">
              Herr talman! Först vill jag säga att jag stöder Miljöpartiets
              reservationer i det här betänkandet. Jag ska dock ägna mig åt
              en fråga, nämligen kompetensbevis och hastighetsbegränsning för
              fritidsbåtar.
            </seg>
            <seg n="d7a0cba1">
              En hel del har ju hänt på sjön, i varje fall sedan jag började
              vistas på sjön för 40 år sedan. Vi har i dag mycket fler båtar.
              I stort sett inga båtar skrotas ju; däremot tillverkas det nya
              båtar hela tiden. Det blir trängre och trängre i våra skärgårdar,
              och vi får fler och fler snabba, motorstarka båtar. Det betyder
              att kraven på dem som befinner sig på sjön ökar.
            </seg>
            <seg n="516d7e73">
              Frivilligorganisationerna har gjort mycket bra insatser, tycker
              jag, när det gäller utbildning. Det finns en hel rad olika utbildningar
              som leder fram till olika kompetenser. Men fortfarande har vi
              en ganska stor grupp som inte har skaffat sig denna utbildning.
            </seg>
            <seg n="3a517c2b">
              Vi har också ett annat problem: Vi har inga åldersgränser. Det
              betyder att man kan sätta sig i en snabb, motorstark motorbåt
              som kanske gör 50 knop och vara tolv år. Det finns ingenting som
              hindrar det. Normalt sett har vi på vägarna, när det gäller snöskotrar
              som nämndes tidigare och på flera andra områden krav på behörighet,
              kompetens och ålder för att man ska få framföra fordon, och det
              är för allas säkerhet.
            </seg>
            <seg n="359cf38c">
              Utbildningen har vi, Björn Hamilton, därför att vi tror att folk
              kan lära sig någonting och uppträda mer ansvarsfullt om de får
              en utbildning. Varför skulle vi annars ha utbildning för körkort?
              Det vore ju fullständigt meningslöst. Skulle vi gå på den linje
              som Björn Hamilton och Moderaterna föreslår skulle vi avskaffa
              körkortet, för då skulle vi ju få frihet för alla. Men hur skulle
              det då, mina vänner, se ut på vägarna? Och hur skulle det se ut
              om vi tog bort hastighetsgränserna för dem ska vi väl heller inte
              ha om vi ska ha frihet? Skulle ni, mina kära vänner, vilja befinna
              er på vägarna över huvud taget om vi inte hade körkort och inte
              hade några hastighetsgränser? Jag skulle inte kunna tänka mig
              att befinna mig på vägarna under sådana omständigheter. Det är
              dock vad Moderaterna vill, verkar det som.
            </seg>
            <seg n="0e4a970d">
              Det finns ett par viktiga principer som jag tycker att man ska
              tänka på när man genomför detta och i utredningen. Först och främst
              tycker jag att man ska ta avstamp i den utbildning som faktiskt
              redan finns. Där finns flera olika kompetensnivåer som man kan
              använda sig av. Vi ska bygga på det som frivilligorganisationerna
              gör, precis som när det gäller jägarexamen. De kan också vara
              examinatorer utifrån de kompetenskrav som fastläggs. På det viset
              skapar vi ett engagemang och håller kostnaderna nere. Det tror
              jag blir alldeles utmärkt.
            </seg>
            <seg n="94778d6a">
              Dessutom tror jag att vi behöver en sak till en hastighetsbegränsning
              i skärgårdarna. Det tror jag vore alldeles utmärkt. Mitt förslag
              var 30 knop på dagen och 20 knop på natten. Det har ju hänt flera
              allvarliga olyckor som jag menar beror på att man överskridit
              den här typen av hastighetsgränser och dessutom haft bristande
              kompetens. Detta får dock utredningen ta ställning till.
            </seg>
            <seg n="01383831">
              Det som däremot brådskar allra mest är de snabba motorbåtarna.
              Vi skulle mycket väl kunna göra detta i två steg där vi först
              går fram med de snabba motorbåtarna och kräver ett kompetensbevis
              och sedan går vidare med de mer ofarliga båtarna.
            </seg>
            <seg n="3a0bd80f">
              För oss som tror på utbildning, slutligen, tror jag att detta
              är rätt väg.
            </seg>
          </u>
          <note type="speaker" n="db49d04c">
            Anf. 86 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-5e864300568133f2-3" n="563a2ff3">
            <seg n="634b5669">
              Herr talman! När det gäller de snabba båtarna och de unga båtförarna
              är vi tydligen helt överens, Claes Roxbergh, för det vill vi också
              titta på. Det är naturligtvis det stora problemet: När människor,
              eller barn, som fortfarande inte är mogna får för kraftiga apparater
              i sina händer blir det inte bra. Självklart ska man försöka göra
              någonting åt det. Detta kan man dock säkert göra vi vill i alla
              fall titta på det inom ramen för den befintliga lagstiftningen.
              Vi tycker att det finns tillräckligt med lagar på sjön redan i
              dag som inte följs.
            </seg>
            <seg n="72be3677">
              Det är bra med utbildning, men jag vill säga att 90 % av alla
              som är ute och åker på sjön i dag har utbildning. Det är oftast
              sjövana människor som har bott nära havet under större delen av
              sitt liv i olika former, som fritidsboende eller som permanentboende.
            </seg>
            <seg n="7f275c3f">
              Claes Roxbergh vill jämföra detta med situationen på våra vägar.
              Möjligtvis finns det vissa situationer i Helsingforss eller Göteborgs
              skärgård som kan motsvara en glest trafikerad motorväg ute i landet.
              Annars är ju trafiksituationerna helt annorlunda på en väg där
              bilarna går kloss an på varandra än de är ute på havet eller i
              en marin miljö. Så jag tycker att det är väldigt svårt att göra
              den jämförelsen.
            </seg>
            <seg n="25e35e8b">
              Samtidigt har vi ju till stor del i dag hastighetsbegränsningar
              i Helsingforss skärgård. Men de följs inte. Och varför följs de
              inte? Jo, för att man inte har någon kontroll. Polisen har inte
              tillräckliga resurser att se till att de hastighetsbegränsningar
              som vi redan har i dag följs. Det blir inte bättre av att vi får
              ett båtförarkort eller körkort till havs eller till sjöss.
            </seg>
          </u>
          <note type="speaker" n="2e20d426">
            Anf. 87 CLAES ROXBERGH (mp) replik:
          </note>
          <u who="claes_roxbergh_96687f" xml:id="i-17325750663dbdfe-1" n="f618cd52">
            <seg n="44cf10c1">
              Jag tycker att det är glädjande att Moderaterna nu är med på
              att vi behöver göra något åt de snabba motorbåtarna och att man,
              som Björn Hamilton gör, öppnar en dörr på glänt mot någon form
              av kompetenskrav för de snabba motorbåtarna.
            </seg>
            <seg n="bbb6e357">
              När det gäller den utbildning som finns i dag är det ju sant
              att den övervägande delen av folket som är på sjön har ett kompetensbevis.
              Det är någonstans runt tre fjärdedelar av alla, beroende på hur
              man räknar, som har ett kompetensbevis. Men det är inte de som
              är problemet. Det är inte de som bor ute i skärgården och har
              varit i skärgården hela sina liv som är problemet. Det är de som
              kommer dit, som skaffar sig snabb motorbåt eller låter ungarna
              köra med snabb motorbåt, som är problemet. Det är den återstående
              fjärdedelen, som inte har den här kompetensen, som är grundproblemet.
            </seg>
            <seg n="f2661894">
              Sedan tycker jag att ska man jämföra kan man naturligtvis titta
              på vägarna uppe i Norrland. Där finns det ju vägar där trafikintensiteten
              är mycket begränsad, där du kanske bara träffar på ett par bilar
              under dagens lopp. Ska man gå efter tätheten skulle man i så fall
              inte kräva körkort där heller. Även på vägarna varierar ju trafikintensiteten
              oerhört mycket.
            </seg>
            <seg n="36f9f299">
              När det gäller kontrollen håller jag med Björn Hamilton om att
              vi behöver se mer av kontroll. Det är otvivelaktigt så.
            </seg>
          </u>
          <note type="speaker" n="467d38c1">
            Anf. 88 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-5e864300568133f2-4" n="563a2ff3">
            <seg n="0c77f911">
              Herr talman! Claes Roxbergh kommer från ett uppdrag motsvarande
              det som jag har haft, nämligen ett kommunalrådsuppdrag. Där brukar
              vi vara pragmatiska, och där brukar vi också kunna göra saker
              som är kloka. Se då till att regeringen, eftersom Claes Roxbergh
              ingår i en majoritet här i riksdagen som brukar stödja regeringen,
              anslår mer pengar till övervakning. Det är där problemet ligger.
              Vi behöver inte fler lagar och förordningar eller restriktioner
              för människor. Regeringen har i dag en förmåga att lägga restriktioner
              på människor i stället för att se till att samhället fungerar
              enligt de regler som vi redan har. Samhället blir inte bättre
              av en massa nya lagar hela tiden. Se till att de lagar som vi
              har följs så tror jag att det blir bra.
            </seg>
            <seg n="acd488a8">
              Sedan är det väl ändå så att det är väldigt många, inte bara
              inbitna skärgårdsbor utan även andra som i generationer har haft
              sina sommarstugor ute i Helsingforss skärgård, som är vana vid
              sjön. De kanske bor i staden eller någon annanstans på vintern,
              men de har en stor vana av sjön. De har sedan barnsben varit ute
              och rott och fiskat och sådant. Inte ska de behöva sätta sig på
              en skolbänk igen och lära om en massa saker. Det kostar bara en
              massa onödiga pengar, Claes Roxbergh.
            </seg>
          </u>
          <note type="speaker" n="fe1de5f4">
            Anf. 89 CLAES ROXBERGH (mp) replik:
          </note>
          <u who="claes_roxbergh_96687f" xml:id="i-17325750663dbdfe-2" n="f618cd52">
            <seg n="44a647e9">
              Herr talman! Jag tror aldrig att utbildning är bortkastade pengar.
              Jag tillhör dem som tror på att utbildning ger väldigt mycket.
              Det handlar ju också om säkerhet för ens egen skull. Det handlar
              om sjösäkerhet. Det handlar om att komma fram ordentligt. Det
              handlar om att hantera dimma, storm och de förutsättningar man
              har till sjöss. Jag tror väl aldrig att man blir så fullärd att
              man absolut inte behöver lära sig något mer.
            </seg>
            <seg n="7c616bda">
              När det gäller övervakning så visst, förvisso behöver både sjöpolisen
              och kustbevakningen kanske ökade resurser för att klara sitt uppdrag
              bättre. Där håller jag med Björn.
            </seg>
          </u>
          <note type="speaker" n="0b738712">
            Anf. 90 HENRIK S JÄRREL (m):
          </note>
          <u who="henrik_s_jarrel_81383a" xml:id="i-b0c836c46f5f8546-0" n="e7d3c7b0" next="i-6fcbb3d5b73dd39c-0">
            <seg n="befe17f4">
              Herr talman! Återigen står nu kammaren inför en debatt och ett
              beslut i fråga om en ny och helt oberoende utredning rörande orsakerna
              till passagerarfärjan M/S Estonias olycksaliga förlisning en stormig
              septembernatt 1994. Det är onekligen ett besvärande faktum för
              vårt land, som gärna vill utge sig för att vara en rättsstat,
              att det verkliga sanningssökandet i en del fall tycks sitta väldigt
              trångt.
            </seg>
            <seg n="c65686ae">
              När det är sagt vill jag gärna säga att det är angenämt att föredragande
              statsrådet finns med i kammaren. Det är mer än vad som var fallet
              förra gången då kammaren diskuterade den här frågan. Det antyder
              att regeringen öppnar visiret, om jag får uttrycka det så, mot
              att behandla den här frågan lite mer seriöst än vad man kanske
              har gjort tidigare.
            </seg>
            <seg n="0d12ae49">
              Det självklara, att haverikommissionen JAIC redan från början
              1994 skulle ha haft en sammansättning av fria och oberoende granskare
              så att eventuella farhågor som partsintressen, jäv och konsiliant
              beställsamhet aldrig kunnat få fäste, tilläts aldrig bli så självklart.
              Redan på den grunden anmäler sig således ett tillräckligt tungt
              vägande skäl för att ifrågasätta kommissionens slutsatser.
            </seg>
            <seg n="64601612">
              Herr talman! En av Europas, och kanske världens, främsta auktoriteter
              när det gäller haveriutredningar, holländaren Pieter van Vollenhoven,
              bland vars meriter kan noteras ordförandeskap i det holländska
              transportsäkerhetsrådet, att han tidigare varit ordförande i det
              internationella transportsäkerhetsrådet, att han varit ledamot
              av det europeiska transportsäkerhetsrådet och att han tillika
              varit medlem i EU-kommissionens expertgrupp för haveriutredningar
              inom transportsektorn, har såväl i brev till riksdagens nuvarande
              talman Björn von Sydow som i ett anförande här i riksdagen den
              20 september förra året vid ett seminarium, uttalat förödande
              kritik mot det sätt på vilket kommissionen som skulle utreda Estonias
              haveri sattes samman.
            </seg>
            <seg n="4738779f">
              Hans slutsats är att just oberoende är en nyckelfaktor för att
              minimera misstroende och maximera självständighet och trovärdighet.
              Alltså borde varken företrädare för Sverige, Finland eller Estland
              ha funnits med i haverikommissionen JAIC enligt hans bedömning.
            </seg>
            <seg n="03fafe4f">
              Joint Accident Investigation Commission var ju vad den här kommissionen
              hade som namn. Just det engelska ordet joint , det vill säga sammanfogning,
              föreningspunkt, kan leda tanken mot gemensamma intressen att bevaka
              och skriva ihop sig om, att nå enighet och konsensus kring. Här
              ligger alltså det första kardinalfelet. Och för att kunna vidta
              rätt åtgärder för att i görligaste mån undvika att liknande olyckor
              inträffar i framtiden är det oundgängligen nödvändigt att så exakt
              som det bara är möjligt ta reda på vad eller vilka faktorer som
              orsakat eller framkallat en olycka. Då garanterar just oberoendet
              också den högsta graden av sannolikhet i slutsatserna. Och det
              rimmar väl också väl med de krav vi här i Sverige har rätt att
              ställa på den framtida sjösäkerheten.
            </seg>
            <seg n="037e82b2">
              Herr talman! Som framgått av vad Lars Ångström anfört tidigare
              i debatten, och för övrigt i reservationerna till trafikutskottets
              betänkande nr 7 som berör den här frågan, finns det också en rad
              andra brister som talar för en ny och oberoende utredning. Jag
              ska inte trötta kammaren med att nu i detalj upprepa dem. Jag
              ska bara ta upp några andra aspekter på det här ärendet.
            </seg>
          </u>
          <note n="8523e63d">
            Låt mig först dröja något vid en formfråga. Enligt riksdagsordningens
            4 kap. 1 och 9 §§ råder så kallat beredningstvång. Likaså förutsätts
            även enligt regeringsformens 4 kap. 3 § andra stycket att beredning
            av en proposition och följdmotioner sker i riksdagsutskott, det
            vill säga att en behandling i sak av aktuella frågeställningar
            ska göras.
          </note>
          <u who="henrik_s_jarrel_81383a" xml:id="i-6fcbb3d5b73dd39c-0" n="e7d3c7b0" prev="i-b0c836c46f5f8546-0">
            <seg n="aa1668bc">
              Trafikutskottet bekvämar sig inte nu, liksom heller inte tidigare,
              med att ens göra en ansats till att i sak pröva, bemöta och överväga
              vad som i motioner förts fram i denna fråga under olika riksmöten,
              med andra ord ett tämligen blankt avslag. Det får nog betraktas
              som mycket anmärkningsvärt, ja rentav sällsynt. Den tystnaden
              väcker dessutom i detta fall, dessvärre, fler frågor än vad den
              besvarar.
            </seg>
            <seg n="2cf5c42b">
              I praktiken kan man alltså säga att utskottet kapitulerar utan
              närmare motivering och överlåter, trots att här inte finns någon
              regeringsproposition att luta sig mot, åt regeringens företrädare
              att föra dess talan. Och det har Mona Sahlin bevisligen gjort
              i dag. Det kan svårligen, herr talman, uppfattas på annat sätt
              än att utskottet känner sig hårt trängt mellan Skylla och Karybdis
              för att ta en liknelse och inte riktigt vågar kasta ankar.
            </seg>
            <seg n="4622cae0">
              Man kan i detta sammanhang också ifrågasätta visdomen i att riksdagsledamöter
              i trafikutskottet samtidigt har säte, röst och stämma i till exempel
              Sjöfartsverkets styrelse. Frågan tål att resas om inte parts-
              och lojalitetshänsyn stundom riskerar att kunna göra sig gällande
              vid den här typen av personsamband när ett utskott har att behandla
              bedömningar av frågor som ett till utskottets beredningsområde
              hörande, i hög grad berört, ämbetsverk i sak har att befatta sig
              med på olika sätt.
            </seg>
            <seg n="97cf037c">
              I riksdagsordningens 4 kap. 14 § talas om jäv. Där heter det
              följande: Ingen får närvara i ett utskott när ett ärende som personligen
              rör honom eller henne eller någon närstående behandlas. Det kan
              sägas gälla inte bara att personen i fråga själv ser sig som ojävig
              eller oberoende utan också hur andra kan uppfatta situationen,
              det vill säga att vara eller att synas vara jävig. Sådan jävsfråga
              kan närmast bara bedömas av tredje man, det vill säga om medborgare
              allmänt eller eljest någon av saken berörd uppfattar att jäv eller
              ett jävsliknande förhållande kan råda.
            </seg>
            <seg n="c465944c">
              Herr talman! För att hålla ett visst säkerhetsavstånd borde därför
              i situationer som dessa kunna krävas att ledamoten i vart fall
              själv aktger sin ställning och beroende på frågans art och ingående
              karaktär i vissa lägen avstår från att delta i beslut. Den här
              problematiken förtjänar i alla händelser att hållas ett öga på
              och belysas. Konstitutionsutskottet har i andra sammanhang, till
              exempel när det gäller ledamöternas beredning av vissa närings-
              och skattepolitiska frågor i näringsutskottet och skatteutskottet,
              med bäring på exempelvis olika värdepappersinnehav, haft anledning
              att kika närmare på detta.
            </seg>
            <seg n="e7bf7a75">
              Det kan för övrigt, när jag nu är inne på ämnet granskning, också
              vara värt att notera att Sjöfartsinspektionen, nära knuten till
              Sjöfartsverket, drog på sig den tyngsta kritiken om osjälvständighet
              i förhållande till sitt moderämbetsverk då de fyra trafikinspektionerna
              häromåret granskades av Riksdagens revisorer. Återigen kan alltså
              oberoendet hos dem som ska granska, inspektera, revidera och haveriutreda
              inte nog betonas som en alldeles nödvändig och oavvislig förutsättning
              för bevarad trovärdighet.
            </seg>
            <seg n="fb22cb43">
              Låt mig sedan reflektera något över parallellen till DC 3:an,
              den ryska ubåten Kursk och annandagens tsunamikatastrof.
            </seg>
            <seg n="df138a3e">
              50 år efter att det svenska flygvapnets spaningsplan sköts ned
              har man bärgat huvuddelen av flygplanskroppen och kvarlevor från
              fyra av de åtta besättningsmännen. I april fortsätter dykningarna
              efter lämningar från dem som ännu saknas från flygplanet. Och
              givetvis söker man spår efter bevis som tydligare kan förklara
              haveriorsak och förlopp.
            </seg>
            <seg n="c2b111ca">
              Den ryska atombestyckade ubåten Kursk bärgades, sånär som på
              en del av förskeppet, på ca 110 meters djup, och de flesta ur
              den omkomna besättningen kunde återbördas till nära och kära.
              Det omhändertagna ubåtsvraket analyseras givetvis också in i minsta
              detalj. Ansvariga ställs till svars.
            </seg>
            <seg n="cde9e509">
              Alla omkomna i den väldiga flodvågen som påträffas och kan identifieras
              återbördas till sina hemländer. Underlåtenhetssynder när det gäller
              förvarningssystem och andra förebyggande åtgärder granskas. Och
              ansvariga ställs i förekommande och i möjliga fall till svars.
              Förbättringar vidtas också.
            </seg>
            <seg n="62daa16c">
              Jag ställer mig nu frågan: Finns det i grunden, herr talman,
              några avgörande skillnader mellan dessa fall och Estonias förlisning,
              som av principiella skäl motiverar ett annorlunda förhållningssätt?
              Här har ännu inga ansvarsförhållanden fastställts. Här har ännu
              inga omkomna bärgats. Här har ännu ingen trovärdig haveriutredning
              presenterats.
            </seg>
            <seg n="bb77cc20">
              Utskottsmajoriteten hänvisar till att en rad åtgärder vidtagits
              under de tio år som förflutit sedan förlisningen. Det må vara
              att en del har gjorts, men ännu alls intet som rätar ut återstående
              frågetecken kring haveriutredningens förklaringsmodell och slutsatser.
            </seg>
            <seg n="0eb303ac">
              Jag vill gärna kommentera statsrådet Mona Sahlins nyhet för dagen,
              nämligen att regeringen beslutat uppdra åt Vinnova att med ett
              forskningsanslag tillsammans med utomstående experter göra en
              bedömning av sjunkförloppet. Samtidigt säger Mona Sahlin att regeringen
              hittills inte funnit anledning att betvivla orsaken till haveriet
              men att det är viktigt att forska vidare. På det viset har regeringen
              tagit två steg framåt och ett tillbaka. Man har därmed erkänt
              att den fulla sanningen kanske ändå inte finns i haveriutredningens
              officiella rapport, för om den fanns skulle man kanske inte behöva
              göra några fortsatta studier. Det är just sjunkförloppsstudien
              som är den absolut centrala delen i den här olyckan dess hastiga
              förlopp.
            </seg>
            <seg n="6264a5ff">
              Herr talman! Man kan också grunna lite över huruvida transporter
              av mer eller mindre hemligt och farligt militärt materiel över
              huvud taget alls hör ihop med stora passagerarfärjor i civil trafik.
              Utsätter man inte därmed många civila trafikanter för onödiga
              risker? Att sådana transporter mer eller mindre regelbundet förekom
              ombord på M/S Estonia vet vi. Det har heller ännu inte med absolut
              säkerhet kunnat uteslutas att sådant materiel inte fanns ombord
              den ödesdigra septembernatten.
            </seg>
            <seg n="46d4a788">
              Johan Hirschfeldts utredning var insnävad och ger inte svar på
              om några icke-svenska uppdragsgivare kan ha haft militärt materiel
              ombord på Estonia förlisningsnatten. Jag vill påminna om att såväl
              det estniska parlamentet som den estniska regeringen nyligen beslutat
              tillsätta var sin utredning för att utröna hur det förhöll sig
              med mer eller mindre hemliga transporter av militärt gods ombord
              på Estonia under hela år 1994 fram till förlisningsnatten.
            </seg>
            <seg n="3a37d410">
              Kort efter Estonias förlisning erbjöd ett välrenommerat norskt
              dykföretag, Stolt Contractors, sina dykeritjänster men avvisades
              av regeringen. Uppdraget gick i stället till det amerikanska dykföretaget
              Rockwater, och nota bene på det noggrant angivna villkoret att
              de som befattade sig med dykningarna tvingades underteckna en
              försäkran om livslång tystnadsplikt. Varför då, frågar man sig
              givetvis. Var det möjligen så att de kunde tänkas träffa på något
              där i det mörka djupet som inte tålde att komma i dagen?
            </seg>
            <seg n="5aaf32f4">
              Herr talman! Åtskilliga är de fristående experter och bedömare
              som i efterhand granskat och underkänt hela eller delar av Haverikommissionens
              slutsatser. Likväl tycker sig nu statsrådet Mona Sahlin för regeringens
              del kunna påstå att ingenting nytt framkommit som föranleder regeringen
              att ändra sin bedömning. Då vill jag för min del bara konstatera
              att man måste vara både döv och blind.
            </seg>
            <seg n="a7066ca4">
              Vad har då, kan man undra, regeringen för egen del gjort för
              att underlätta att någonting nytt alls skulle kunna komma fram?
              Intet, är mitt dystra svar.
            </seg>
            <seg n="dec02943">
              Den lilla ljuspunkten kom i dag med Vinnova. Det är rätt spår,
              men vi får väl se. Det är att flytta fram positionerna. Kanske
              kommer så småningom lite nya saker fram när man börjar nysta i
              detta med sjunkförloppsstudien.
            </seg>
            <seg n="5d4c0a48">
              Jag noterar dock, herr talman, att det finns glimtar av rättsligt
              ljus i kölvattnen av stora fartygskatastrofer och katastrofer
              över huvud taget.
            </seg>
            <seg n="40128ba6">
              Europadomstolen tilldömde nyligen anhöriga efter omkomna ombord
              på den polska bilfärjan Jan Heweliusz som anmält polska staten
              för partisk domstolsbehandling ett skadestånd om motsvarande drygt
              ca 40 000 kr per person.
            </seg>
            <seg n="3f1a88a2">
              Vidare kan noteras att ansvariga för den svåra olyckan vid Linateflygplatsen
              i Milano häromåret fortlöpande ställs till ansvar inför italiensk
              domstol.
            </seg>
            <seg n="24a477e8">
              Frågan är nu bara om och i så fall när den socialdemokratiska
              minoritetsregeringen vill att Sverige ska leva upp till en rättsstats
              mera typiska signifikans.
            </seg>
          </u>
          <note n="f45bd2a3">
            Slutligen, herr talman:
          </note>
          <note n="317ae21d">
            Allra sist, herr talman, ber jag att få yrka bifall till reservation
            5 samt göra röstförklaringen att jag om, när, reservation 5 faller
            i en förberedande votering avser att stödja reservation 4.
          </note>
          <note type="speaker" n="6f28bbf1">
            Anf. 91 BJÖRN VON DER ESCH (kd):
          </note>
          <u who="bjorn_von_der_esch_2e19ba" xml:id="i-f15947aba04167cf-0" n="859e73c1">
            <seg n="b27e183e">
              Herr talman! När jag för tre år sedan konfronterades med Estonias
              förlisning då som ledamot i konstitutionsutskottet stod det ganska
              snart klart att det i myndigheternas officiella redogörelse fanns
              någonting som inte stämde. Nu, tre år senare, har den känslan
              förbytts i tvivel om det över huvud taget finns någonting som
              stämmer.
            </seg>
            <seg n="6d6e83f2">
              Då, för tre år sedan, hade det just avslöjats att en inspektion
              av Estonias sjövärdighet av en tillfällighet ägt rum samma dag
              som fartyget anträdde sin sista resa. Inte mindre än fem olika
              brister upptäcktes då så allvarliga att var och en för sig räckte
              för att förklara Estonia icke sjövärdig. Trots detta tilläts Estonia
              lämna Tallinns hamn utan att några åtgärder hade vidtagits. Det
              inspektionsprotokoll som hade upprättats och som bifogades till
              haveriutredningen visade sig senare vara manipulerat.
            </seg>
            <seg n="a203b899">
              Det ansvariga statsrådet tillmätte varken inspektionsresultatet
              eller förfalskningen någon som helst betydelse under åberopande
              att inspektionen var endast ett led i den utbildning av estniska
              inspektörer som Sverige åtagit sig och således ingen inspektion
              i formell mening.
            </seg>
            <seg n="63737059">
              Statsrådet hävdade således på fullt allvar att det inte var de
              allvarliga bristerna i sig utan under vilka formella omständigheter
              de hade upptäckts som var avgörande för om de skulle tillmätas
              betydelse.
            </seg>
            <seg n="2f8492a8">
              Nästa osannolika upplevelse blev att konstitutionsutskottets
              majoritet accepterade det resonemanget.
            </seg>
            <seg n="fcfbb8c4">
              Det ansvariga statsrådet avkrävdes inga ytterligare synpunkter.
            </seg>
            <seg n="88f55323">
              Så avfärdade Sveriges högsta rättsvårdande organ det vill säga
              vi, riksdagen Estoniaolyckan vad gäller krav på vidare utredning.
              Där står vi ännu i dag. Kanske anar vi att en liten ljusning nu
              har inträffat efter elva års mörkläggning; vi får väl se. Framför
              allt har under dessa elva år sedvanlig och i alla andra sammanhang
              ansedd nödvändig sjöförklaring ännu inte hållits.
            </seg>
            <seg n="09d1274e">
              Mycket vatten har runnit i Strömmen sedan dess. Den mörkläggning
              som numera omger Estonia ter sig osannolik för den som inte mött
              den.
            </seg>
            <seg n="801f50ac">
              852 personer uppges omkomna. 137 räddades trots allt. Med tanke
              på alla de rykten, motsägelser och konspirationsteorier som omgärdar
              denna vår svåraste och fortfarande ouppklarade sjöolycka framstår
              vittnesmål från de 137 överlevande som omistliga i strävan efter
              att vinna klarhet. Trots detta har enligt uppgift endast sex av
              de 137 överlevande förhörts. Riksdag och KU har hittills låtit
              sig nöja. Varför?
            </seg>
            <seg n="afa981b8">
              Originalfilmer från fartyget som är oredigerade eller oklippta
              är inte tillgängliga. Den oklippta originalfilm som togs för att
              dokumentera samtliga dykarbeten uppges dykerifirman ha eldat upp.
              När, eller ens om, finns inte dokumenterat. Inga bevis eller intyg
              om att de skulle ha bränts upp finns utan endast ett vagt muntligt
              besked om att det skulle kunna ha skett någon gång i en soptunna
              på dykerifirmans bakgård därför att dykerifirmans eget kassaskåp
              ansågs bristfälligt. Så har det viktigaste bevismaterialet från
              Estonia Sveriges svåraste sjöolycka hanterats!
            </seg>
            <seg n="28624ae9">
              Filmningen på bildäck förnekas trots bevis om motsatsen. Bildäcket
              är den från utredningssynpunkt kanske helt avgörande fartygsdelen.
              Att bildmaterial därifrån ej utlämnas behöver knappast påpekas.
              Oacceptabla jävsituationer som har avslöjats föranleder bara bortförklaringar.
              Och nyss fick vi här höra att inte ens fartygsritningar finns
              kvar helt otroligt!
            </seg>
            <seg n="7d01c0d1">
              Ytterst anmärkningsvärt är ett uppseendeväckande kritiskt brev
              till talmannen från den internationellt kanske mest respekterade
              organisationen för haveriutredningar. Där betecknas Estoniakommissionen
              som ett historiskt misstag på grund av sin sammansättning. Detta
              har inte satt några som helst märkbara spår hos berörda utskottsledamöter.
            </seg>
            <seg n="46ade69d">
              Begäran om att utfå lastmanifest från olycksresan avvisas först
              med motiveringen att de är förstörda. Därefter har man hittat,
              återfunnit, dem men hemligstämplat dem i 70 år. Hur kan offentliggörandet
              av ett lastmanifest på en civil passagerarfärja utgöra ett hot
              mot rikets säkerhet i 70 år?
            </seg>
            <seg n="8677c564">
              Högst ansvariga myndighetspersoner vid tidpunkten för Estonias
              förlisning förklarar att de inte längre minns någonting om transport
              av krigskontraband och hänvisar till och med till att de just
              gått i pension och därför väljer att tiga.
            </seg>
            <seg n="a1ee75d3">
              Oavsett vad, eller var man söker klarhet, när det gäller Estonia
              har man åtminstone hitintills mötts av en kompakt tystnad och
              mur av ovilja från myndigheterna.
            </seg>
            <seg n="5f811268">
              Den version som än i dag gäller är den som tre regeringschefer
              enades om bara några timmar efter Estonias förlisning innan några
              som helst tekniska undersökningar ens hade påbörjats. Man sade
              att Estonias visir hade lossnat i hårt väder därför att farten
              var för hög. Punkt, slut! Det är en version som ingen opartisk
              internationell expertis accepterar. Detta är en skam och en skandal
              för Sveriges riksdag.
            </seg>
            <seg n="d70263f9">
              Denna cynism är en följdriktig fortsättning på händelserna hösten
              1994. Först löftet om bärgning, följt av ett närmast barbariskt
              beslut, skulle jag vilja säga, att gjuta in fartyg och omkomna
              i betong, för att slutligen ta ett cyniskt beslut om gravfrid
              cyniskt därför att inga hinder fanns att bärga de omkomnas kvarlevor.
              Bärgningen häromåret av atomubåten Kursk på mångdubbla djupet
              i ett stormigt ishav är bevis nog för att det hade gått. Men man
              ville inte bärga omkomna och inte heller Estonia. Varför?
            </seg>
            <seg n="c3c89ec5">
              Det halmstrå som Sverige nu försöker rädda sitt skamfilade anseende
              med är den gravfrid som utlysts över förlisningsplatsen. Denna
              unika åtgärd, hävdar man med hör- och synbart skrymteri, har vidtagits
              för att tillmötesgå anhörigas önskemål.
            </seg>
            <seg n="f7c35e5d">
              Vad man inte med ett ord nämner är de mångfalt fler anhöriga
              som vigt sina liv åt att söka skapa klarhet i varför deras nära
              och kära tvingades till en för tidig död med Estonias förlisning,
              de som vägrar att ge upp hoppet att ge sina döda en sista vila
              i vigd jord. Att deras förhoppningar brutalt omintetgörs bekymrar
              inte. I jämförelse med åtgärderna för offren i DC 3:an och tsunamin
              framstår utredningen av Estoniakatastrofen hittills som ett simpelt
              nationellt hyckleri. Säg den nationella tåg-, flyg- eller fartygskatastrof
              med nära tusentalet omkomna som i en rättsstat bokstavligen kan
              begravas i betong i stället för att utredas! Självfallet kan sanningen
              om Estonia vålla djupt obehag. I en rättsstat får det emellertid
              aldrig utgöra ett skäl för lydstatens passivitet.
            </seg>
            <seg n="9e9276df">
              Helt avgörande är nämligen att regering och riksdag i en rättsstat
              alltid har den övergripande skyldigheten att värna det allmännas
              intresse. Det är en skyldighet som man ansvarslöst har krupit
              ur genom att i stället hänvisa till särintressen. En nationell
              katastrof av Estonias dignitet kräver utredningar som så långt
              det är möjligt förhindrar att den kan upprepas. Detta rättmätiga
              allmänintresse inte bara negligeras, utan direkt motarbetas, av
              regering och riksdag. Jag tvekar inte att påstå att den rådande
              gravfriden är ett sofistikerat led i dessa ambitioner. Hyckleri
              har sannerligen inte varit en bristvara under dessa år.
            </seg>
            <seg n="18b7f50e">
              Som sagt: ingen sjöförklaring, ingen ansvarig för det snabba
              sjunkförloppet, bara ett konstaterande att Estonia gick till botten
              med 852 personer på mindre än trekvart och en paralyserad rättsstat.
              I Estoniaolyckan har brist på politiskt civilkurage förvandlat
              en internationellt ansedd rättsstat till en konsensusstyrd och
              auktoritär skendemokrati.
            </seg>
            <seg n="81cb5efe">
              Lyckligtvis är krafter redan i gång utanför vårt lands gränser
              där rättsmedvetande och ansvarskänsla väger tyngre än vår riksdags
              villkorslösa strävan efter politisk konsensus. Ett modigt estniskt
              parlament är värt all beundran och lycka till i sitt sanningssökande,
              ett sanningssökande som vi i dag sett har satt spår, påtagligen
              förhoppningsfulla sådana, även här i den svenska riksdagen.
            </seg>
          </u>
          <note n="16f1670f">
            Jag yrkar bifall till reservation 5.
          </note>
          <note type="speaker" n="bcb0c4b1">
            Anf. 92 KENT HÄRSTEDT (s):
          </note>
          <u who="kent_harstedt_364532" xml:id="i-b226153e1459cc3d-0" n="f4b715ca">
            <seg n="dbf76308">
              Herr talman! Riksdagskolleger! Det har förflutit mer än tio år
              sedan M/S Estonia förliste. Efter de första för många drabbade
              och anhöriga mycket smärtsamma åren har en tidens lindrande distans
              lagt sig till händelsen. Medan avsaknaden av de omkomna förblir
              ett sår i mångas hjärtan har andra sår blivit alltmer öppna och
              påtagliga.
            </seg>
            <seg n="523ae59f">
              De senaste årens katastrofer och terrordåd har gett perspektiv
              på Estonias förlisning och gett en ny inramning. Medan man i alla
              stora händelser därefter, vare sig det har handlat om terrordåd
              eller naturkatastrofer, gjort åtskilligt, jag skulle vilja säga
              sitt yttersta, för att utreda och bringa klarhet i händelser har
              haveriutredningen efter Estonias förlisning lämnat mycket att
              önska. Jag skulle kunna säga att den befinner sig i en särskild
              strykklass. Också andra kringliggande händelser har bidragit till
              att göra frågetecknen fler och allvarligare, inte minst den senaste
              tidens avslöjande och utredande kring transporter av militärmateriel
              på Estonia, något som i många år varit en grogrund för diverse
              konspirationsteorier som först avfärdats som nys och som sedan
              chockat både regeringen och andra och därefter tvingat fram en
              snabbutredning.
            </seg>
            <seg n="53636f20">
              Att ta ställning till frågan om kompletterande utredande eller
              en helt ny internationell och oberoende utredning av Estonias
              förlisning är inte i första hand en politisk frågan utan en samvetsfråga.
              När minst 852 personer omkommer i M/S Estonias förlisning, varav
              551 svenskar, infinner sig ett stort ansvar för dem som har att
              bringa klarhet i vad som inträffat och att dra slutsatser inför
              framtiden. Ibland handlar det också om att utkräva ansvar om det
              är någon som gjort fel.
            </seg>
            <seg n="43e049d4">
              Jag vet att jag och många av dem som är anhöriga och överlevande
              efter Estoniakatastrofen 1994 genom åren har haft ett stort tålamod.
              Många har känt sig förhoppningsfulla inför den politiska processen
              och haft förståelse för att tidens läkande distans har varit välgörande
              för ett mer objektivt perspektiv på händelsen. Många har haft
              tilltro till och respekt för regering, riksdag och andra myndighetsutövare
              som har haft att hantera denna fråga. Samtidigt har frustrationen
              ständigt funnits där, liksom vetskapen om att direkta felaktigheter
              har gjorts vid haveriutredningen och att grundläggande utredande
              i vissa delar av händelseförloppet, till exempel att lyssna till
              vittnesmål från de överlevande som faktiskt var ute på havet när
              Estonias förlisning ägde rum, inte har beaktats.
            </seg>
            <seg n="f09bfd90">
              Trots att alltfler grunder att ifrågasätta haveriutredningens
              resultat framkommit genom åren har regeringens företrädare Mona
              Sahlin sagt, också i dag, att inget nytt skäl har framkommit för
              att låta utreda frågan på nytt. Nu tillhör jag dem som inte anser
              att det behövs ytterligare skäl för en ny utredning, det räcker
              gott och väl som det är. När regeringen i andra sammanhang använder
              utredningsredskapet brukar man låta utreda en fråga, tar emot
              en rapport och låter därefter rapporten sändas ut på remiss till
              olika relevanta myndigheter och andra instanser. Därefter drar
              regeringen sina slutsatser.
            </seg>
            <seg n="26539f31">
              Skulle denna rapport ha handhafts på samma sätt skulle rapporten
              i vissa delar ha blivit ogiltigförklarad av många remissinstanser.
              Chalmers, KTH, Fartygsbefälsföreningen, Internationella transportarbetarefederationen,
              IFTA den internationella haveriutredningsorganisationen med flera
              hade underkänt flera delar av utredningen.
            </seg>
            <seg n="1ef2e700">
              Nu är det korrekt att säga att så arbetar man inte med haveriutredningsrapporter.
              Det är riktigt. Men detta logiska i att man ifrågasätter om det
              dokument man har fått i sin hand har bäring eller om arbetet är
              genomfört på ett professionellt och trovärdigt sätt måste väl
              ändå finnas där? Man kan fråga sig varför Mona Sahlin, regeringen
              i stort och riksdagskolleger inte tänker på samma sätt. Jag vet
              att de flesta av dem är varken dumma, ointelligenta eller okänsliga
              inför den här frågan.
            </seg>
            <seg n="7b962cd4">
              Jag ska bara försöka att hitta några logiska tankar kring detta.
            </seg>
            <seg n="0ef563c6">
              En av dessa tankar är att Estoniafrågan direkt efter katastrofen
              och under de inledande åren därefter var väldigt misskött. Det
              var väldigt mycket som gick väldigt fel. Jag tror att man är rädd
              för att mycket av det som gick fel ska blossa upp igen. Man gör
              vad man kan för att hålla frågan avgränsad contained , som det
              heter på engelska. Man gör allt för att slippa ta i en fråga som
              man känner bara kan skada. I detta har de sakskäl som förts fram
              en underordnad betydelse, känns det som.
            </seg>
            <seg n="11f59094">
              Jag tror också att det finns sakskäl, till exempel de avtal som
              finns mellan regeringarna som mer eller mindre bakbinder regeringen
              att ta vissa initiativ. Det är ett sakligt skäl som kan göra det
              svårt för regeringen att agera. Vid flera tillfällen har det känts
              som att det är Estland som är nyckeln till låset. Enligt vad vi
              erfar nu, efter kontakter med Estland, finns det i dag helt andra
              möjligheter till en dialog med Estland i dessa frågor. I takt
              med att Estland som nation vinner kraft och självkänsla är det
              inte omöjligt att det i framtiden i stället är Estland som kommer
              att kräva en ny internationell oberoende utredning.
            </seg>
            <seg n="82637797">
              En annan fundering jag har är att många av dem som hade ett delansvar
              för den dåliga hanteringen efter Estoniaolyckan fortfarande befinner
              sig i olika beslutspositioner. De vill naturligtvis ogärna ta
              upp frågan igen så länge de själva befinner sig i dessa positioner.
              I takt med att det kommer nya generationer i olika roller tror
              jag att den här frågan kommer att lösa sig successivt.
            </seg>
            <seg n="4d4bec0e">
              För andra kolleger i den här kammaren kan det handla mycket om
              att de inte har tagit sig tillräcklig tid för att sätta sig in
              i frågan, och det har jag all respekt för. Vi har många frågor
              att hantera här. De ledamöter som verkligen har tagit sig den
              tiden kommer också fram till grubblerier. Det är inte så sällan
              som vi som har jobbat med frågan får viskningar här i korridorerna.
              Man säger: Jag håller egentligen med er och delar er uppfattning,
              men jag måste följa partilinjen.
            </seg>
            <seg n="735ce457">
              Ett femte skäl skulle kunna vara att man inte vill riva upp gamla
              sår. Av alla de anhöriga som jag har haft kontakt med genom åren
              med all respekt tror jag att jag ändå har träffat fler än vad
              de flesta i den här kammaren har gjort har jag inte träffat en
              enda som motsätter sig en kompletterande eller en ny utredning
              om det handlar om att bringa klarhet i varför Estonia sjönk inte
              en enda.
            </seg>
            <seg n="fb7c149a">
              Den känsliga frågan har varit huruvida man skulle bärga eller
              ej, men det är det inte tal om här. Det är likadant när det gäller
              gravfriden. Även ärkebiskopen har uttalat att detta inte handlar
              om att störa gravfriden. Om det handlar om kompletterande utredande
              för att bringa klarhet i varför Estonia sjönk bryter det inte
              mot gravfriden, och det är kyrkan själv som säger detta.
            </seg>
            <seg n="7485afb5">
              Trots dessa kanske logiska reflexioner om varför det skulle vara
              så omöjligt att låta utreda frågan på nytt känner jag ändå tillförsikt
              för att den kommer att utredas igen. I dag har vi kanske tagit
              ett första steg för att bringa klarhet. Frågan kommer inte att
              läggas till handlingarna.
            </seg>
            <seg n="079be134">
              Kontinuerligt, år efter år, och nu mer än någonsin intresserar
              sig många för kris- och katastrofhantering. I dagarna är Discovery
              channel och BBC här och gör en dokumentär om den svenska regeringens
              och myndigheternas handläggning av Estoniafrågan. Kontinuerligt
              visas dokumentärer i internationella medier om hanteringen av
              den här frågan. Där har vi i denna kammare och regeringen ett
              stort ansvar för hur den bilden formas.
            </seg>
            <seg n="e427a7b0">
              Den bild som nu ges i många av dessa sammanhang tyska medier
              är nu här och följer diskussionen är bilden av ett samhälle som
              har haft svårigheter och oförmåga att hantera en utredning av
              Estoniakatastrofen.
            </seg>
            <seg n="e0da91d9">
              Den nu aviserade sjunkförloppstudien är ett första viktigt steg,
              och jag välkomnar det. Det känns väldigt bra. Jag har tillförsikt
              för att den här frågan en dag kommer att finna sin lösning. Oavsett
              om vi har kraften, modet och styrkan att fatta de nödvändiga besluten
              eller om det kommer att ske under andra generationer i den här
              församlingen och i regeringen kommer dessa beslut att fattas.
            </seg>
            <seg n="79092a88">
              En dag kommer vi att få reda på orsakerna till Estonias haveri.
              Om en ny utredning görs som kommer fram till samma slutsatser
              och kompletterar den tidigare utredningen är det bra. Om man kommer
              fram till nya slutsatser och vill dra lärdom av dem är det också
              bra. Jag är inte konspiratoriskt lagd, och jag driver ingen speciell
              tes om det ena eller det andra. Men jag kan inte känna mig nöjd
              med en utredning som är ifrågasatt på så många punkter som den
              här är.
            </seg>
            <seg n="af04a5ba">
              Som sagt, jag har inga speciella teorier. Men den rapport som
              finns har så många frågetecken kring sig att det krävs en granskning
              av rapportens slutsatser. Jag tycker att det är fullständigt självklart
              och också någonting som de människor som gick under förtjänar.
              För framtidens sjösäkerhet krävs det en rimlig och godtagbar slutrapport
              för att vi ska kunna dra lärdom för framtiden.
            </seg>
            <seg n="b2538535">
              Att rösta i denna fråga är en samvetsfråga och inte i första
              hand en politisk fråga. Jag yrkar bifall till Miljöpartiets reservation
              nr 5, och jag vill avge den röstförklaringen att jag i andra hand
              tänker rösta för reservation nr 4.
            </seg>
          </u>
          <note n="aa43b648">
            Överläggningen var härmed avslutad.
          </note>
          <note n="84c6066a">
            8 § Fordonsfrågor
          </note>
          <note n="4c7e3b94">
            Föredrogs
          </note>
          <note type="speaker" n="d0e0bfc0">
            Anf. 93 KERSTIN ENGLE (s):
          </note>
          <u who="kerstin_engle_045c58" xml:id="i-b5d863908cd89d0d-0" n="717b2c6c" next="i-1f343fbbba69c721-0"/>
          <note n="848c954b">
            Herr talman! Vi ska nu behandla trafikutskottets betänkande nr
            6 som handlar om fordonsfrågor. I betänkandet behandlas 26 yrkanden
            från den allmänna motionstiden hösten 2004.
          </note>
          <u who="kerstin_engle_045c58" xml:id="i-1f343fbbba69c721-0" n="717b2c6c" prev="i-b5d863908cd89d0d-0">
            <seg n="d0159d8d">
              Betänkandet behandlar mycket varierande frågor. Det handlar till
              exempel om vem som ska utföra kontroll av fordon det vill säga
              bilprovningens status och vem som ska ha ansvar för förarprov
              när man tar körkort. Det finns yrkanden om hur fordon ska vara
              skyltade och utrustade. Det finns också förslag angående parkeringsfrågor,
              främst parkeringstillstånd, och frågor kring hur övergivna fordon
              ska hanteras.
            </seg>
            <seg n="db526470">
              Herr talman! Utskottet föreslår avslag på samtliga motionsförslag.
              Detta görs med anledning av att vissa förslag redan är genomförda
              eller av att åtgärder redan är aviserade, men även på grund av
              pågående beredningsarbete och av att utskottet anser att vissa
              frågor ankommer på myndigheter och kommuner att besluta om. I
              betänkandet finns fem reservationer.
            </seg>
            <seg n="6d82ab03">
              Herr talman! Med denna korta inledning och sammanfattning kan
              debatten börja.
            </seg>
          </u>
          <note type="speaker" n="239e6259">
            Anf. 94 JAN-EVERT RÅDHSTRÖM (m):
          </note>
          <u who="jan-evert_radhstrom_74bf7f" xml:id="i-47cd19583e6c1e4c-0" n="5dc59dc4" next="i-e0d0ff6fc64345d8-0">
            <seg n="e5abc389">
              Herr talman! När vi nu ska debattera TU6 om fordonsfrågor handlar
              det inte speciellt mycket om att regeringsföreträdarna har några
              nya visioner och vågar lyfta blicken för att se på nya möjligheter,
              men det är vi ganska vana vid.
            </seg>
          </u>
          <note n="fb30162c">
            Vår första reservation, nr 1, som jag för övrigt yrkar bifall
            till handlar om fordonskontrollen och förarprövning.
          </note>
          <u who="jan-evert_radhstrom_74bf7f" xml:id="i-e0d0ff6fc64345d8-0" n="5dc59dc4" prev="i-47cd19583e6c1e4c-0">
            <seg n="641214ad">
              Utskottets majoritet kan som vanligt inte se någon fördel med
              att såväl bilprovningen som förarprövningen kan utföras av andra
              än de som i dag har monopolställning. Bilprovningen i vårt land
              utförs professionellt, det är det ingen tvekan om, men varför
              det ska vara ett monopol är för mig ofattbart.
            </seg>
            <seg n="05ec13b5">
              Om detta vore en konkurrensutsatt verksamhet skulle ju även den
              svenska bilprovningen kunna ge sig ut på den internationella marknaden
              och konkurrera. Detta är i dag inte möjligt, och det är synd att
              denna kompetens inte kan utnyttjas fullt ut. Det är dessutom tråkigt
              för den kompetenta personal som bilprovningen i dag har att den
              inte kan få möjlighet att utöva sitt kunnande på en internationell
              arena.
            </seg>
            <seg n="78504084">
              I utskottets ställningstagande kan vi läsa att utskottets majoritet
              ser avregleringen som ett hot mot såväl trafiksäkerhet som effektivitet.
              Jag vill gärna redan nu passa på att fråga Brandin, som företräder
              majoriteten i detta ärende, vad det är som är ett hot mot trafiksäkerhet
              och effektivitet med en avreglering. Det ska bli intressant att
              få höra den redovisningen.
            </seg>
            <seg n="b58cb86b">
              När det gäller att trafikskolelärare ska kunna bli licensierade
              för förarprov är det samma socialistiska syn som gäller. Det må
              stoppas av vänstermajoriteten. Det är monopolsynen som är det
              viktigaste, inte att det blir fler aktörer som kan avhjälpa de
              köer som i dag finns för att få göra förarprov.
            </seg>
            <seg n="6c8985f2">
              Fru talman! När det gäller fordonsekipagens totalvikt är det
              intressant att se hur majoritetsföreträdarna sakta men säkert
              motvilligt dras fram i ljuset. Tänk på hur många år som vi har
              drivit frågan om att det behövs ändrade regler för släpvagnsekipage.
              Om vi drar oss till minnes var utskottsmajoriteten till en början
              helt kallsinnig till förändringar. När det sedan visar sig att
              EU intresserar sig för frågan, vaknar sossarna lite yrvaket och
              tycker att det är bra att frågan tas upp inom EU.
            </seg>
            <seg n="21c3dbe8">
              Vi har i ett särskilt yttrande i detta betänkande utvecklat att
              Sverige med kraft måste driva denna fråga inom EU, så att det
              kan gå den väg som vi önskar. Det måste visas att detta är en
              fråga som ska drivas på i EU, och jag hoppas att Brandin och hans
              kompani nu efter alla år verkligen tar sig an denna fråga och
              bevakar sina förhandlare nere i Bryssel så att det blir något
              positivt i fordonsviktsfrågan.
            </seg>
            <seg n="d820b0e5">
              Vi har även en reservation i detta betänkande som gäller typgodkännande
              av fordon. Jag ska inte utveckla denna reservation ytterligare
              här i kammaren i dag. Men jag vill ändå säga till utskottsmajoriteten,
              som känner sig så nöjd och glad över att vissa åtgärder har vidtagits
              och andra har aviserats, att det kommer att vidtas åtgärder. Det
              räcker inte alltid att vara nöjd med att man säger att man kommer
              att ta tag i problemen. Den regering som nu sitter har väl alltför
              många gånger visat att den inte har någon särdeles stor handlingskraft.
              Ett litet tips till majoriteten är att ni nog får bevaka att något
              händer i den här frågan, så att vi inte nästkommande år behöver
              ta upp ärendet till debatt och ställa frågan vad som har hänt.
              Ni kan slippa den frågeställningen från mig om ni lägger de ord
              som jag nu sade på minnet.
            </seg>
            <seg n="ee6a73cd">
              Fru talman! När det gäller vår reservation om fordonsskyltning
              har vi uppfattningen att det är svårt att skilja på en fyrhjulig
              motorcykel som går på väg och en så kallad ATV-maskin som körs
              i terräng. Utskottsmajoriteten har ingen uppfattning. Att ni inte
              har någon uppfattning tycker jag är skrämmande. Att ni dessutom
              i utskottstexten redovisar för svenska folket att ni ingenting
              vet är förstås lite förvånande. Vi har märkt det under lång tid,
              men att ni själva börjar skriva ned i text att ni inte har någon
              uppfattning är något nytt. Vi i oppositionen försöker att väcka
              er, så att ni ska kunna få en uppfattning, när vi skriver motioner
              i angelägna frågor. Det vore ju av värde om ni åtminstone tog
              ställning till de förslag som läggs på bordet och inte bara avfärdade
              dem med att säga att ni inte vet om det är ett problem. Jag är
              övertygad om att det inom en ganska snar framtid kommer att märkas
              att fyrhjuliga motorcyklar på vägar är ett stort problem.
            </seg>
            <seg n="3343893b">
              Fru talman! Jag vill avsluta med att ta upp vår reservation om
              registerhållningsavgiften för skattebefriade fordon. Den årliga
              registerhållningsavgiften på 35 kr per år är rena Ebberöds bank.
              Det vet Brandin, som tillsammans med mig satt med i Vägtrafikskatteutredningen
              där vi fick klargjort att kostnaderna vida överstiger dessa 35
              kr. Men utskottets majoritet utgår från att myndigheten regelbundet
              gör en översyn av avgifterna och vidtar lämpliga åtgärder om det
              visar sig att avgifterna eventuellt underskrider kostnaderna för
              administration när räkningarna ska skickas ut. Så står det i betänkandet.
            </seg>
            <seg n="d9e35f88">
              Vad är det för vilja från riksdagens sida? Vi vet ju alla här
              i kammaren att kostnaderna är högre än intäkterna på det här området.
              Vad tycker Brandin och Socialdemokraterna att det ska vidtas för
              åtgärder? Har ni någon uppfattning? Är det en höjning av registerhållningsavgiften
              som är er lösning eller vilken är det? Kan Brandin här i dag tala
              om ifall ni har någon uppfattning i frågan, eller ska vi tro att
              ni är nöjda med att Vägverket kommer med förslag om radikala höjningar
              av registerhållningsavgiften för att få det kostnadsneutralt?
              Det är det vi kan befara eftersom ni inte har någon egen uppfattning.
            </seg>
            <seg n="278a5f04">
              Vi moderater har en uppfattning, och det är att denna löpande
              kostnad kan tas bort. Den kan tas bort av ekonomiska skäl, inte
              höjas för att öka intäkterna för Vägverket.
            </seg>
            <seg n="eb4334f3">
              Fru talman! Vi står givetvis bakom alla våra reservationer, men
              som jag sade inledningsvis nöjer vi oss med att yrka bifall till
              reservation nr 1.
            </seg>
          </u>
          <note type="speaker" n="300ba657">
            Anf. 95 RUNAR PATRIKSSON (fp):
          </note>
          <u who="runar_patriksson_91c2bd" xml:id="i-6a6dad9adf73a23b-0" n="c2f222cc" next="i-f50a0c0c08cdf899-0">
            <seg n="2c70cbb7">
              Fru talman! Det här är inte en av de största debatter som vi
              i trafikutskottet har i dag. Men det är ändå rätt viktiga frågor,
              tycker jag, till exempel frågan om avreglering. Jag skrev en liten
              rubrik i mitt betänkande, Avreglera mera. Jag har sett någon valslogan
              som lyder så. Det är bedrövligt tråkigt att socialdemokrater inte
              vågar avreglera mera.
            </seg>
            <seg n="dbb9ea38">
              När jag står här i dag gör jag det som en glesbygdspolitiker,
              landsbygdspolitiker, som tycker att det skulle vara jättebra om
              vi vågade avreglera Svensk Bilprovning. Varför? Jo, det skulle
              bli mycket, mycket lättare att leva och bo i svensk lands- och
              glesbygd när det gäller möjligheten att helt enkelt besiktiga
              sin bil. Man skulle slippa ta ledigt från jobbet en dag och åka
              sex, sju och upp till tio mil. Vi vet ju att vi har auktoriserade
              motorverkstäder vid vilka man kunde licensiera vissa personer
              att vara bilprovare. Det vore inte bra bara för den enskilda människan
              i svensk glesbygd och landsbygd om detta skulle ske. Bäst vore
              det för Svensk Bilprovning.
            </seg>
            <seg n="703043ac">
              Jag är inte bara en landsbygdsbo utan jag är också en gränsbygdsbo,
              fru talman, som vet att förbi mitt hus åker 500600 långtradare
              från andra länder varje dag som skulle kunna stanna till i Karlstad
              eller Arvika och besiktiga sina bilar om Svensk Bilprovning kunde
              få bli avreglerat så att man kunde jobba på en större marknad
              än Sverige. Man skulle kunna etablera sig i Norge, Danmark och
              Finland jag försöker faktiskt driva frågan också i Nordiska rådet.
              Men det här är ju otänkbart när företaget Svensk Bilprovning ska
              ha monopolställning. Våga, mina kära vänner i den socialdemokratiska
              politiken, avreglera! Våga tro på företagare! Våga auktorisera
              verkstäder så att det blir en möjlighet att förenkla proceduren!
            </seg>
            <seg n="f8a481ac">
              Detsamma gäller, som Jan-Evert tog upp här, i frågorna om typgodkännande
              och olika trafiktillstånd. Det skulle vara mycket enklare om de
              lades under andra hattar, samtidigt som man kunde agera utifrån
              samma myndigheter.
            </seg>
          </u>
          <note n="94d51099">
            Jag yrkar förresten, fru talman, bifall till reservationerna
            nr 2 och 5.
          </note>
          <u who="runar_patriksson_91c2bd" xml:id="i-f50a0c0c08cdf899-0" n="c2f222cc" prev="i-6a6dad9adf73a23b-0">
            <seg n="7bf9f724">
              Jag går nu över till den femte reservationen. Vi har lovat varandra
              att vi ska försöka se till att den här debatten inte blir för
              lång. Vi tar en längre debatt när frågorna om trafiksäkerhet,
              vägar, järnvägar och infrastrukturen i Sverige i sin helhet kommer
              upp.
            </seg>
            <seg n="6728a60b">
              Mina socialdemokratiska vänner som jobbar nära regeringen, ta
              upp frågan om registerhållningsavgiften! I min skrivning står
              det bakvänd ekonomi. Se till att ta bort de 35 kronorna! Denna
              avgift kostar mer än den smakar. Vi som politiker i Sverige kan
              inte göra något så dumt som att se till att man tar in en registerhållningsavgift
              som inte går ihop och skapar en administration som inte bär sig.
              Det är kanske lite symtomatiskt för den politik som i dag förs.
              Men ändra på den! Våga avreglera mera! Våga öppna det svenska
              samhället! Det gynnar i dessa frågor den enskilda personen. Det
              gynnar småföretagare, medelstora företagare, stat och kommun.
              Ja, det skulle gynna alla med en avreglering.
            </seg>
          </u>
          <note type="speaker" n="a1506fd0">
            Anf. 96 LARS GUSTAFSSON (kd):
          </note>
          <u who="lars_gustafsson_3ee01d" xml:id="i-e388e0041f567a8f-0" n="d96ae676">
            <seg n="136df4c3">
              Fru talman! Jag ska berätta om ett mindre företag i en liten
              stad i sydvästra Sverige som sysslar med om- och tillbyggnad av
              en välkänd svensk bil som produceras norr om Göteborg.
            </seg>
            <seg n="ef0438ce">
              Det mindre företaget startades för många år sedan och har levererat
              kvalitetsfordon över hela världen. Som mest hade man 150 anställda.
              På grund av konjunkturnedgång och produktionsförändring hos den
              stora biltillverkaren norr om Göteborg måste det mindre företaget
              omkonstrueras och självt finansiera inköp av de bilar som skulle
              byggas om.
            </seg>
            <seg n="56efa612">
              Detta hände för cirka två år sedan. Och det var då som myndighetskarusellen
              startade. Det omkonstruerade mindre företaget började på nytt
              med ett trettiotal anställda och återupptog samma produktion som
              tidigare, men med den skillnaden att myndighetskontakten måste
              skötas på egen hand.
            </seg>
            <seg n="c2469b59">
              Den stora bilfabriken norr om Göteborg tillverkar bilar som är
              kända för trafiksäkerhet och motorer med små miljöskadliga avgasutsläpp.
              Varje fordon är i alla delar typgodkänd och fyller myndighetskraven
              med råge. Vid den ombyggnad som görs av dessa bilar vid det mindre
              företaget rör man över huvud taget inte motor eller drivlina.
              Men på en del förlängs avgasröret med 3040 centimeter. Men det
              skulle man inte ha gjort. Då krävdes det nämligen ett helt nytt
              typgodkännande av avgasutsläppen. Man kunde inte ens få en interimslicens
              så att en utländsk köpare som hade beställt elva specialbyggda
              bilar till ett sammanlagt värde av drygt 7 miljoner kronor kunde
              få provköra en färdig bil.
            </seg>
            <seg n="c32823e5">
              Svensk Bilprovning kunde i sin tur inte registreringsbesiktiga
              bilen på grund av att en siffra i chassinumret saknades, och den
              stora biltillverkaren norr om Göteborg hade stämpeln hos sig.
            </seg>
            <seg n="2c185c07">
              Vägverket kunde i sin tur inte utfärda ett instrument då ett
              avgasintyg som Naturvårdsverket inte ville utfärda och som är
              identiskt med ursprungsmodellen inte fanns.
            </seg>
            <seg n="c67579fa">
              Företagets möjlighet till fortsatt och utökad produktion med
              ytterligare 1015 anställda hängde således i luften. Genom lyckliga
              omständigheter och politiska kontakter kunde dispens beviljas,
              och företaget har nu kunnat expandera och sysselsätter för närvarande
              50 anställda.
            </seg>
            <seg n="14208041">
              Nu ska man tyvärr inte tro att detta är ett unikt exempel. Motsvarande
              problem drabbade nämligen ett liknande företag i Gävle.
            </seg>
            <seg n="cf7d1ffa">
              Kristdemokraterna har varit drivande i fordonsfrågor och även
              i de delar som berör myndighetsutövningen. Om regelverk och myndighetsutövning
              sätter upp orimliga hinder för företag kommer intresset och orken
              för många som vill bedriva verksamhet att avta. Det har Sverige
              inte råd med, utan det behövs en serviceinriktad och positiv attityd
              både hos lagstiftare och hos myndigheter om man vill slå vakt
              om svenskt företagande och sysselsättning.
            </seg>
            <seg n="07d299ea">
              Som framgår av texten i utskottets betänkande har omorganisation
              av fordonsfrågor medfört att de flesta fordonsfrågor förlagts
              till Vägverket, och det tycker jag är bra. Det finns dock fortfarande
              en viss problematik, vilket vi också har påtalat i en gemensam
              reservation.
            </seg>
            <seg n="a952ea3b">
              Kristdemokraterna gläds också åt att utskottet har kunnat finna
              en gemensam skrivning när det gäller chiptrimning, och vi finner
              därför ingen anledning till en reservation.
            </seg>
            <seg n="31dea90c">
              Vi står bakom de tankar som framförs i reservation 3, men vi
              tycker att det är lite för tidigt att göra en utvärdering av den
              förändring som har skett när det gäller skrotbilarna. Vi avvaktar
              därför tills vidare.
            </seg>
            <seg n="a6da5204">
              Fru talman! Vi står givetvis bakom våra reservationer, men för
              tids vinnande väljer jag att yrka bifall endast till reservation
              2.
            </seg>
          </u>
          <note type="speaker" n="bb54d3a9">
            Anf. 97 STAFFAN DANIELSSON (c):
          </note>
          <u who="staffan_danielsson_f9e521" xml:id="i-4b425a434abdbe2b-0" n="7eafc792" next="i-c272d42b533dc257-0"/>
          <note n="e9367e7f">
            Fru talman! Jag yrkar bifall till Centerns reservation 3 om övergivna
            fordon.
          </note>
          <u who="staffan_danielsson_f9e521" xml:id="i-c272d42b533dc257-0" n="7eafc792" prev="i-4b425a434abdbe2b-0">
            <seg n="2fc72853">
              För drygt ett år sedan skedde en del förbättringar i lagstiftningen
              om omhändertagande av övergivna fordon. Innan dess rådde det märkliga
              förhållandet att en skrotbil kunde ställas upp längs en väg, på
              ett gärde eller i en skog, och varken markägaren eller det allmänna
              hade rätt att flytta den. Nu är detta som väl är ändrat sedan
              mer än ett år tillbaka, vilket är bra.
            </seg>
            <seg n="5fbf0662">
              Däremot råder en ganska märklig tingens ordning om vem som i
              vissa lägen ska betala bortforsling och omhändertagande av övergivna
              fordon. Övergivna fordon handlar alltså om flera ton metaller
              och kemikalier som i form av ett fordon bara lämnas i naturen.
              Det är självklart av intresse för samhället att de bilar och fordon
              som åldras och som kommer på avvägar inte dumpas var som helst
              och blir stående. Det är inte bra för miljön i olika avseenden.
              Och självklart har samhället här ett ansvar för att dumpade fordon
              omhändertas och återanvänds eller destrueras.
            </seg>
            <seg n="f21ffed6">
              Självklart har i grund bilägaren ansvaret för att bilen ska skrotas
              i ordnade former när den är uttjänt eller har krockats eller kvaddats.
              Överges bilen och om man kan få tag på bilägaren och denne kan
              betala, då är allt gott och väl. Likaså träder samhället in och
              tar kostnaden om fordonet är ett vrak. Men oklarhet råder om var
              gränsen går mellan bilvrak och nästan bilvrak. Likaså träder samhället
              in och tar kostnaden om fordonet är lämnat så att hinder uppkommer
              i trafiken eller fara för en trafikolycka uppkommer. Och det är
              ju bra.
            </seg>
            <seg n="54a9e4fe">
              Men i det inte så ovanliga fallet att bilägaren inte kan anträffas
              eller inte kan betala och bilen är risig men kanske inte ett vrak
              och den är lämnad så att trafiken inte berörs, då dyker det plötsligt
              upp en tredje part som ska betala bortforslandet, nämligen markägaren.
            </seg>
            <seg n="a3938daa">
              I andra sammanhang talas det om producentansvar, om försäkringsansvar
              och om samhällets ansvar. I detta sammanhang överlåts generöst
              åt en slumpvis utvald markägare att bekosta bortforslandet eller
              att låta bilen stå. Bilens försäkringsbolag griper inte in. Staten
              och kommunen svär sig fria från allt betalningsansvar. Den helt
              oskyldige markägaren på vars vägkant, dike, gärde eller skogsbacke
              bilen övergetts ska på egen bekostnad forsla bort varje sådan
              övergiven bil som lämnats, vare sig det handlar om en bil per
              år eller tio per år, om nu inte bilen klassas som vrak, vilket
              den kanske gör efter några år i regn och rusk och med löpande
              miljökonsekvenser under tiden, både kemiskt och visuellt. Om bilen
              skulle knuffas i väg så att den stör trafiken ställer det allmänna
              upp och betalar.
            </seg>
            <seg n="a38e929d">
              Centerpartiet och Kristdemokraterna hävdade när lagen infördes
              att det enda rimliga är att det allmänna svarar för bortforslingskostnaderna
              för övergivna fordon även om de inte är vrak eller stör trafiken.
              Rimligen är det enligt min argumentation ett ordnings- och miljöintresse
              för samhället att dessa flera ton tunga kemikaliepaket som kallas
              bilar inte tillåts dumpas i oordnade former och lämnas vind för
              våg. Vi i Centern reserverar oss i dag för samma uppfattning som
              för ett år sedan.
            </seg>
            <seg n="bd090445">
              Jag tycker mig ändå notera en öppning i utskottsmajoritetens
              ställningstagande när man skriver att det manar till eftertanke
              att lagstiftningen kanske inte gick tillräckligt långt. Liksom
              vid lagens införande utgår utskottet från att ingående uppföljningar
              av lagstiftningen kommer att genomföras så att regelsystemet inte
              får oönskade konsekvenser för markägare eller motverkar syftet
              att forsla bort övergivna fordon. Att så ändå är fallet i dag
              menar jag är uppenbart. Och jag hoppas att vi vid nästa riksmöte
              i bred enighet kan rätta till de brister i lagen som jag här har
              påtalat.
            </seg>
          </u>
          <note type="speaker" n="dc5f6d6d">
            Anf. 98 CLAES-GÖRAN BRANDIN (s):
          </note>
          <u who="claes-goran_brandin_f1a62d" xml:id="i-946f6b28ad444dc6-7" n="5936b201">
            <seg n="74b704c0">
              Fru talman! Jag får återigen stå här i kammaren och uttrycka
              min förvåning över mina borgerliga kamraters reservationer. I
              mitt tycke är de skrivningar som återfinns i utskottets betänkande
              mycket bra. Vi pekar både på redan genomförda och aviserade åtgärder
              i den riktning som reservanterna vill.
            </seg>
            <seg n="cb98d412">
              Låt mig inledningsvis peka på några saker när det gäller reservationen
              angående fordonskontroll och förarprövning, som Moderaterna, Folkpartiet
              och Kristdemokraterna står bakom. I svepande ordalag påstår man
              att trafiksektorn alltför länge och i för stor utsträckning karakteriseras
              av monopolbildning som leder till högre priser och sämre service.
              Detta kopplar man sedan till situationen för Svensk Bilprovning.
            </seg>
            <seg n="924934af">
              Låt mig för ordningens skull slå fast att vi i dag har en av
              de billigaste fordonskontrollerna i hela Europa. Servicen på våra
              bilprovningsanläggningar förbättras konstant. I utskottsbetänkandet
              redogör vi för den kundnöjdhetsmätning som genomfördes år 2004.
              Hela 88 % är nöjda med besöket på Svensk Bilprovning. Det är en
              förbättring med fyra procentenheter jämfört med föregående undersökning,
              som genomfördes 2002. Man kan förmoda att de 12 % som fattas är
              de som inte har fått sina bilar godkända.
            </seg>
            <seg n="b7692c70">
              Införskaffandet av en andra mobil anläggning för fordonskontroll
              har också förbättrat tillgängligheten i glesbygd. Man har genom
              satsningar på bättre produktionsplanering och införandet av reserverad
              tid på kallelsen fått bort de tidigare långa väntetiderna. Det
              finns enligt min mening inget som helst fog för de påståenden
              som står att läsa i reservationen.
            </seg>
            <seg n="5a0c70af">
              Jag kan inte tolka det på annat sätt än att de borgerliga, trots
              de stora förbättringar som skett, inte tycker att de anställda
              gör ett bra jobb. Återigen ska man tvingas höra de borgerligas
              tjat om att privatisering är den enda vägen, för det är väl det
              frågan egentligen handlar om. Det blir lovsånger över privatisering
              snarare än den faktiska sanningen, som vi socialdemokrater tycker
              visar att Svensk Bilprovning gör ett bra jobb och är i högsta
              grad konkurrenskraftiga.
            </seg>
            <seg n="b49d13de">
              Fru talman! Moderaterna har också reserverat sig i frågan om
              fordonsskyltning. Man menar att det är svårt att skilja mellan
              så kallade ATV-maskiner och fyrhjuliga motorcyklar. Jag vill bara
              här i kammaren påpeka, precis som vi gör i utskottsbetänkandet,
              att frågan om registreringsskyltar är en fråga som har delegerats
              till Vägverket. Det är naturligtvis viktigt att Vägverket följer
              utvecklingen, om detta verkligen är ett stort problem, och att
              man i så fall föreslår åtgärder som bedöms som lämpliga.
            </seg>
          </u>
          <note n="e084c3b1">
            Fru talman! Med detta yrkar jag avslag på samtliga reservationer
            och bifall till förslagen i utskottets betänkande.
          </note>
          <note type="speaker" n="fb079637">
            Anf. 99 JAN-EVERT RÅDHSTRÖM (m) replik:
          </note>
          <u who="jan-evert_radhstrom_74bf7f" xml:id="i-a65d97feb5f40fea-0" n="5dc59dc4">
            <seg n="db15e317">
              Fru talman! Det är väl lite synd att Brandin skrev sitt tal före
              debatten och glömde bort att lyssna på vad jag sade i mitt anförande.
              Jag sade att jag var stolt över den personal och den kompetens
              som finns inom Svensk Bilprovning. Men jag tyckte samtidigt att
              det var synd om personalen som inte har möjlighet att ge sig ut
              och konkurrera på en internationell marknad. Brandin kan ju roa
              sig med att läsa i protokollet sedan, så får han veta vad jag
              sade.
            </seg>
            <seg n="0c789a61">
              När det gäller vad Socialdemokraterna tycker och vad man vill
              ta ställning till måste jag fråga: Hur var det med registerhållningsavgiften?
              Vad har Socialdemokraterna för uppfattning? Ni konstaterar ju
              att Vägverket ska se över avgifter som inte är kostnadsneutrala.
              Då tycker ni att man ska kunna vidta åtgärder. Ska vi tolka det
              som att vi kan räkna med höjda registerhållningsavgifter? Det
              är ju faktiskt det som är alternativet, Brandin.
            </seg>
          </u>
          <note type="speaker" n="1c7a47fe">
            Anf. 100 CLAES-GÖRAN BRANDIN (s) replik:
          </note>
          <u who="claes-goran_brandin_f1a62d" xml:id="i-946f6b28ad444dc6-8" n="5936b201">
            <seg n="4a90205c">
              Fru talman! Tanken att vi skulle höja avgifterna kittlar lite.
              Det ska jag erkänna. Men nu är så inte fallet. Vi tycker väl samma
              sak. Om det inte är rimligt att ta ut en låg avgift som 35 kr
              i det här fallet och man nu tar steg för att åstadkomma en förändring
              i samband med att Vägverket nu har lämnat sitt avgiftsförslag
              till regeringen, så har man tagit upp behovet av en förändring
              av avgiftsförordningen, så att man inte enskilt ska behöva fakturera
              så små belopp att administrationen kostar mer än vad man får in.
              Vi utgår från att regeringen genomför en sådan förändring. Det
              är vad vi tycker i detta.
            </seg>
            <seg n="3a81ab48">
              Sedan återkommer man till Svensk Bilprovning. Jan-Evert Rådhström
              säger att han är stolt över personalen. Ja, vi är stolta över
              personalen, och vi låter personalen jobba som de vill i lugn och
              ro utan att hela tiden ha ett avregleringsspöke som svävar över
              deras axlar.
            </seg>
            <seg n="3857661b">
              Jan-Evert Rådhström säger att vi inte ger dem möjlighet att bege
              sig utomlands och jobba. Vi hade en statssekreterare som blev
              chef för Svensk Bilprovning om inte jag tar helt fel kom han från
              de borgerliga leden som för några år sedan gjorde oss tvungna
              att vidta åtgärder på Svensk Bilprovning på grund av den aktivitet
              som man då bedrev utanför Sveriges gränser. Man kanske ska göra
              det i framtiden, men låt oss först och främst fortsätta på den
              väg som Svensk Bilprovning har slagit in på. Då får man så många
              människor som låter besiktiga sina bilar att bli nöjda.
            </seg>
          </u>
          <note type="speaker" n="c0057ac6">
            Anf. 101 JAN-EVERT RÅDHSTRÖM (m) replik:
          </note>
          <u who="jan-evert_radhstrom_74bf7f" xml:id="i-a65d97feb5f40fea-1" n="5dc59dc4">
            <seg n="82c9eaa2">
              Fru talman! Brandin sade att vi hotar med ett avregleringsspöke.
              Vi vill faktiskt att den kompetens som finns inom Svensk Bilprovning
              också ska kunna vara med och ta marknadsandelar om vi ska in på
              en internationell marknad. Jag tror inte alls att personalen är
              skräckslagen för avreglering.
            </seg>
            <seg n="7256dadf">
              Det handlar om Brandins översitteri. Han vill se uppifrån på
              hur andra verksamheter ska styras. Det är här i riksdagen som
              Brandin vill vara med och styra och ställa och se till att det
              är monopolverksamheter.
            </seg>
            <seg n="4a348fc0">
              I mitt anförande ställde jag inledningsvis en fråga som Brandin
              inte har svarat på. Jag skulle vilja veta vad Brandin anser om
              att avreglering skulle vara ett hot mot trafiksäkerhet och effektivitet.
              Kan du utveckla det på något sätt? Jag tror att svenska folket
              skulle vara intresserat av att höra Brandins redovisning av detta.
            </seg>
          </u>
          <note type="speaker" n="0c8813b7">
            Anf. 102 CLAES-GÖRAN BRANDIN (s) replik:
          </note>
          <u who="claes-goran_brandin_f1a62d" xml:id="i-946f6b28ad444dc6-9" n="5936b201">
            <seg n="5a162e19">
              Fru talman! Jag kan hålla med om något som Runar Patriksson tog
              upp i sitt anförande, nämligen att det kan vara något sämre när
              det gäller glesbygd. Men även i det avseendet är det viktigt att
              Svensk Bilprovning ser till att hela tiden förnya sig, att man
              följer de undersökningar som görs om vad det är för behov som
              människor har. Som jag sade i mitt anförande har man nu skaffat
              två mobila besiktningsanläggningar som man kan köra ut med i glesbygden.
              Med en avreglering eller privatisering av Svensk Bilprovning tror
              jag inte att man skulle få dem som då skulle arbeta med bilbesiktning
              att göra något sådant, såvida man inte kunde tjäna stora pengar
              på det. En avreglering är naturligtvis till för storstadsregionerna,
              där det finns flest bilar att besiktiga.
            </seg>
            <seg n="564f7df6">
              Vi tror inte på avreglering här. Vi tror på det som personalen
              också vill att man ska få vara kvar och fortsätta utveckla den
              verksamhet som man har börjat med.
            </seg>
            <seg n="06fb3025">
              Vi tar också vårt arbetsgivaransvar från statens sida. I Vägverkets
              regleringsbrev för 2005 har regeringen ställt som mål att kötiderna
              för kunskapsprov och körprov ska minska med tre veckor till den
              31 december. Den tidsgränsen gäller förarbevis. Vi tar också vårt
              ansvar när det gäller bilprovningen.
            </seg>
          </u>
          <note n="aa43b648">
            Överläggningen var härmed avslutad.
          </note>
          <note n="8d915b9c">
            9 § Associationsrättsliga frågor, m.m.
          </note>
          <note n="4c7e3b94">
            Föredrogs
          </note>
          <note type="speaker" n="84f23e81">
            Anf. 103 PIA NILSSON (s):
          </note>
          <u who="unknown" xml:id="i-99721b99e61c2a95-0" n="21482ede">
            <seg n="e20867cd">
              Fru talman! Vi ska nu få ta del av lagutskottets betänkande nr
              12 som handlar om associationsrättliga frågor med mera. Innan
              jag lämnar över ordet till debattörerna tänker jag först berätta
              lite grann vad ärendet innehåller.
            </seg>
          </u>
          <note n="dcf4506a">
            I betänkandet finns elva motionsyrkanden från den allmänna motionstiden
            förra året 2004 på det associationsrättsliga området. Motionsyrkandena
            gäller aktiebolag utan vinstintresse, redovisningsfrågor, könsfördelningen
            i bolagsstyrelser, förvärv av egna aktier, skydd för företagshemligheter,
            avtalsvillkor mellan näringsidkare och frågor om stiftelser. Därutöver
            behandlas ett motionsyrkande från den allmänna motionstiden år
            2003 om lagstiftningsprocessen på IT-området.
          </note>
          <note n="51a0821a">
            Utskottet föreslår att riksdagen avslår samtliga motionsyrkanden
            i huvudsak med hänvisning till tidigare ställningstaganden från
            riksdagens sida och pågående arbete. I betänkandet finns sex reservationer
            och ett särskilt yttrande. Mot den bakgrunden lämnar jag nu över
            ordet till debattörerna.
          </note>
          <note type="speaker" n="54c4967c">
            Anf. 104 BERTIL KJELLBERG (m):
          </note>
          <u who="bertil_kjellberg_520680" xml:id="i-801cb68ea8e623d6-0" n="02e0e906">
            <seg n="f23d0f8f">
              Fru talman! Det betänkande som vi nu ska diskutera innehåller
              ett brett spektrum av associationsrättsliga frågor. Jag tänker
              enbart koncentrera mig på några få. Jag börjar med aktiebolag
              utan vinstintresse.
            </seg>
            <seg n="7b9e9db5">
              Den förkärlek som partierna inom vänsterkartellen visar för bolag
              utan vinstintresse är ett utslag av bristen på förståelse för
              företagandets villkor. Ett gott resultat, vinsten, är det bästa
              kvittot på att verksamheten drivits på ett bra sätt. Inom nuvarande
              lagstiftning finns det inga hinder att driva företag utan eller
              delvis utan vinstintressen.
            </seg>
            <seg n="34999b16">
              Ett aktiebolag är i hög grad en privaträttslig företeelse där
              aktieägarna har stor frihet att inom ramen för aktiebolagslagen
              driva verksamheten efter eget huvud. Jag kan inte frigöra mig
              från misstanken att man genom en särlagstiftning om bolag utan
              eller med begränsat vinstintresse menar att de bolagen ska få
              favörer i framtiden.
            </seg>
            <seg n="b7f38bb3">
              Vi moderater anser att lagstiftningen är onödig. Vi uppmanar
              Justitiedepartementet att låta frågan bero och i stället ta tag
              i en rad andra problem som man tydligen inte hinner med.
            </seg>
            <seg n="0556b602">
              I går debatterade vi nya regler om dödförklaring som hade beretts
              i närmare sju år i departementen. Om vi inte hade drabbats av
              katastrofen i Sydostasien hade vi fått vänta än.
            </seg>
            <seg n="720d8a50">
              Fru talman! I går lyssnade jag på en debatt om regelförenkling
              för företagen. Alla var överens om att regelförenkling för företagen
              var en viktig fråga. Men diskussionen gällde mest om regeringen
              hade gjort någonting över huvud taget.
            </seg>
            <seg n="bbc0ef1f">
              Genom att stödja förslagen att begränsa skyldigheten att i årsredovisningen
              lämna uppgifter dels om sjukfrånvaro, dels om könsfördelningen
              i bolagsstyrelserna till publika företag tar vi ett konkret steg
              mot ett bättre näringslivsklimat. Jag anser emellertid att vi
              inte bör stanna vid uppgifterna om sjukfrånvaron och könsfördelning
              i bolagsstyrelserna utan låta skillnaden mellan publika och privata
              bolag bli större. Jag antar att vi får återkomma till frågan när
              vi inom någon tid kommer att debattera den nya aktiebolagslagen.
            </seg>
            <seg n="02f32569">
              Slutligen tänkte jag kommentera frågan om avtalsvillkor mellan
              näringsidkare. I den politiska debatten finns en tendens att vi
              vill angripa varje problem för sig utan att närmare analysera
              vad som är grundproblemet. Jag ska ta ett exempel.
            </seg>
            <seg n="f9d8024e">
              När vi ser att småföretagare inte kan försäkra sin rörelse på
              grund av att de har blivit utsatta för så många brott kommer genast
              krav på att försäkringsbolagen ska tvingas försäkra alla när det
              verkliga problemet är att vänsterkartellen och regeringen misslyckats
              med att hävda rättssamhället.
            </seg>
            <seg n="d2e8ec4f">
              Förhållandet är lika när vi ser att franchisetagare drabbas av
              i vårt tycke oskäliga avtalsvillkor. Genast förs det fram krav
              från olika håll att vi nu måste ha en särskild lag för franchising
              när det i själva verket är ett problem som delas av många småföretagare.
              Problemet är att vi har en föråldrad avtalslag och kanske felaktiga
              regler om fördelning av rättegångskostnaderna i 18 kap. rättegångsbalken.
            </seg>
            <seg n="661a7b95">
              Vi stöder därför reservationen där riksdagen ger regeringen till
              känna att en översyn bör göras av avtalslagen. Regeringen kan
              med fördel informera sig om den europeiska avtalslagen som nyligen
              har lagts fram av en imponerande grupp europeiska akademiker och
              som lagutskottet fick höra om i tisdags på riksdagens framtidsdagar.
              Jobbet är kanske redan gjort till stora delar.
            </seg>
          </u>
          <note n="ee6b85ce">
            Fru talman! Slutligen yrkar jag bifall till reservation nr 1
            under punkt 1.
          </note>
          <note type="speaker" n="1f1d695a">
            Anf. 105 JAN ERTSBORN (fp):
          </note>
          <u who="jan_ertsborn_0fcba0" xml:id="i-0eeb8398320bf66f-0" n="f6f2afa0">
            <seg n="25431d50">
              Fru talman! Det finns möjligheter att uttrycka sig ganska kortfattat
              i debatten i det här sammanhanget. De här frågorna är välkända
              hos oss i lagutskottet. I stort sett samtliga frågor har återkommit
              i flera år. Jag ska lite kort uppehålla mig vid några saker, och
              egentligen göra som Bertil Kjellberg.
            </seg>
            <seg n="1644ea1a">
              Här är frågor om regelförenklingar. Det har funnits alldeles
              utmärka möjligheter för regeringen och stödpartierna att visa
              att man menar allvar när man vill minska regelbördan. Man kunde
              börja med att skrota förslaget om att införa aktiebolag utan vinstintresse
              eller aktiebolag med begränsad vinstutdelning.
            </seg>
            <seg n="75496911">
              Det kan man göra därför att man enligt den befintliga aktiebolagslagen
              kan föreskriva i bolagsordningarna att vinst inte ska utdelas,
              eller göra någon liknande föreskrift. Om det är vad man vill ha
              som bakgrund till att göra upphandlingar från den offentliga sidan
              går det alldeles utmärkt att göra det. Vi behöver alltså inte
              fler typer av aktiebolag.
            </seg>
            <seg n="48e2fd04">
              Det finns ytterligare regelförenklingar, som vi har påtalat tidigare.
              Det är att man håller sig till två typer av aktiebolag, nämligen
              de publika aktiebolagen och de privata aktiebolagen, i stället
              för att laborera med till exempel tio anställda, såsom man gör
              i frågorna om könsfördelning hos företagsledningen eller för redovisning
              av sjukskrivna. Det handlar egentligen bara om att man skapar
              arbete och kostnader för mindre företag.
            </seg>
            <seg n="51b2b00b">
              En ny fråga för det här året är om jag har förstått det rätt
              skyddet för företagshemligheter. Till skillnad från övriga frågor
              är vi faktiskt överens om i utskottet att man här behöver göra
              en översyn och se om lagstiftningen behöver moderniseras och förändras.
            </seg>
            <seg n="15f92284">
              Skillnaden oss emellan är enbart att utskottet nöjer sig med
              att skriva att man vill ha en sådan översyn medan vi tycker att
              det är så angeläget att vi vill markera detta med ett tillkännagivande.
            </seg>
            <seg n="fdf223b3">
              Ytterligare en del som jag tänkte uppehålla mig kort vid är möjligheten
              att jämka avtalsvillkor. Det är helt enkelt en förändring av 36
              § avtalslagen så att den kan bli direkt tillämplig för frågor
              mellan små företag på ena sidan och stora företag på andra sidan.
              I den delen kan jag helt ansluta mig till vad Bertil Kjellberg
              nyss angav härifrån talarstolen.
            </seg>
            <seg n="0514eb68">
              Jag står givetvis bakom de reservationer som Folkpartiet har
              gjort i betänkandet, men jag yrkar bifall enbart till reservation
              nr 5.
            </seg>
          </u>
          <note type="speaker" n="bfbd0e31">
            Anf. 106 INGEMAR VÄNERLÖV (kd):
          </note>
          <u who="ingemar_vanerlov_e66ee6" xml:id="i-213cfc33e8922b3d-0" n="736a70f5">
            <seg n="33690caf">
              Fru talman! Det här betänkandet behandlar, som vi hörde inledningsvis,
              några motionsyrkanden på det associationsrättsliga området. Motionerna
              härrör från den allmänna motionstiden i höstas. Kristdemokraterna
              finns med på fem av de sex reservationerna, och jag tänker kort
              beröra några av dem här.
            </seg>
            <seg n="36cee4c3">
              För oss kristdemokrater är det särskilt glädjande att det har
              blivit majoritet i utskottet för en av våra motioner, Avtalsvillkor
              mellan näringsidkare . Det är en motion som direkt tar sikte på
              att stärka småföretagaren.
            </seg>
            <seg n="8b8d0a1f">
              Som bekant skyddar lagstiftning genom tvingande lagar konsumenten
              som den svagare parten i ett avtalsförhållande. Men motsvarande
              skydd finns inte för småföretagare. Dessa kan ofta befinna sig
              i en underlägsen position i ett mellanhavande med ett större företag
              eller en koncern. För småföretagaren är en kostsam juridisk process
              ett avsevärt större problem än för den stora koncernen, med helt
              andra ekonomiska förutsättningar. Det leder många gånger till
              att småföretagaren tvingas avstå från att processa om ett berättigat
              krav.
            </seg>
            <seg n="38f7a873">
              Där konsumenter får stöd av den tvingande konsumentköplagen får
              småföretagaren luta sig mot den mer allmänna köplagen. Den tillåter
              exempelvis parterna att förhandla bort att tvister ska avgöras
              i domstol till förmån för att låta skiljemän avgöra tvisten ett
              förhållande kallat skiljedomsklausul. Det är vanligt med dylika
              klausuler i avtal mellan näringsidkare. Fördelarna med skiljedom
              är att det ofta går snabbare att avgöra tvisten än det gör genom
              ett domstolsförfarande. Vidare är skiljeförfarandet inte offentligt,
              vilket ibland kan var en fördel. Till nackdelarna hör att skiljedomsförfarandet
              är en dyr process, vilket slår hårt mot småföretagaren. En skiljedom
              går inte att överklaga. Det finns i och för sig en paragraf i
              köplagen, § 36, som medger att domstolar kan jämka avtal också
              mellan företag om de vid avtalets ingående inte var jämbördiga.
              Detta hör dock till ovanligheterna. Kristdemokraterna anser att
              domstolarna ska ges möjlighet att i flera fall än i dag jämka
              skiljeklausuler i avtal mellan näringsidkare.
            </seg>
            <seg n="3b6d6afa">
              Sammantaget får det här beskrivna till konsekvens att den mindre
              företagaren kan bli i det närmaste rättslös i en tvist med en
              stor koncern. Det är ett förhållande som har bidragit till många
              mindre företags död. Problemen med skiljedomsklausuler för småföretagaren
              och det faktum att domstolarna inte jämkar oskäliga avtal i någon
              större omfattning visar att spelreglerna mellan större och mindre
              företag inte fungerar. Det är därför viktigt att en utredning
              görs om varför möjligheterna inte nyttjas och om vilka åtgärder
              som krävs för att stärka mindre företag vid tvister, exempelvis
              genom förbättrade rättshjälpsmöjligheter eller en förändrad försäkringsrätt.
            </seg>
            <seg n="82e6958d">
              Fru talman! Nu liksom tidigare uttrycker Socialdemokraterna att
              man har en viss förståelse för synpunkterna i motionen. Insikten
              är dock inte djupare än att man oförstående fortsätter att yrka
              avslag. Detta motionsyrkande avslog majoriteten för ett år sedan.
              Då var det bara vi och Vänsterpartiet som reserverade oss. Intressant
              är att förståelse nu har djupnat hos övriga partier, med undantag
              för de oförstående Socialdemokraterna, varför det nu äntligen
              kan bli ett riksdagsbeslut om att regeringen måste åtgärda de
              här nämnda problemen.
            </seg>
            <seg n="ebb11143">
              När det gäller punkten om aktiebolag utan vinstintresse ställer
              vi inte upp på regeringens linje, som tydligen hämtar sin inspiration
              från en utrednings betänkande som är rubricerat Aktiebolag med
              begränsad vinstutdelning . Denna utredning förespråkar en ny aktiebolagsform
              i två varianter. Den ena är icke vinstutdelande aktiebolag och
              den andra aktiebolag med begränsad vinstutdelning.
            </seg>
            <seg n="dfc541ad">
              Kristdemokraterna konstaterar att dagens associationsformer inte
              lägger några hinder i vägen för den så kallade sociala ekonomins
              utveckling. Den ideella sektorn kan organiseras på många olika
              sätt, till exempel genom olika föreningar, stiftelser och aktiebolag
              för att nämna några associationsformer. Aktörerna kan inom ramen
              för den valda formen själva välja att närmare organisera verksamheten
              utifrån de givna förutsättningarna. Ett aktiebolag måste till
              exempel inte driva verksamheten med fokus på ekonomisk avkastning.
              Mot denna bakgrund anser vi att förslagen i tidigare nämnda betänkande
              inte bör läggas till grund för lagstiftning.
            </seg>
            <seg n="4352cfbe">
              När det gäller innehållet i årsredovisningarna bifaller vi Folkpartiets
              förslag. I dag gäller att redovisning av sjukfrånvaro samt redovisning
              av könsfördelning i företagsledningar ska ske i företag med mer
              än tio anställda. Vi tycker att dessa redovisningar kan inskränkas
              till att enbart gälla publika företag eller de börsnoterade företagen.
              Övriga företag behöver ej betungas med dessa uppgiftsskyldigheter.
            </seg>
            <seg n="308e8912">
              På punkten företagshemligheter anser vi att dagens lag om skydd
              för företagshemligheter, FHL, innehåller en rad brister som snarast
              behöver rättas till. Om en person i sitt arbete till exempel tar
              del av företagshemlig information och lämnar ut den så kan personen
              ej straffas därför. Ett annat exempel gäller inhyrd personal,
              som förekommer i många fall. Genom en lucka i lagen har dessa
              inget skadeståndsansvar om de utnyttjar eller röjer företagshemligheter
              hos de företag där de arbetar.
            </seg>
            <seg n="0e4ec306">
              Ett annat övergripande problem med lagen om skydd för företagshemligheter,
              som den ser ut i dag, är att den inte harmoniserar med motsvarande
              lagar i våra grannländer och konkurrentländer. Vår lagstiftning
              skiljer sig i hög grad från till exempel tysk och fransk lagstiftning.
              Ska Sverige vara attraktivt för utländska investeringar så är
              det viktigt att vår lagstiftning på området ger ett motsvarande
              skydd som lagstiftningen i andra länder ger.
            </seg>
            <seg n="1d37d62b">
              Behovet av en ny lag om skydd för företagshemligheter är inte
              nytt. Det aktualiserades redan 1997. Det är nu hög tid att regeringen
              snarast tar initiativ till en översyn av lagen. Det tycker egentligen
              också utskottsmajoriteten, som i den här frågan har fått lite
              kalla fötter när man påstår att tiden nu är mogen för att på nytt
              överväga frågan samtidigt som man förutsätter att regeringen ska
              vidta erforderliga åtgärder utan att det ska behövas något tillkännagivande
              därom.
            </seg>
            <seg n="82633c2f">
              Fru talman! Det må förlåtas oss reservanter att vi är något luttrade
              när det gäller regeringens uttolkning av uttrycket tiden nu är
              mogen. Vem minns inte när utskottet tyckte att tiden var mogen
              för ett tillkännagivande i slutet av 1990-talet om översyn av
              fastighetsmäklarlagen? Fortfarande har ingenting hänt.
            </seg>
            <seg n="773eb50e">
              Slutligen, fru talman, står vi kristdemokrater bakom alla våra
              reservationer, men för tids vinning nöjer jag mig med att yrka
              bifall till reservation nr 5.
            </seg>
          </u>
          <note type="speaker" n="ed006ae5">
            Anf. 107 TASSO STAFILIDIS (v):
          </note>
          <u who="tasso_stafilidis_76d4bc" xml:id="i-b0e94e137c53800c-0" n="783208ed" next="i-b991607ce3d2591c-0">
            <seg n="28c2a338">
              Fru talman! Det är inga nya frågor, direkt, som kommer upp i
              betänkandet om associationsrättsliga frågor. Vi i lagutskottet
              har diskuterat och debatterat dem under lång tid.
            </seg>
            <seg n="7bbaa55f">
              Frågan om avtalsvillkor mellan näringsidkare, som jag kommer
              att återkomma till sedan, är en fråga som vi och Kristdemokraterna
              tillsammans har drivit så länge som jag har varit med i den här
              församlingen, alltså sedan 1998. Men vi kommer tillbaka till den.
            </seg>
            <seg n="294866a8">
              Först och främst vill jag använda min tid till att lyfta upp
              den absolut viktigaste frågan i betänkandet. Det är enligt min
              mening kvotering till börsbolagens styrelser, fru talman. Vänsterpartiet
              har under lång tid arbetat för att införa lagstiftning om kvotering
              till börsbolagens styrelser. Det är därför med tillfredsställelse
              som jag kan konstatera att regeringen äntligen har börjat utforma
              direktiv till en utredning om hur könsfördelningen i bolagsstyrelserna
              ska kunna bli jämnare.
            </seg>
            <seg n="480235d6">
              Jag vill ändå här i dag ta tillfället i akt att tala om den könsmaktsordning
              som genomsyrar inte bara näringslivet utan hela samhället. För
              två år sedan fick vi ta del av ett betänkande där det framgår
              att en så stor andel som 93 % av styrelserna i de privatägda företagen
              är mansdominerade. Det betänkande jag syftar på är SoU 2003:16
              Mansdominans i förändring . Det handlar om ledningsgrupper och
              styrelser. Hälften av dessa företag hade dessutom enbart män i
              styrelserna.
            </seg>
            <seg n="9d617335">
              Jag tror tyvärr inte att den här dystra bilden har förändrats
              märkbart sedan 2003. Förra året kunde vi se en liten uppgång,
              men nu i år börjar det se bedrövligt ut igen. Fortfarande är det
              regel snarare än undantag att män väljer män när det kommer till
              styrelseuppdrag. Män har ofta en föreställning om att chefskap
              och kvinnor inte passar ihop. Bilden av kvinnan som en sorts komplement
              till en man med makt förstärks av att det finns så få kvinnor
              med ledande befattning i samhället. Kvinnan förväntas nöja sig
              med en bråkdel av den makt som män har i det offentliga.
            </seg>
            <seg n="9c41e5c9">
              Men det räcker inte att hon bara får koka kaffe åt chefen, fru
              talman. Om vi på allvar vill förverkliga visionen om ett jämställt
              samhälle måste kvinnor få tillträde till näringslivets tyngre
              poster, precis som män måste få tillträde till det privata livet
              genom till exempel en kvoterad föräldraförsäkring och så vidare.
              De här frågorna hänger ihop, och det är därför det är så viktigt
              att kopplingen mellan makt och kön synliggörs. Halva mänskligheten
              består faktiskt av kvinnor, men det verkar inte ha gått in i bolagsstyrelsernas
              styrelserum. Det är därför orimligt och orättvist att denna långtgående
              mansdominans inom näringslivet får bestå.
            </seg>
            <seg n="f390903b">
              Den kommande utredningen är därför mycket efterlängtad av mig
              och Vänsterpartiet. Jag har valt att inte reservera mig i den
              här frågan, fru talman, trots att den är så här viktig, eftersom
              vi nu har en överenskommelse med Socialdemokraterna och Miljöpartiet
              att det här ska utredas. Vi har förvisso väntat väldigt länge,
              men nu är det på gång, och jag kommer att göra allt jag kan för
              att påverka utformningen av direktiven i rätt riktning, och då
              vet ni vad jag menar när jag säger i rätt riktning.
            </seg>
            <seg n="657e6100">
              Fru talman! Vad gäller de övriga frågorna i det här betänkandet
              förstår jag inte riktigt vad det är alliansen det är ju det ni
              kallar er för är rädd för vad gäller den fråga som håller på att
              ses över som gäller aktiebolag utan vinstintresse. Vad finns det
              egentligen för fara? Jag kan inte förstå er enorma oro och ert
              direkta motstånd till att eventuellt införa ytterligare en associationsform
              som aktiebolag utan vinstintresse. Självfallet är jag fullt medveten
              om att man redan i dag, såsom regelverket för aktiebolagen ser
              ut i dag, kan få tillfredsställande lösningar genom att en bolagsstämma
              bestämmer att bolaget inte ska ha något vinstintresse. Men samtidigt
              kan vi inte komma ifrån att det finns ett behov ute i samhället,
              framför allt inom de områden och de bolag som i dag har valt aktiebolagsformen
              men som egentligen är ägda av oss gemensamt, av skattebetalarna
              och samhället på olika sätt. Jag tycker alltså att vi fortsatt
              ska vänta och se vad det här beredningsarbetet kommer att komma
              fram till. Vi i Vänsterpartiet är definitivt inte motståndare
              till att införa en ny associationsform.
            </seg>
            <seg n="34cfb49d">
              I frågan om redovisning pekar de borgerliga partierna återigen
              på att det skulle bli enklare för de mindre företagen om vi lyfte
              bort den här bördan, men jag vill ändå poängtera det som flera
              gånger har lyfts upp från oss i de partier som har drivit igenom
              den här lagändringen, nämligen hur viktigt det är att ha de här
              verktygen och att kunna se vad det finns för könsfördelning i
              bolagens ledande befattningar. Och framför allt: Nu när vi vet
              att sjukfrånvaron är ett stort problem i samhället är det viktigt
              att ha de här verktygen och de här nycklarna.
            </seg>
            <seg n="8faf9955">
              Jag vill också gå in på frågan om företagshemligheter. Där är
              vi helt överens i utskottet. Jag kan bara beklaga att det inte
              blev så att hela utskottet kunde enas kring en skarp skrivning
              där vi faktiskt gemensamt talar om att tiden nu är så pass mogen
              att utskottet är överens i den här frågan. För min del tycker
              jag att det är viktigare att vi faktiskt får någonting gjort än
              att vi får ett tillkännagivande där vi helt plötsligt börjar angripa
              varandra om hur vi ska formulera oss i ord. Huvudsaken, för min
              del, fru talman, är att vi försöker vara så överens som möjligt.
            </seg>
            <seg n="3d59667b">
              Avslutningsvis, vad gäller avtalsvillkor mellan näringsidkare,
              kan vi bara konstatera att vi under många år det här går tillbaka
              ända till förra mandatperioden har haft en gemensam syn på den
              här frågan tillsammans med Kristdemokraterna. Givetvis är det
              glädjande att även resten av Kristdemokraternas allianspartner
              nu äntligen har vaknat. Det jag blir förundrad över och ändå tycker
              är märkligt är att man väljer att vakna i sista minuten. Även
              i den här frågan hade vi faktiskt kunnat ha ett enigt utskott
              bakom oss i stället för att vi behöver reservera oss på det här
              sättet. Jag kan ju inte påstå att det blev så särskilt mycket
              diskussion efter att det var klart hur det skulle bli. Att kd
              och Vänsterpartiet sedan lång tid tillbaka har drivit den här
              frågan tillsammans är ju bara fakta.
            </seg>
          </u>
          <note n="ec232d2d">
            Med det här, fru talman, vill jag yrka bifall till reservation
            5, och i övrigt yrkar jag bifall till förslaget i lagutskottets
            betänkande.
          </note>
          <note n="8341fcb5">
            Ajournering
          </note>
          <note n="31fcd42c">
            Kammaren beslutade kl. 16.55 på förslag av tredje vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <u who="tasso_stafilidis_76d4bc" xml:id="i-b991607ce3d2591c-0" n="783208ed" prev="i-b0e94e137c53800c-0">
            <seg n="731dd490">
              Återupptagna förhandlingar
            </seg>
          </u>
          <note n="6f21929e">
            Förhandlingarna återupptogs kl. 17.00.
          </note>
          <note n="8bd1e669">
            10 § Beslut om ärenden som slutdebatterats den 16 mars
          </note>
          <note n="4f5bd5ce">
            Punkt 5
          </note>
          <note n="3e6cc7e1">
            Punkt 13
          </note>
          <note n="1866221c">
            Punkt 14
          </note>
          <note n="01eb32c5">
            Övriga punkter
          </note>
          <note n="56b0ac65">
            Punkt 1
          </note>
          <note n="6e11d710">
            Punkt 3
          </note>
          <note n="4f5bd5ce">
            Punkt 5
          </note>
          <note n="cfeb730c">
            Punkt 7
          </note>
          <note n="46fc4b58">
            Punkt 8
          </note>
          <note n="01eb32c5">
            Övriga punkter
          </note>
          <note n="56b0ac65">
            Punkt 1
          </note>
          <note n="50d47f46">
            Punkt 2
          </note>
          <note n="08912bea">
            Punkt 6
          </note>
          <note n="01eb32c5">
            Övriga punkter
          </note>
          <note n="d3519a4d">
            11 § Beslut om ärenden som slutdebatterats vid dagens sammanträde
          </note>
          <note n="6e11d710">
            Punkt 3
          </note>
          <note n="08912bea">
            Punkt 6
          </note>
          <note n="4b03ad7f">
            Punkt 9
          </note>
          <note n="15a99089">
            Punkt 10
          </note>
          <note n="01eb32c5">
            Övriga punkter
          </note>
          <note n="56b0ac65">
            Punkt 1
          </note>
          <note n="50d47f46">
            Punkt 2
          </note>
          <note n="6664c898">
            Punkt 4
          </note>
          <note n="3e6cc7e1">
            Punkt 13
          </note>
          <note n="01eb32c5">
            Övriga punkter
          </note>
          <note n="f99b1a13">
            12 § (forts. från 9 §) Associationsrättsliga frågor, m.m. (forts.
            LU12)
          </note>
          <note type="speaker" n="134a7aa7">
            Anf. 108 VIVIANN GERDIN (c):
          </note>
          <u who="viviann_gerdin_444e1c" xml:id="i-353563a4089b8165-0" n="ac8feb05">
            <seg n="6500c7e1">
              Herr talman och ledamöter! Jag vill börja med att säga att jag
              står bakom alla reservationer, men jag vill yrka bifall till en
              av dem, nämligen reservation nr 1. Jag har också valt att lägga
              fokus i mitt inlägg på det som jag tycker är viktigast, nämligen
              frågan om aktiebolag utan vinstintresse och det beredningsarbete
              som är på gång. Därför vill jag lyfta upp den frågan.
            </seg>
            <seg n="6a87c021">
              Aktiebolag utan vinstintresse alternativt begränsad vinstutdelning
              anser vi är den senaste åtgärden från regeringen och stödpartierna
              för att förhindra att verksamheter inom vård- och omsorgssektorn
              ska privatiseras. Vem kommer att satsa kapital i de icke vinstdrivande
              aktiebolagen?
            </seg>
            <seg n="53ec0bf3">
              Det framgår tydligt att riksdagsmajoritetens främsta skäl att
              föreslå de nya företagsformerna är att värna om vård- och omsorgsmonopolet.
              De nya företagsformerna tillsammans med stopplagen kommer att
              motverka den påbörjade förnyelsen inom vård- och omsorgssektorn.
              Det är viktigt att komma ihåg att det i första hand kommer att
              drabba patienterna.
            </seg>
            <seg n="91da1d61">
              Regeringens kampanj mot vård utförd av privata alternativ vittnar
              om att de ideologiska skälen väger tyngre än att se till de vårdbehövandes
              intressen. Det är tråkigt att konstatera att sjukvårdens och omsorgens
              organisationsformer ska gå före innehållet i vårdutbudet. Vi tycker
              att majoriteten förringar personalens insatser, deras förutsättningar
              att pröva nya arbetsgivare och därmed också nya arbetsmetoder.
            </seg>
            <seg n="3ac4b20c">
              Privata sjukvårdsutförare har redan visat att de kan ge minst
              lika bra vård som offentlig sektor och även till lägre kostnader
              tack vare att byråkratin minskar. Med fler vård- och omsorgsaktörer
              inom de ekonomiska ramarna är sannolikheten mycket stor att lidande
              och vårdköer kan minskas.
            </seg>
            <seg n="ceed251a">
              Att en vårdverksamhet ger vinst behöver inte vara fult. De som
              jobbar inom vinstgivande företag känner sig kränkta av dessa påståenden.
              Verksamheter med vinst borgar faktiskt för en fortsatt verksamhet
              en stabilitet. Verksamheter med återkommande underskott lever
              farligt och är hotade på sikt. Vi kan se vad som har hänt under
              de senaste åren.
            </seg>
            <seg n="cf678fa2">
              Avgörande för vårdens kvalitet är naturligtvis vad som ingår
              i de vårdavtal som tecknas mellan vårdföretag och beställarna,
              till exempel landsting eller kommun. Det är också viktigt att
              komma ihåg att avtalen mellan parterna är tidsbegränsade och att
              makten finns hos vårdbeställaren, det vill säga de som sköter
              upphandlingen och betalar med offentliga skattemedel.
            </seg>
            <seg n="965d4c9b">
              Med fler aktörer i vården ökar vårdtagarnas möjligheter att välja
              den som ger den bästa vården. Alla har vi mycket att vinna på
              det, särskilt de vårdbehövande.
            </seg>
            <seg n="9785bb2d">
              Det är därför viktigt att understryka att de nya bolagsformerna
              inte behövs. De kommer bara att bli krångliga, dyra och troligen
              också mycket kortvariga. Det är i stället viktigt att ge de folkvalda
              i landets kommuner och landsting ett ökat förtroende att själva
              avgöra hur de bäst ska lösa det lokala och regionala vårdbehovet.
              Då får vi de bästa förutsättningarna att tillgodose det behovet.
            </seg>
          </u>
          <note type="speaker" n="8de72a90">
            Anf. 109 JOHAN LÖFSTRAND (s):
          </note>
          <u who="johan_lofstrand_3e98d6" xml:id="i-112d3998442761ae-0" n="39ba189d" next="i-19d4af89a20d2d7c-0">
            <seg n="cf07c462">
              Herr talman! Vi debatterar betänkande nr 12 rörande associationsrättsliga
              frågor. Betänkandet behandlar olika frågor som jag tänkte ta upp
              i debatten. Den tar till exempel upp aktiebolag utan vinstintressen,
              skydd för företagshemligheter, avtal mellan näringsidkare och
              några frågor till.
            </seg>
          </u>
          <note n="614edc60">
            Jag vill också börja med att yrka bifall till förslaget i lagutskottets
            betänkande nr 12 och med det yrka avslag på alla reservationer.
          </note>
          <u who="johan_lofstrand_3e98d6" xml:id="i-19d4af89a20d2d7c-0" n="39ba189d" prev="i-112d3998442761ae-0">
            <seg n="d04ce9d4">
              Herr talman! Den första reservationen jag tänkte beröra handlar
              om att motionärerna inte vill att man ska införa en ny aktiebolagsform
              utan vinstintresse. Det här är en fråga som vi har diskuterat
              flera gånger tidigare i kammaren, och jag tror att vi kommer att
              få diskutera den ytterligare någon gång eftersom regeringen någon
              gång under året kommer att lägga fram en proposition med den titeln.
            </seg>
            <seg n="85a2712a">
              Motionärerna menar att den här bolagsformen inte behövs, att
              det i dagsläget inte behövs en bolagsform med begränsat eller
              utan vinstintresse, utan att det är möjligt med de nuvarande bolagsformer
              som finns att tillgå. Det är helt sant. Man kan i dagens läge
              använda sig av någon av de bolagsformer som finns i dag och i
              bolagsordning eller på annat sätt skriva in att bolaget inte får
              ge ut vinst.
            </seg>
            <seg n="eea31284">
              Men då förstår inte jag varför det finns ett så oerhört stort
              motstånd. Det som den socialdemokratiska regeringen tillsammans
              med Vänsterpartiet, och Miljöpartiet, om jag har förstått det
              rätt vill är att öka antalet verktyg i verktygslådan. Det som
              vi vill visa och lyfta fram är att det i vissa fall kan vara bra
              att ha en associationsform där man väldigt tydligt säger att det
              som är viktigt är verksamheten och inte avkastningskraven. Jag
              kan se att det finns stiftelser eller andra organ som skulle kunna
              använda sig av den bolagsformen.
            </seg>
            <seg n="8abef291">
              Sedan ska jag inte sticka under stol med att det i vissa fall
              kan behöva sägas att i den här delen av verksamheten vill vi inte
              att man ska ta ut väldigt stora vinster, utan det finns andra
              saker man ska premiera i stället.
            </seg>
            <seg n="34eda50d">
              Det här är en fråga som jag tycker är väldigt viktig, och jag
              tror att vi kommer att återkomma till den.
            </seg>
            <seg n="66dbe0a8">
              Herr talman! En annan reservation som jag tänkte belysa gäller
              en motion från Folkpartiet om att ändra undantagsreglerna för
              när man behöver lämna uppgifter i årsredovisningen. I dag är de
              företag som har mindre än tio anställda berättigade till undantag,
              medan motionärerna i stället vill utsträcka detta undantag till
              att gälla alla privata aktiebolag.
            </seg>
            <seg n="0b59c3a5">
              Jag menar att redovisningen av sjukfrånvaron och könsfördelningen
              i företagens ledning är väldigt viktiga aspekter. Det är aspekter
              som visar hur ett företag mår och hur de anställda blir behandlade.
              Därför tycker jag att det är viktigt att de uppgifterna finns
              med i så många företag som möjligt.
            </seg>
            <seg n="102f83eb">
              Om vi skulle införa den förändring som motionärerna vill tror
              jag att andelen företag som blir tvungna att redovisa de detaljerna
              kommer att vara alldeles för få för att man ska kunna göra några
              tydliga analyser, då vi i dagsläget har en väldigt stor grupp
              privata aktiebolag. Om man ska ta in de här uppgifterna och analysera
              dem är det viktigt att det finns många, så att man kan göra en
              bra analys av det underlag som man sedan får.
            </seg>
            <seg n="5df84fc3">
              Jag kan hålla med motionärerna om att det självklart är så att
              de olika nivåer och de olika krav på redovisning som läggs fram
              hela tiden måste analyseras. Man kan aldrig med säkerhet säga
              att en viss typ av uppgifter är de som ska lämnas, utan det är
              alltid ett arbete som det måste jobbas kontinuerligt med.
            </seg>
            <seg n="07a210a7">
              Jag kan inte i dagsläget säga att just tio anställda är den absolut
              bästa gränsen, utan det kanske finns andra gränser. Jag tror att
              det här är en fråga som regeringen kommer att fortsätta att jobba
              med, för att få ett samlat grepp på hur uppgifterna ska redovisas
              och på så sätt underlätta för företagen i framtiden. Jag tror
              att det är viktigt. Men jag tror också att det finns en väldigt
              viktig del i att man får in statistiskt material som man kan använda
              sig av när man ska analysera både könsfördelningen inom den privata
              marknaden och sjukfrånvaron.
            </seg>
            <seg n="6cf06d02">
              Herr talman! Den tredje reservationen som jag tänkte lyfta upp
              rör en motion angående skyddet för företagshemligheter. Lagen
              om ett förbättrat skydd för företagshemligheter trädde i kraft
              den 1 juli 1990. Lagen har nu varit i bruk i snart 15 år, och
              utskottsmajoriteten förutsätter, som vi skriver i betänkandet,
              att regeringen vidtar de åtgärder som är erforderliga.
            </seg>
            <seg n="9843aafc">
              Då kan man fråga sig varför vi i så fall överlämnar frågan till
              regeringen att bestämma när detta ska ske. Det är väldigt simpelt:
              Det handlar om en resursfråga. Det handlar om att Justitiedepartementet
              snart kommer att lämna ifrån sig ett väldigt stort lagstiftningsarbete,
              den nya aktiebolagslagen, som har tagit oerhört mycket kraft,
              tid och resurser. Man måste nu gå vidare med nya projekt och nya
              arbeten. Då finns det projekt som man ser som viktigare. Men om
              det här ses som ett stort problem är det självklart att regeringen
              kommer att ha möjlighet att flytta fram projektet, lägga det i
              framkant, se till att prioritera det högre och på så sätt se över
              de förändringar som kanske skulle behöva göras inom området.
            </seg>
            <seg n="0e1d8b67">
              Herr talman! Slutligen vill jag lyfta upp reservation 5 angående
              avtalsvillkor mellan näringsidkare. Det är mindre än ett år sedan
              vi diskuterade frågan senast, dock inte under en liknande rubrik,
              det vill säga inte under ett betänkande om associationsrättsliga
              frågor med mera, utan under ett betänkande om franchising.
            </seg>
            <seg n="3af942a5">
              Till min förvåning måste jag säga att på den korta tid som har
              gått har tre av de borgerliga partierna ändrat uppfattning. Jag
              är precis lika förvånad som Ingemar Vänerlöv över denna snabba
              omkastning, även om vi kanske inte har samma syn på det. Jag ser
              det inte som speciellt positivt, men jag förstår att Ingemar Vänerlöv
              ser det som väldigt positivt att hans borgerliga kamrater har
              ändrat uppfattning i frågan. Jag förstår inte hur moderater, folkpartister
              och centerpartister har kunnat ändra uppfattning så snabbt.
            </seg>
            <seg n="a59be496">
              Bertil Kjellberg sade i den franchisingdebatt vi hade då under
              punkten som rörde avtalsvillkor mellan näringsidkare till exempel
              så här:
            </seg>
            <seg n="173bc533">
              Avtalsfrihet är en av grunderna för marknadsekonomin. Rätten
              att utan inblandning av andra träffa avtal mellan fristående parter
              är av yttersta vikt för ett väl fungerande näringsliv. Lika viktigt
              för att näringslivet ska fungera är att parterna som träffar ett
              avtal kan lita på att den andra parten håller avtalet. Jag menar
              att lagstiftaren bör iaktta stor försiktighet både när man reglerar
              ett område och när man gör det möjligt att i efterhand underkänna
              ett avtal helt eller delvis.
            </seg>
            <seg n="9b22edab">
              Den här texten tycker jag motsäger det som står i reservationen
              och i Kristdemokraternas motion. Jag yrkar därför bifall till
              utskottsmajoritetens avslagsyrkande även på reservation 5.
            </seg>
            <seg n="1392ff7b">
              Jag ser att min talartid är slut, så jag vill avsluta med att
              ytterligare en gång yrka bifall till förslaget i lagutskottets
              betänkande nr 12 i dess helhet och avslag på samtliga reservationer.
            </seg>
          </u>
          <note type="speaker" n="b13e9f1f">
            Anf. 110 JAN ERTSBORN (fp) replik:
          </note>
          <u who="jan_ertsborn_0fcba0" xml:id="i-0eeb8398320bf66f-1" n="f6f2afa0">
            <seg n="6164bdef">
              Herr talman! Jag vill begränsa det här replikskiftet till frågan
              om redovisning av sjukfrånvaro i årsredovisningarna för aktiebolag
              med mer än tio anställda.
            </seg>
            <seg n="2daf86c3">
              Jag har nyligen övervarat två bolagsstämmor i familjebolag där
              man har omkring 20 anställda. Jag tillät mig naturligtvis fråga
              hur mycket arbete det har varit att ta fram de uppgifterna. Sedan
              frågade jag revisorn hur mycket tid han hade lagt ned för att
              kontrollera dessa uppgifter. Det är nämligen revisorns skyldighet.
              Jag fick lite uppgifter.
            </seg>
            <seg n="bb23da4b">
              Min fråga till Johan Löfstrand i detta sammanhang är: Vet man
              verkligen från regeringssidan vad det kostar alla företag i det
              här landet att ta fram de här uppgifterna och se till att revisorerna
              granskar dem?
            </seg>
          </u>
          <note type="speaker" n="587aa184">
            Anf. 111 JOHAN LÖFSTRAND (s) replik:
          </note>
          <u who="johan_lofstrand_3e98d6" xml:id="i-0f30297edd59b330-0" n="39ba189d">
            <seg n="a6c86ef6">
              Herr talman! I och med att lagen är ganska ny har man inte utvärderat
              den, och jag tror inte att man kommer att utvärdera den. Så svaret
              på frågan är: Nej, det tror jag inte att man vet.
            </seg>
            <seg n="1eb2ec08">
              Men jag tror faktiskt att kostnaden är ganska marginell, för
              att med den teknik som finns i dag så tror jag att den största
              delen av lönehanteringen sker med hjälp av olika typer av lönehanteringsprogram
              på datorn. I de här programmen tror jag att det finns väldigt
              bra funktioner för sammanställning och summering. Och då tror
              jag inte att problemet är speciellt stort. I ett bolag med endast
              20 anställda tror jag att redovisningen av könsfördelningen i
              bolagsstyrelsen inte heller är något jättestort problem.
            </seg>
          </u>
          <note type="speaker" n="c45528d1">
            Anf. 112 JAN ERTSBORN (fp) replik:
          </note>
          <u who="jan_ertsborn_0fcba0" xml:id="i-0eeb8398320bf66f-2" n="f6f2afa0">
            <seg n="617e57a7">
              Herr talman! Nu begränsade jag mig till redovisningen av sjukfrånvaron.
              I ett bolag med 20 anställda, om man nu har lite förankring i
              verkligheten, sitter man inte framför datorn dag ut och dag in
              och har ett antal anställda som sköter detta. De flesta företagsledare
              i den storleksordningen har möjligen en deltidsanställd för att
              sköta detta. Men det kostar ju faktiskt pengar för varje stund
              som någon sitter och knappar in uppgifter, och det kostar pengar
              för den stund som revisorn måste gå in i grundmaterialet och kontrollera
              detta.
            </seg>
            <seg n="9390a302">
              Det är häpnadsväckande för mig att man inför sådana här regler
              och lägger sådana här bördor på företagen utan att man vet vad
              man egentligen lägger för kostnader på företagen.
            </seg>
            <seg n="b5e521ce">
              Slutligen måste jag ställa en fråga. När vi debatterade den här
              frågan för ett år sedan var syftet att man skulle minska sjukfrånvaron
              i företagen. Nu har jag förstått av Johan Löfstrands anförande
              att syftet är att skapa underlag för att göra analyser. Är det
              riktigt uppfattat?
            </seg>
          </u>
          <note type="speaker" n="97628d0d">
            Anf. 113 JOHAN LÖFSTRAND (s) replik:
          </note>
          <u who="johan_lofstrand_3e98d6" xml:id="i-0f30297edd59b330-1" n="39ba189d">
            <seg n="0eac2300">
              Herr talman! Först gäller det den första delfrågan. Ja, självklart,
              har man 20 anställda har man oftast kanske en anställd eller en
              deltidsanställd som jobbar med lönehanteringen. Men jag tror inte
              att det med de här väldigt avancerade data- och löneadministrationsprogrammen
              skulle ta så oerhört mycket extratid att få fram sjukfrånvarosiffror
              för ett år. Jag tror att de här programmen är utformade så att
              de med väldigt lätt teknik kan användas på det sättet. Så jag
              ser inte det som någon gigantisk kostnad.
            </seg>
            <seg n="d7537b85">
              Sedan gällde det huruvida materialet ska användas för att minska
              sjukfrånvaron eller för att analyseras. Jag tror att de frågorna
              går hand i hand. För att man ska kunna se olika typer av trender
              på arbetsmarknaden tror jag att det är viktigt att man har ett
              väldigt brett datamaterial för att man på så sätt ska kunna göra
              analyser och se vad det är i samhället som faktiskt gör att vi
              har ett problem med många sjukskrivningar. Jag tycker att de två
              frågorna går hand i hand. Vi måste ha ett stort material som vi
              kan analysera för att få svar på vad vi har för problem med den
              höga sjukfrånvaron.
            </seg>
          </u>
          <note type="speaker" n="177170f0">
            Anf. 114 BERTIL KJELLBERG (m) replik:
          </note>
          <u who="bertil_kjellberg_520680" xml:id="i-801cb68ea8e623d6-1" n="02e0e906">
            <seg n="3e3bd8c7">
              Herr talman! Ofta när vi diskuterar olika frågor i lagutskottet
              och vi vill göra ett tillkännagivande får vi höra att vi inte
              kan göra så många tillkännagivanden för att Justitiedepartementet
              är så överlastat, och de har så mycket att göra. Då blir jag lite
              förvånad när jag hör Johan Löfstrand berätta om aktiebolag utan
              vinstintresse och pratar om att vi ska skaffa ett verktyg till
              i verktygslådan. Har man en såg i verktygslådan behöver man inte
              köpa en såg till. Framför allt köper man inte en såg till om man
              har ont om pengar.
            </seg>
            <seg n="b448ac5a">
              Jag tycker att Socialdemokraterna borde vara så hederliga att
              de säger att de vill ha de här bolagen av rent ideologiska skäl.
              Vi borgare brukar ju, när vi vill privatisera, bli anklagade för
              att ha ideologiska låsningar. Jag skulle vilja påstå att det är
              precis det som Socialdemokraterna har då det gäller företag som
              drivs med vinstintresse. Det är en ideologisk låsning.
            </seg>
          </u>
          <note type="speaker" n="68fb855a">
            Anf. 115 JOHAN LÖFSTRAND (s) replik:
          </note>
          <u who="johan_lofstrand_3e98d6" xml:id="i-0f30297edd59b330-2" n="39ba189d">
            <seg n="3b299048">
              Herr talman! Bertil Kjellbergs första fråga gällde att vi måste
              prioritera. Det är ju så att vi gång på gång hamnar i en situation
              där vi måste välja vilken lagstiftning som ska utredas först,
              på grund av att det inte finns oändliga resurser. Borgerligheten
              vill ju, om jag har förstått det hela rätt, minska på regeringens
              resurser, vilket i så fall gör att det blir ännu svårare att kunna
              göra de här prioriteringarna. Så självklart pågår det hela tiden
              ett prioriteringsarbete.
            </seg>
            <seg n="05d78da6">
              Ja, Bertil Kjellberg, självklart är det så att vi har prioriterat
              det extra verktyg i verktygslådan som Socialdemokraterna, Miljöpartiet
              och Vänstern vill ha och därför lagt det ganska långt fram på
              listan. Det är därför vi har sagt att vi vill ha en utredning
              och sedan vidare ett förslag på en ny bolagsform för begränsat
              vinstintresse.
            </seg>
            <seg n="98e37761">
              Självklart finns det en majoritet för det, och det finns även
              ett ideologiskt ställningstagande, om man nu vill se det så, i
              den här frågan, för att vi vill ha den här bolagsformen.
            </seg>
          </u>
          <note type="speaker" n="15f8ff81">
            Anf. 116 BERTIL KJELLBERG (m) replik:
          </note>
          <u who="bertil_kjellberg_520680" xml:id="i-801cb68ea8e623d6-2" n="02e0e906">
            <seg n="f3d9b792">
              Herr talman! Ni vill ha en extra såg i onödan. Jag kan bara konstatera
              att det är viktigare att ha den här ideologiska sågen än att utreda
              verkliga problem som finns för medborgarna.
            </seg>
            <seg n="98bae3f4">
              Jag ska också kommentera en helt annan sak, det här med franchising
              och att vi påstås ha ändrat uppfattning. Om Johan Löfstrand hade
              lyssnat på mig hade han hört att jag sade att vi inte vill ha
              särlagstiftning för franchising, utan vi vill att vi ska gå till
              grundproblemet.
            </seg>
            <seg n="54e99bd9">
              Jag kan erkänna att vi har lärt oss att det finns ett problem
              med den nuvarande avtalslagen, att man är för snål då det gäller
              att tillämpa 36 § avtalslagen. Det har jag nog lärt mig under
              det här året, så det kan jag nog medge. Men problemet handlar
              fortfarande om att vi icke ska ha en massa särlagstiftningar.
              Det är det som är själva idén med mitt ställningstagande.
            </seg>
          </u>
          <note type="speaker" n="42bfae47">
            Anf. 117 JOHAN LÖFSTRAND (s) replik:
          </note>
          <u who="johan_lofstrand_3e98d6" xml:id="i-0f30297edd59b330-3" n="39ba189d">
            <seg n="a9a9d5b3">
              Herr talman! På den punkten är vi eniga, därför att vi vill inte
              heller ha någon särlagstiftning. Vi vill att det ska vara avtalslagen
              som ska gälla. Om det finns två stycken förhållandevis jämlika
              parter är det faktiskt de som ska komma överens om det. Sedan
              om det visar sig att det finns en svagare part har vi konsumentlagstiftningen
              i dagsläget. Men jag tror att två stycken näringsidkare måste
              vara jämlika. Det är därför som majoriteten är emot att en sådan
              här jämkningsrätt införs.
            </seg>
          </u>
          <note type="speaker" n="6f753060">
            Anf. 118 INGEMAR VÄNERLÖV (kd) replik:
          </note>
          <u who="ingemar_vanerlov_e66ee6" xml:id="i-213cfc33e8922b3d-1" n="736a70f5">
            <seg n="516cda0e">
              Herr talman! Jag har egentligen ingen fråga, utan jag har bara
              en liten sakupplysning. Johan Löfstrand gjorde sig lite lustig
              över att mina borgarkamrater har vaknat ganska sent. Jag kan nämna
              att jag har tittat lite grann på historien när det gäller det
              här motionsyrkandet, som vi hade uppe, om avtalsvillkor mellan
              näringsidkare. Det var faktiskt så, som jag har sett, att första
              gången det väcktes var i en motion av Rolf Åbjörnsson och någon
              kvinna, Inger Strömbom tror jag det var. Det behandlas år 20002001,
              och det var samma grej som finns nu. De som då reserverade sig
              var Moderaterna, Folkpartiet, Centern och Kristdemokraterna.
            </seg>
            <seg n="955c0183">
              Därefter har det varit ett val, och när det kommer nya besättningar
              och så kan det kanske lätt bli lite gnissel. Man hakar inte riktigt
              på det som vi har gjort förut och så vidare. Så jag vill nog påstå
              att mina borgerliga kamrater här har haft den här uppfattningen
              under en ganska lång tid.
            </seg>
          </u>
          <note type="speaker" n="8b06d7a2">
            Anf. 119 JOHAN LÖFSTRAND (s) replik:
          </note>
          <u who="johan_lofstrand_3e98d6" xml:id="i-0f30297edd59b330-4" n="39ba189d">
            <seg n="f022ef02">
              Herr talman! Jag mindes bara den debatt som vi hade för ett år
              sedan där Bertil Kjellberg och jag hade samma åsikt. Jag slutar
              där. Jag tror att det är lagom.
            </seg>
          </u>
          <note type="speaker" n="c45f51f4">
            Anf. 120 ULF HOLM (mp):
          </note>
          <u who="ulf_holm_0fcd2f" xml:id="i-b5f8e39e55aadc9d-0" n="57919e7c">
            <seg n="00287c74">
              Herr talman! När det gäller det här utskottsbetänkandet vill
              jag börja med att yrka bifall till reservation 4 och reservation
              5 som vi kommer att stödja från Miljöpartiets sida.
            </seg>
            <seg n="192bf4a1">
              Väldigt kortfattat vill jag säga att det finns en majoritet,
              Socialdemokraterna, Vänstern och Miljöpartiet, när det gäller
              aktiebolag utan vinstintresse, att detta ska utredas. Vi är helt
              överens om att det ska göras. Det håller nu på att beredas inom
              Regeringskansliet, och vi är från vår utgångspunkt helt nöjda
              med detta. Vi har liten förståelse för de borgerligas ord om att
              det blir jobbigt. Jag tror att det tvärtom kan vara väldigt bra
              om vi får en ordentlig utredning om detta för att bereda frågan.
            </seg>
            <seg n="edbf2e7c">
              När det gäller redovisningsfrågan har jag absolut noll förståelse
              för Folkpartiets krav om att göra undantag i redovisningskravet
              om anställdas sjukfrånvaro och könsfördelning. Vi har precis infört
              ändringen att man ska redovisa i årsredovisningen. Det är alldeles
              för tidigt att utvärdera om detta är bra eller dåligt. Jag är
              helt övertygad om att det är en bra reform som vi har genomfört
              för att uppmärksamma aktiebolagsägare och ledning om hur det står
              till i företaget när det gäller just sjukfrånvaron och könsfördelning.
              Man måste naturligtvis efter några år titta på om lagstiftningen
              har fått rätt verkning. Men för min del är det alldeles för tidigt
              att göra det nu. Så jag håller fast vid det beslut vi fattade
              i riksdagen tidigare om det här.
            </seg>
            <seg n="58ac1361">
              När det gäller könsfördelning i bolagsstyrelser är jag helt övertygad
              om att en kvotering är nödvändig. Det går alldeles för sakta i
              dag att få in kvinnor i bolagsstyrelserna. Visst har vi fått en
              ökad andel, men det går sakta, sakta.
            </seg>
            <seg n="fbb2cbfa">
              Kvotering är inte målet. Det är medlet för att männen ska lämna
              bolagsstyrelserna och fler kvinnor ska komma in. Det är det viktiga.
              Man kanske skulle hitta på ett annat ord än kvotering eftersom
              det verkar ha fått en väldigt dålig klang i de här frågorna, men
              jag är helt övertygad om att det är nödvändigt. Jag vet också,
              eftersom det finns en överenskommelse mellan s, v och mp att titta
              på de här frågorna, att det ska komma något förslag förr eller
              senare, förhoppningsvis förr enligt min uppfattning.
            </seg>
            <seg n="c73c6ee3">
              När det gäller avtalsvillkor mellan näringsidkare är det en klar
              ideologisk skillnad mellan partierna. Den är ideologisk i den
              bemärkelsen att vi från Miljöpartiet tycker att det är helt nödvändigt
              att man har vissa särregler för småföretagen. Man kan inte regelmässigt
              jämföra stora bolag med 100 miljoner i omsättning med mindre bolag
              med kanske 1 miljon i omsättning. Det krävs olika lagstiftning.
              Därför stöder vi den här reservationen. Det är viktigt att stärka
              småföretagens möjligheter på det här området. Därmed är jag nöjd
              med detta inlägg, herr talman.
            </seg>
          </u>
          <note n="aa43b648">
            Överläggningen var härmed avslutad.
          </note>
          <note n="756b0099">
            13 § Namnlagen
          </note>
          <note n="4c7e3b94">
            Föredrogs
          </note>
          <note type="speaker" n="68adf1f4">
            Anf. 121 CHRISTINA NENES (s):
          </note>
          <u who="unknown" xml:id="i-0a717e581135b3d4-1" n="21482ede">
            <seg n="0fa16207">
              Herr talman! Nu har vi ett nytt spännande betänkande att ta ställning
              till, nämligen lagutskottets betänkande nr 13 som handlar om namnlagen.
            </seg>
          </u>
          <note n="5c8e9366">
            I betänkandet finns det 13 motionsyrkanden från den allmänna
            motionstiden 2004. De här motionsyrkandena gäller i huvudsak frågor
            om ändringar i 1982 års namnlag och behovet av en översyn av namnlagen.
          </note>
          <note n="269cef82">
            Utskottet föreslår att riksdagen avslår samtliga motioner med
            hänvisning dels till tidigare ställningstaganden, dels till att
            utskottet konstaterar att tiden nu är mogen för en översyn av
            namnlagen. Utskottet förutsätter också att en sådan översyn kommer
            till stånd utan något formellt tillkännagivande från riksdagens
            sida.
          </note>
          <note n="bf4b557d">
            I betänkandet finns det två reservationer.
          </note>
          <u who="unknown" xml:id="i-072eeca4398cf5b4-1" n="21482ede">
            <seg n="4c8552aa">
              Herr talman! Med denna lilla korta inledning ber jag nu att få
              lämna över ärendet till debattörerna.
            </seg>
            <seg n="4852af9b">
              Herr talman! Vad är det som ger en människa identitet? Det är
              varifrån man kommer, om man är kvinna eller man, om man är ung
              eller gammal. Vi kan ta upp en hel del andra variationer. Det
              är också inte minst det namn som man bär.
            </seg>
            <seg n="28b16bb6">
              I mitt eget fall har jag ett flicknamn med en jämtländsk bakgrund,
              och jag har ett namn som gift som har med min mans vallonska bakgrund
              att göra. Namnet har en mycket tydlig koppling till person och
              personens historia. Vi vet ju alla hur det känns om man får sitt
              namn felstavat det kan bli ett k i stället för ett c, det kan
              vara dubbla konsonanter eller om man blir tilltalad med ett felaktigt
              namn. Då känns det som om man krymper lite grann. Man har inte
              samma värde. Namnet har alltså en stor betydelse, och identiteten
              är kopplad till namnet eller namnen.
            </seg>
            <seg n="6d240e0e">
              Det är en ganska snårig lag med dagens mått mätt. Jag ska inte
              tynga kammarens debatt med att ge exempel på dessa snårigheter.
              Men vi är alla på det klara med att den här lagen har tjänat ut
              sitt syfte. I dag finns alltså ett stort behov av att anpassa
              namnlagen till ett annat samhälle än 1980-talets, nämligen ett
              samhälle med mycket större mångfald av människor kommande från
              många hörn på jordklotet och bärande med sig andra idéer och tankar
              om namn och namnkonstruktioner.
            </seg>
            <seg n="5fb5fd6c">
              Det här har lagutskottet upptäckt. Redan för tre år sedan gav
              riksdagen på lagutskottets förslag regeringen till känna att man
              borde titta efter på vilket sätt som namnlagen skulle omkonstrueras.
            </seg>
            <seg n="9db0016f">
              Sedan dess har utskottet uttryckt att det är hög tid att regeringen
              utan dröjsmål låter utföra beställd undersökning. Men inget har
              hänt, utom det att Justitiedepartementet har bett Patent- och
              registreringsverket inkomma med synpunkter i frågan eftersom det
              är de som till stor del hanterar dessa frågor. Det har PRV gjort
              och i en skrivelse kraftfullt belyst behovet av att namnlagen
              ses över.
            </seg>
            <seg n="ced8893f">
              Men utskottets majoritet förutsätter nu fortsättningsvis, som
              man har gjort ett antal år tidigare, att en översyn kommer att
              komma till stånd. Jag, vi moderater och reservanter har tröttnat
              på de fromma förhoppningarna. Vi hemställer nu att regeringen
              tar upp frågan om vilka lagstiftningsåtgärder som är påkallade
              och meddelar direktiv för ett lagstiftningsarbete.
            </seg>
            <seg n="d31a128c">
              Det är inte skäligt att begränsa medborgarnas möjligheter att
              välja vad de vill kalla sig. Det säger såväl PRV som Språk- och
              fornminnesinstitutet.
            </seg>
          </u>
          <note n="29e5ae98">
            Anf. 122 INGER RENÉ (m):
          </note>
          <note n="021c10f5">
            Tidigare, för drygt hundra år sedan, kunde namn fritt få bytas
            och antas, men 1901 infördes begränsande bestämmelser. Fortsättningsvis
            under 1900-talet infördes ett antal regleringar, och det senaste
            var effekterna av den så kallade Namnlagsutredningen. Efter samarbete
            inom Norden slutförde Namnlagsutredningen sitt uppdrag 1979. Det
            resulterade i en lag under riksmötet 1981/82.
          </note>
          <note n="77a375bd">
            Jag yrkar härmed bifall till reservationen i betänkandet.
          </note>
          <note type="speaker" n="62c0878a">
            Anf. 123 MARTIN ANDREASSON (fp):
          </note>
          <u who="martin_andreasson_f03825" xml:id="i-41d3a8af3346c28b-0" n="20f5a906">
            <seg n="3abeadce">
              Herr talman! Namnbruket har stor betydelse för samspelet mellan
              människor. Man kan säga att vårt namn är vårt varumärke om man
              kan tillåta sig en sådan vanvördig liknelse som vi använder oss
              av för att berätta för omgivningen vem vi är. Men, precis som
              föregående talare var inne på, är namnet också någonting som är
              mycket djupt personligt och som för de flesta har en mycket stark
              känslomässig innebörd. Det har stor betydelse om man får lov att
              kalla sig för det namn som man vill bära.
            </seg>
            <seg n="6f9af94a">
              Det har stor betydelse för hur man ser på sig själv och hur man
              vill att omgivningen ska uppfatta en. Därför är namnlagen en principiellt
              och ideologiskt laddad lagstiftning.
            </seg>
            <seg n="eb6c17e1">
              Den nuvarande lagstiftningen har drygt 20 år på nacken. De senaste
              åren har fler och fler ärenden som förts till Patent- och registreringsverket
              handlat om att människor vill byta namn, och byta namn i sådan
              ordning att man måste gå till den ansvariga myndigheten för att
              göra det. Det finns naturligtvis många som med en enkel åtgärd
              byter efternamn till exempel i samband med att man gifter sig
              eller ingår partnerskap. De faller utanför den statistik som säger
              att namnärendena i det närmaste har fördubblats på de senaste
              tio åren. Patent- och registreringsverket handhade 1993 3 500
              namnärenden. Förra året var antalet ungefär 6 500, det vill säga
              i princip en fördubbling.
            </seg>
            <seg n="b2105020">
              För oss i Folkpartiet har namnlagen en ideologisk innebörd. Vi
              anser att utgångspunkten måste vara att vuxna människor vanligtvis
              bäst själva vet vad de borde heta, och bäst borde kunna få avgöra
              vilket namn de ska få bära.
            </seg>
            <seg n="79100e81">
              Det finns olika aspekter som måste vägas in, och som ibland kan
              innebära att man tvingas göra vissa begränsningar i rätten. Det
              kan till exempel vara varumärkesfrågor. Man kan tänka sig olika
              ideella och kulturella intressen. Man kan, även om det förhoppningsvis
              är mer hypotetiskt, tänka sig lagstiftning som har att göra med
              ärekränkning eller hetslagstiftning som skulle kunna inskränka
              rätten att bära det namn man har.
            </seg>
            <seg n="65f880af">
              Utgångspunkten måste vara att vuxna människor i normalfallet
              bäst vet och borde få bestämma vilket namn de ska få bära.
            </seg>
            <seg n="15723c04">
              Det är hög tid, herr talman, att göra en översyn av namnlagen
              för att se om den klarar de krav som vårt samhälle ställer, och
              framför allt de krav som människorna som lever i dagens samhälle
              ställer. Vi menar att tiden inte bara är mogen utan övermogen
              när det gäller att översynen kommer till stånd.
            </seg>
            <seg n="0bf00d73">
              Redan våren 2001 tillkännagav riksdagen att en allmän översyn
              borde göras av namnlagen. Sedan dess har i princip ingenting hänt.
              Jag ställde själv för två år sedan frågan till justitieministern
              om det inte någon gång skulle hända någonting med detta tillkännagivande.
              Jag fick ett allmänt hållet svar om att regeringen naturligtvis
              kommer att verka för att riksdagens begäran uppfylls.
            </seg>
            <seg n="5106516d">
              Sedan dess har det gått ytterligare två år. Fortfarande har ingenting
              konkret hänt från Justitiedepartementets sida. Däremot har vi
              sett hur också Patent- och registreringsverket och andra intressenter
              nu pekar på behovet av en översyn.
            </seg>
            <seg n="5589fe48">
              Därför menar jag, herr talman, att det är olyckligt att vi inte
              i lagutskottet har kunnat samla oss till ett konkret tillkännagivande
              om att regeringen nu måste tillsätta en ordentlig utredning för
              att göra en bred översyn av de frågor som är kopplade till namnlagen
              och andra relaterade frågor som har att göra med namnskick och
              möjligheten att få ta del av registerutdrag från äldre arkiv efter
              att man har bytt namn och liknande.
            </seg>
            <seg n="4e6a923b">
              Utskottets majoritet hyser trots den svårartade förseningen fortfarande
              förhoppningen att regeringen så småningom ska sätta i gång med
              detta. Vi reservanter tycker att det vore utmärkt om riksdagen
              nu tog tillfället att kraftfullt markera att utredningen måste
              komma i gång med det snaraste och att den ska ha ett brett perspektiv
              på de frågor som behöver ses igenom.
            </seg>
            <seg n="56aab507">
              Bland de frågor som borde ingå i översynen har vi till exempel
              frågan om mellannamn. Det är en företeelse som för många människor
              fortfarande framstår som obekväm, speciellt med tanke på att makar
              eller partner inte kan ha samma mellannamn.
            </seg>
            <seg n="77eecd95">
              Vi har också frågan om möjligheten att anta gårdsnamn. Det är
              en fråga som är av stor betydelse i vissa delar av Sverige. Vi
              har, inte minst, den praxis som finns i namnlagens § 34 som gör
              att man kan stoppa vissa människor från att bära förnamn som man
              bedömer vara olämpliga. Där har länsrätter och kammarrätter, för
              att inte tala om skattekontor i olika delar av landet, en mycket
              skiftande praxis. Vi har tyvärr sett många exempel på att enskilda
              människor har fått ganska harmlösa ansökningar om namnändringar
              avslagna av myndigheter och tvingats till långa och utdragna domstolsprocesser
              för att få sin sak prövad.
            </seg>
            <seg n="db2c7137">
              Detta är några av de frågor som borde ingå i en översyn. Det
              betänkande som vi här tar ställning till bygger på sammanlagt
              13 motionsyrkanden som tar upp en mångfald frågor. Det visar på
              bredden i den problembild som borde ingå i översynen.
            </seg>
            <seg n="1f62869e">
              Jag vill därför, herr talman, yrka bifall till den reservation
              som finns i detta betänkande. Jag vill också peka på det särskilda
              yttrande nr 2 som Folkpartiet står bakom.
            </seg>
          </u>
          <note type="speaker" n="ce6f2fdc">
            Anf. 124 INGEMAR VÄNERLÖV (kd):
          </note>
          <u who="ingemar_vanerlov_e66ee6" xml:id="i-213cfc33e8922b3d-2" n="736a70f5">
            <seg n="7fe763a0">
              Herr talman! Den här drygt 20 år gamla lagen är förvisso otidsenlig
              och måste ses över. I övrigt har jag i sak ingenting att anföra
              utöver det som är sagt. Därför nöjer jag mig med att yrka bifall
              till reservationen i betänkandet.
            </seg>
          </u>
          <note type="speaker" n="652930fe">
            Anf. 125 MARIA HASSAN (s):
          </note>
          <u who="maria_hassan_33bd56" xml:id="i-9b476bdde555c95e-0" n="c5a3726a" next="i-cd705902a9b3976b-0">
            <seg n="fb665940">
              Herr talman! Ett namn är en del av individens identitet och har
              genom tiderna samlat information om vårt ursprung, om förfädernas
              yrke eller deras egenskaper, om vistelseort och mycket mer. Namnet
              kan även visa ett politiskt ställningstagande. När föräldrarna
              i den iranska eller syriska delen av Kurdistan ger sina barn kurdiska
              namn är de väl medvetna om de risker som barnen kommer att möta
              senare i livet på grund av sitt namn.
            </seg>
          </u>
          <note n="7357983c">
            Även i Sverige återspeglade val av namn förr i tiden en social
            tillhörighet och kunde vara ett uttryck för kvinnans underordnade
            roll. I giftermålsbalken från 1920 var kvinnan skyldig att anta
            mannens släktnamn när hon gifte sig.
          </note>
          <note n="77de5711">
            Ändringar i namnlagen från 1982 har präglats av den tidens starka
            jämställdhetstankar. Kvinnor och män fick fritt välja vilket namn
            de skulle anta efter giftermål. Barn till föräldrar som var gifta
            med varandra och barn till ogifta föräldrar fick likabehandling
            i lagen.
          </note>
          <note n="b88e7b48">
            Sedan lagen om registrerat partnerskap trädde i kraft 1994 gäller
            namnlagen även registrerat partnerskap och registrerad partner.
          </note>
          <u who="maria_hassan_33bd56" xml:id="i-cd705902a9b3976b-0" n="c5a3726a" prev="i-9b476bdde555c95e-0">
            <seg n="40a43d4d">
              Herr talman! Namnbyte kan göras vid Skatteverket eller Patent-
              och registreringsverket. Även om namnlagen ger stort utrymme för
              att man själv ska kunna bestämma över valet av namn innehåller
              lagen vissa begränsningar för namnbyte. Den som vill byta namn
              mer än en gång, till exempel, måste ange särskilda skäl eftersom
              lagen kan missbrukas av personer som drar sig undan från sina
              förpliktelser eller ägnar sig åt brottslighet.
            </seg>
            <seg n="f24c64d0">
              Vid byte av barns efternamn krävs det domstolsbeslut om att namnbytet
              är förenligt med barnets bästa, och barn som fyllt tolv år måste
              lämna sitt samtycke till byte.
            </seg>
            <seg n="0114f4b4">
              Herr talman! Det svenska samhället förändras ständigt och är
              i dag ett mångkulturellt samhälle med influenser från många delar
              av världen. Det är inte längre en självklarhet att man kan känna
              igen en svensk på hans eller hennes efternamn Karlsson, Larsson
              eller Pettersson, utan han eller hon kan likaväl heta Hassan eller
              Ivanova. Namnlagen måste gå i takt med samhällsförändringen, och
              efter 20 år behöver lagen ses över. Flera motioner har väckts
              med krav på att se över lagen, och lagutskottet har behandlat
              frågan vid flera tillfällen.
            </seg>
            <seg n="0122b0f6">
              Regeringen fick 2001 ett tillkännagivande om att undersöka om
              det finns ett behov av att göra lagändringar. Språk- och folkminnesinstitutet
              underströk 2004 i sin skrivelse till regeringen att det behövs
              ändringar i namnlagen från språklig synpunkt. PRV genomförde en
              analys av namnlagen utifrån samhällets behov och lämnade en skrivelse
              till Justitiedepartementet i februari 2005. I denna skrivelse
              framförs argument för att se över namnlagen och anpassa rättsreglerna
              till medborgarnas behov av att förändra sina namn på ett lättbegripligt
              och rättssäkert sätt.
            </seg>
            <seg n="716d7fd2">
              De borgerliga partierna anser i sin reservation att dagens lagstiftning
              inskränker individens frihet att välja sitt namn och föreslår
              att inskränkningarna begränsas till immaterialrättsligt skyddade
              namn.
            </seg>
            <seg n="98903614">
              Herr talman! Det ska vara möjligt för dem som flyttar från Latinamerika
              eller Östeuropa att inte behöva anpassa sina namn så att de förlorar
              sin identitetskänsla. Samtidigt får namn inte vara så avvikande
              att de inte motsvarar skriftliga och uttalsmässiga normer i samhället.
              Den avvägningen mellan det allmännas intresse av namnstabilitet
              och enskildas önskemål att fritt välja namn får bli föremål för
              den framtida diskussionen kring namnlagen.
            </seg>
            <seg n="916a1ecc">
              Synpunkterna i skrivelsen berör de frågor som väckts i motionerna.
              Utskottet delar PRV:s och reservanternas uppfattning att tiden
              är mogen för en översyn av namnlagen men utgår ifrån att en sådan
              översyn kommer att ske utan något formellt tillkännagivande. Att
              göra en genomgripande förändring av namnlagen är mycket tidskrävande,
              och vi socialdemokrater anser att det måste göras många och tydliga
              avgränsningar i utredningsuppdraget.
            </seg>
            <seg n="6cca6f41">
              Herr talman! Jag vill tacka Maria Hassan för denna kraftfulla
              beskrivning av hur namnlagen faktiskt behöver förändras. Eftersom
              nu Socialdemokraterna röstar nej till detta skulle jag vilja definiera
              det som ett praktfullt självmål. Maria Hassan kommer med det ena
              påståendet efter det andra som jag också kan skriva under på och
              som visar att det behövs en förändring av namnlagen. Välkommen
              till vår reservation!
            </seg>
          </u>
          <note n="35de5394">
            Herr talman! Med detta yrkar jag bifall till utskottets förslag
            i betänkandet och avslag på reservationen.
          </note>
          <note n="808f31f8">
            Anf. 126 INGER RENÉ (m) replik:
          </note>
          <note type="speaker" n="3dfc3b29">
            Anf. 127 MARIA HASSAN (s) replik:
          </note>
          <u who="maria_hassan_33bd56" xml:id="i-9b476bdde555c95e-1" n="c5a3726a" next="i-cd705902a9b3976b-1">
            <seg n="891a4f21">
              Herr talman! Ja, Inger, för första gången kan även jag skriva
              under på dina ord i talarstolen. Vi är inte emot översynen, men
              vi litar på att den socialdemokratiska regeringen kan bedöma med
              vilken prioritetsordning denna fråga kan komma på bordet.
            </seg>
            <seg n="54e3a4ae">
              Här vill jag passa på att be oppositionen att klargöra en fråga
              för mig och för väljarna. Ute i samhället och i massmedierna kritiserar
              ni den socialdemokratiska regeringen för att den utreder för mycket.
              Här i riksdagen har vi i vartenda betänkande ett eller flera tillkännagivanden.
              Ni förstår väl att man måste prioritera bland de frågorna.
            </seg>
          </u>
          <note n="9c6b5d5c">
            Anf. 128 INGER RENÉ (m) replik:
          </note>
          <u who="maria_hassan_33bd56" xml:id="i-cd705902a9b3976b-1" n="c5a3726a" prev="i-9b476bdde555c95e-1">
            <seg n="60208d8b">
              Herr talman! Jag känner inte igen att vi säger att det utreds
              för mycket. Däremot klagar både vi och delar av rättssamhället
              över att en del utredningar är för grunda och för dåliga.
            </seg>
            <seg n="ec425f83">
              När det gäller det ärende vi behandlar i dag gav jag medvetet
              inte en massa exempel, för de står att läsa i betänkandet. Men
              om jag nu ändå ska göra det: Varför ska människor komma från till
              exempel Polen och bära med sig traditionen att kvinnors namn slutar
              på en bokstav och mäns namn på en annan bokstav? Det är en väldigt
              bärande del av deras identitet. De kan inte komma till Sverige
              och ha det på det sättet, för då är de plötsligt i det svenska
              samhället två olika familjer. Det finns andra länder som har bindestreck
              mellan namnen. Det finns länder där man ärver namn på mammans
              sida på ett sätt som vi inte är vana vid i Sverige. Vi tar alltså
              inte hand om våra nya svenskars behov av att förändra sina namn
              i enlighet med sina traditioner, och det tycker jag är synd.
            </seg>
            <seg n="38ec9eab">
              2000/01 litade tydligen inte Socialdemokraterna på regeringen,
              för då hemställde man om en förändring. Nu har man plötsligt fått
              en from förhoppning. Jag tycker att Maria Hassans kraftfulla argumentering
              borde ligga till grund för att vi också nu skulle vara överens
              om att säga till regeringen: Här behövs en förändring!
            </seg>
          </u>
          <note type="speaker" n="fe6caaab">
            Anf. 129 MARIA HASSAN (s) replik:
          </note>
          <u who="maria_hassan_33bd56" xml:id="i-9b476bdde555c95e-2" n="c5a3726a" next="i-cd705902a9b3976b-2">
            <seg n="964d693a">
              Herr talman! Inger, du ger starka argument för de nya svenskar
              som kommer och behöver ha identitetskänsla även i sina namn. Särskilt
              jag som kommer från ett slaviskt land reagerar väldigt starkt
              när det är fel ändelse på efternamnen.
            </seg>
            <seg n="576ab028">
              Samtidigt vill jag återigen fråga: Är det själva tillkännagivandet
              som är viktigt eller resultatet av arbetet? Det är faktiskt bara
              en månad sedan det första tillkännagivandet blev tillgodosett
              genom de två skrivelser som vi bland annat behandlar i betänkandet.
            </seg>
          </u>
          <note n="00f952de">
            (INGER RENÉ (m): Jag får inte svara på frågan)
          </note>
          <u who="maria_hassan_33bd56" xml:id="i-cd705902a9b3976b-2" n="c5a3726a" prev="i-9b476bdde555c95e-2">
            <seg n="84ed6ca3">
              Nej, jag förstår det.
            </seg>
          </u>
          <note type="speaker" n="58fef50f">
            Anf. 130 TASSO STAFILIDIS (v):
          </note>
          <u who="tasso_stafilidis_76d4bc" xml:id="i-fa1558dc30566031-0" n="783208ed">
            <seg n="c11d4a54">
              Herr talman! Och min mamma heter Stafilido i efternamn, tänka
              sig! Det beror på att det är ett grekiskt arv. Samtidigt kan man
              fråga sig hur bra det är att skilja på män och kvinnor på det
              här sättet, utifrån det vi pratade om innan med kvinnors värde
              och så vidare.
            </seg>
            <seg n="d1ef6dc9">
              Men det är inte det jag ska prata om, herr talman. Eller visst,
              det är en del av det jag ska prata om, men framför allt tycker
              jag att det nu har uppstått en debatt om form i stället för det
              innehåll som vi faktiskt alla är överens om.
            </seg>
            <seg n="a055e450">
              Jag vill instämma i väldigt mycket av det som föregående talare
              har sagt Martin Andreasson, Inger René och så vidare. Martin Andreasson
              sade att det här var en ideologisk fråga. I så fall har jag och
              Martin Andreasson samma ideologi i den här frågan. Jag är helt
              överens med Martin Andreasson. Jag tycker inte att samhället ska
              ha värderingar och synpunkter på vad vuxna människor bestämmer
              vad gäller namn.
            </seg>
            <seg n="6ec799b4">
              Det finns dock en sak jag tycker är olycklig och där jag beklagar
              att den borgerliga alliansen nu verkar gå ihop om form i stället
              för sak för att göra sig mer synlig. Jag försökte och fick igenom
              i mitt samarbete med socialdemokraterna i utskottet att vi faktiskt
              gjorde mycket skarpare skrivningar i betänkandet. Varför hängde
              ni inte på under utskottsmötet så att vi hade kunnat få ett enigt
              utskott? Vi har ju haft ett tillkännagivande tillbaka i tiden
              där hela utskottet var enigt. Varför hängde ni inte på i stället
              för att stå fast vid er reservation? Då hade vi kanske kunnat
              vara ännu mer eniga och sluta bråka om formsaker här.
            </seg>
            <seg n="a4789600">
              En sak är nämligen säker, herr talman: I det samarbete med Socialdemokraterna
              och Miljöpartiet där jag nu har förmånen att kunna vara med påverka
              de propositioner och förslag som läggs fram har jag också fått
              insyn i att vi måste prioritera bland frågor. Jag måste säga att
              jag prioriterar frågan om assisterad befruktning, äktenskapsfrågor
              och så vidare långt högre än namnfrågan.
            </seg>
            <seg n="a7702dec">
              Det är ju det som det handlar om. Tyvärr sitter jag inte i regeringen.
              Jag har därför inget ansvar för dessa prioriteringar i sak. Men
              när man väl kommer till den här frågan handlar det ändå om att
              jag har ett förtroende för regeringen, och vi sitter och diskuterar
              detta. Och vi har ställt ett krav. Regeringen vet att utskottet
              vill ha en ny namnlag och att man ska se över den och lyfta in
              alla de aspekter som har tagits upp på olika sätt och att man
              i alla fall ska värdera dem och se på vilket sätt man kan förändra
              lagen.
            </seg>
            <seg n="ec4b9802">
              Jag vill inte förlänga den här debatten. Jag vill bara konstatera
              att vi är eniga i sak i utskottet. Vad gäller formen får alliansen
              stå för det som den säger.
            </seg>
            <seg n="5722185b">
              Jag yrkar bifall till förslaget i utskottets betänkande och alltså
              bifall till utskottets förslag om en översyn av namnlagen, så
              att vi så småningom också får ett förslag till ny namnlag som
              vi i riksdagen kan ta ställning till.
            </seg>
            <seg n="6ce7a567">
              I övrigt vill jag hänvisa till de två särskilda yttranden som
              jag står bakom där jag i sak förklarar Vänsterpartiets och min
              ståndpunkt i sakfrågorna.
            </seg>
          </u>
          <note type="speaker" n="1ffdd20f">
            Anf. 131 ULF HOLM (mp):
          </note>
          <u who="ulf_holm_0fcd2f" xml:id="i-b5f8e39e55aadc9d-1" n="57919e7c">
            <seg n="d5e6d929">
              Herr talman! Eftersom Miljöpartiet inte har någon ledamot i utskottet
              har vi inte kunnat vara med vid behandlingen i utskottet. Men
              i den här frågan tänker vi stödja de fyra borgerliga partierna
              när det gäller ett tillkännagivande om att det ska tillsättas
              en utredning om namnlagen.
            </seg>
            <seg n="a0272fd2">
              Det har tidigare gjorts ett tillkännagivande. Men regeringen
              förstod tydligen inte frågans vikt. Det har inte hänt särskilt
              mycket. Jag tror att det är viktigt att vi nu återigen under denna
              mandatperiod pekar på att vi anser att frågan är viktig. Och i
              sak tycks det inte vara så stor skillnad mellan oss. Alla vi inser
              att det måste göras en översyn, och alla har gjort goda inlägg
              i den frågan, och jag ska inte repetera alla goda argument.
            </seg>
            <seg n="ca18e730">
              Som Tasso Stafilidis var inne på handlar det om en debatt om
              formen. Jag kan dela Tassos uppfattning att det är viktigare att
              Justitiedepartementet arbetar med frågan om äktenskap och assisterad
              befruktning. Men jag anser också att vi från riksdagen i vissa
              fall måste hjälpa regeringen med prioriteringarna för framtida
              arbete. Och detta är en signal från riksdagen som högsta beslutande
              organ att regeringen inte får glömma denna fråga. Vi måste hjälpa
              regeringen att prioritera. Det är en klar signal från riksdagen,
              och det tycker jag är viktigt att framföra.
            </seg>
            <seg n="55dbd8dc">
              Slutligen vill jag bara understryka det särskilda yttrandet nr
              2 från Folkpartiet och Vänsterpartiet om att man i detta arbete
              också ska titta på de problem som finns i dag för personer som
              har genomgått könsbyte och så vidare så att detta verkligen behandlas
              seriöst i den utredning som vi kommer att besluta om nästa vecka.
            </seg>
          </u>
          <note n="aa43b648">
            Överläggningen var härmed avslutad.
          </note>
          <note n="faa9fece">
            14 § Arbetslöshetsförsäkringen
          </note>
          <note n="4c7e3b94">
            Föredrogs
          </note>
          <note type="speaker" n="a9209704">
            Anf. 132 PATRIK NORINDER (m):
          </note>
          <u who="patrik_norinder_c2cfb9" xml:id="i-11947283522d329a-0" n="efd0a971" next="i-5fadae9766fdd9cb-0">
            <seg n="257fb089">
              Herr talman! Jag fick höra att Socialdemokraternas debattör i
              detta ärende nu hade åkt in på sjukhus, och jag vill framföra
              en hälsning till honom och hoppas att han kryar på sig så snabbt
              som möjligt. Vi saknar honom här i dag.
            </seg>
            <seg n="b131d2f8">
              Vi ska tala om arbetslöshetsförsäkringen, som behandlas i arbetsmarknadsutskottets
              betänkande 4. Det har gått undan ordentligt i arbetsmarknadsutskottet.
              Vi har kommit upp i fyra betänkanden under detta riksmöte. Med
              den här farten hinner vi säkert med ett eller två till under detta
              riksmöte.
            </seg>
            <seg n="d7b8905d">
              Herr talman!
            </seg>
            <seg n="d359cedb">
              Herr talman! Detta är stycken tagna ur en ledare i Aftonbladet
              den 2 mars i år. Rubriken var: Nu råder rädslans imperium på AMS.
              Nog tycks det finnas anledning att reformera Ams på ett väl fungerande
              sätt.
            </seg>
            <seg n="5a8b44fa">
              Ja, vad gör regeringen, statsministern och Ams generaldirektör?
              Och vad gör arbetsmarknadsutskottets majoritet när Riksrevisionens
              styrelse, efter revisorernas granskning av arbetslöshetsförsäkringens
              hantering på arbetsförmedlingen, kommer med sina synnerligen välmotiverade
              rekommendationer?
            </seg>
            <seg n="f4963c36">
              Jo, majoriteten beslutar att något tillkännagivande till regeringen
              enligt dess mening inte kan anses påkallat. Och Amschefen begär
              ytterligare 2 miljarder, och det snabbt. Och statsrådet Hans Karlsson
              är stolt som en tupp, men inte nöjd. Det var han i en interpellationsdebatt
              häromdagen som handlade om att få människor i arbete.
            </seg>
            <seg n="ef699f80">
              Det påminner lite grann om tv-serien Slödder, jag menar Lödder.
            </seg>
            <seg n="4c238d75">
              Är det så känsligt för utskottsmajoriteten att tala om för regeringen
              och Ams att de ska skärpa sig? Tydligen är det det. Majoriteten
              borde göra ett erkännande och ta till sig riksrevisorernas kloka
              och välgrundade synpunkter. Bocka och nig uppskattande i stället
              för att fogligt förutsätta att regeringen ska återkomma till riksdagen
              med redovisning.
            </seg>
            <seg n="e8af3577">
              Regeringen har under de senaste tio åren inte visat någon större
              aktivitet på arbetsmarknadens område. Det utskott som vi representerar,
              arbetsmarknadsutskottet, är ett av de minst arbetstyngda i riksdagen.
              Utlovade propositioner lyser med sin frånvaro. Att tro att regeringen
              denna gång skulle visa på sitt misslyckande är nog en from förhoppning.
            </seg>
            <seg n="2b65eb25">
              Herr talman! Riksrevisionens granskning visar på flera brister
              i kontrollfunktionen avseende efterlevnaden av försäkringen. Det
              är alltför få platsanvisningar till lämpligt arbete, vilket gör
              det svårt att kontrollera arbetsviljan. Arbetslöshetsersättning
              utbetalas till individer som inte är berättigade till det. Och
              en rättvis och enhetlig tillämpning av reglerna sker inte.
            </seg>
            <seg n="50b912fb">
              Statsbidraget till a-kassorna uppgick till ca 32 miljarder kronor
              år 2004. Det är i storleksordningen lika mycket som statsbudgetens
              utgifter för hälsovård, sjukvård och social omsorg år 2003. Det
              är alltså inga småsummor som utbetalas i arbetslöshetsersättningar.
              Tillämpningen av försäkringsreglerna har alltså stor betydelse
              för statsbudgeten.
            </seg>
            <seg n="1778379e">
              Herr talman! Att bekämpa den höga arbetslösheten är den socialdemokratiska
              regeringens största misslyckande. Under tio år har vi hört statsminister
              Persson högtidligt uttala sig om detta i olika regeringsförklaringar.
            </seg>
          </u>
          <note n="20cf05d1">
            År 1996 sade man: Arbetslösheten ska betvingas. Detta upprepades
            1997.
          </note>
          <u who="patrik_norinder_c2cfb9" xml:id="i-5fadae9766fdd9cb-0" n="efd0a971" prev="i-11947283522d329a-0">
            <seg n="3b955aa6">
              År 1998 lät det så här: Under mandatperioden ska förutsättningar
              skapas för full sysselsättning.
            </seg>
            <seg n="e46b7042">
              År 2000 sade man: Alla som vill ska kunna få ett arbete.
            </seg>
            <seg n="98b189d2">
              År 2001 sade man: För varje socialdemokratisk regering är kampen
              mot arbetslösheten den allt överskuggande uppgiften.
            </seg>
            <seg n="fec51fc2">
              Vid frågestunden i dag utbrast statsministern: Vi ska fortsätta
              att pressa tillbaka arbetslösheten. Vår främsta uppgift är kampen
              mot arbetslösheten.
            </seg>
            <seg n="92a99a59">
              I dag arbetar inte var fjärde vuxen en vanlig vardag. Arbetslösheten
              uppgår till nästan 9 %. Sysselsättningen ökar inte trots högkonjunktur.
              Jämfört med februari förra året var 30 000 fler arbetslösa i år.
              I Svenskt Näringslivs nyligen utkomna rapport om det ekonomiska
              läget har antalet personer som ej var i arbete en vanlig arbetsvecka
              ökat med drygt 100 000 personer jämfört med för tio år sedan.
            </seg>
            <seg n="108a3a71">
              Regeringen har nu haft mer än tio år på sig att betvinga arbetslösheten.
              Utan att överdriva kan jag säga: Resultatet har inte varit särskilt
              lyckat.
            </seg>
            <seg n="145f9248">
              För att få en striktare och mer ändamålsenlig tillämpning på
              arbetsförmedlingarna föreslår Riksrevisionen bland annat att en
              nämnd ska tillsättas för att minska det obehag som handläggarna
              upplever vid ifrågasättanden. Jag har stor förståelse för att
              det måste upplevas som en konflikt hos arbetsförmedlaren när denna
              både ska stötta den arbetslöse och samtidigt vara den kontrollerande.
              Särskilt svår måste situationen vara när hot och påtryckningar
              sker, vilket tydligen inte är ovanligt. Revisorerna pekar på problemet
              att arbetslöshetsersättning på grund av bland annat detta betalas
              ut till personer som inte är berättigade till det. En oberoende
              nämnd skulle säkert ge en bättre ordning och en mer enhetlig praxis.
              Alliansen instämmer i riksrevisorernas förslag.
            </seg>
            <seg n="d18b5077">
              Riksrevisionen pekar även på brister med handlingsplaner. I dag
              gäller att en handlingsplan ska upprättas inom tre månader i samråd
              med den enskilde. När nu sökande får klara sig med självservice
              de första 100 dagarna och handlingsplanerna blir eftersatta eller
              inaktuella försvårar detta naturligt matchningen och anvisningarna.
            </seg>
            <seg n="dbb310c3">
              Det är synnerligen viktigt att den arbetslöse får omedelbart
              stöd i sitt sökande efter arbete. All erfarenhet tyder på att
              anställningsbarheten sjunker snabbt. Riksrevisionen konstaterar
              att arbetsförmedlingar som engagerar sig i de arbetssökande, har
              aktiv kontakt med potentiella arbetsgivare och snabbt upprättar
              individuella handlingsplaner lyckas bättre med att hitta arbeten
              som passar de arbetssökande.
            </seg>
            <seg n="03c43616">
              När vi pratar om handlingsplaner är det viktigt att vi ser arbetslöshetsförsäkringen
              som en tillfällig omställningsförsäkring. Med det menas att arbetslöshetsförsäkringens
              uppgift är att ersätta den arbetslöse för inkomstförlust under
              en omställningsperiod. Så fort som möjligt ska den arbetslöse
              kunna övergå i reguljärt arbete. Handlingsplanen ska klargöra
              för den arbetslöse vilka möjligheter och skyldigheter denne har.
            </seg>
            <seg n="51a21048">
              Tyvärr har det visat sig att kvaliteten på handlingsplanerna
              stundtals har varit låg. Enligt en studie som en grupp inom arbetsmarknadsutskottet
              utförde för något år sedan visade det sig att många förmedlare
              tyckte att arbetet med tidsplaner var tidskrävande och inkräktade
              för mycket på andra viktiga arbetsuppgifter. Handlingsplanen som
              ett medel har blivit ett mål, vilket har bidragit till bristande
              kvalitet och uppdatering.
            </seg>
            <seg n="92a72e8a">
              I riksrevisorernas rapport betonas vikten av att snabbt och individuellt
              upprätta något som kan liknas vid ett kontrakt mellan den arbetslöse
              och arbetsförmedlingen. De förmedlingar som har gjort detta har
              också fått de bästa resultaten. Därför bör någon form av åtgärdsinriktad
              plan eller avtal upprättas så snabbt som möjligt, så att de möjligheter
              som finns och de regler som gäller tydliggörs. Det kanske till
              och med är lämpligt att kalla denna överenskommelse för något
              annat än en handlingsplan, för att skilja det från det nuvarande
              förfarandet. Det ska vara ett snabbt, individuellt och åtgärdsinriktat
              omställningsavtal som talar om vad som gäller för parterna, där
              arbetslöshetsförsäkringen ses som en omställningsförsäkring.
            </seg>
            <seg n="cd542361">
              Herr talman! Det kanske inte är troligt att regeringens företrädare
              i dag skulle gå upp i talarstolen här i kammaren och med skammens
              rodnad på kinderna be svenska folket om ursäkt för sitt totala
              misslyckande med arbetslösheten. Det är väl heller inte särskilt
              troligt att Socialdemokraternas Anders Karlsson erkänner att den
              nuvarande regeringen inte kommer att klara det i framtiden heller
              men nog hade det varit klädsamt. Åtminstone borde utskottsmajoriteten
              ha kunnat göra ett tillkännagivande och begära att regeringen
              skulle återkomma till riksdagen med en redovisning av de åtgärder
              som vidtagits med anledning av riksrevisorernas granskning.
            </seg>
            <seg n="a0c61de9">
              Vi i alliansen begär att regeringen får uppdraget att snarast
              möjligt återkomma med förslag som medför att Riksrevisionens styrelses
              rekommendationer uppfylls.
            </seg>
            <seg n="d548ab29">
              Herr talman! I betänkandet har vi moderater även reserverat oss
              för förslaget att uppdraget som familjehemsförälder måste godkännas
              som ett arbete med rätt till arbetsrättslig trygghet. Här överlåter
              jag åt alliansens Annelie Enochson att framföra våra synpunkter.
            </seg>
            <seg n="5ff051e7">
              Med detta yrkar jag bifall till reservation 1. Jag står naturligtvis
              bakom också övriga moderata reservationer.
            </seg>
          </u>
          <note type="speaker" n="8abdcdf5">
            Anf. 133 CARL B HAMILTON (fp):
          </note>
          <u who="unknown" xml:id="i-d02909c5ed661051-0" n="21482ede">
            <seg n="fa90b06b">
              Herr talman! Huvudpunkten i dag är den beklämmande situationen
              på arbetsmarknaden. Patrik Norinder gick delvis in på detta och
              på Riksrevisionens kritik.
            </seg>
            <seg n="a79849f9">
              Jag vill börja med att ta upp en punkt i kritiken som jag tycker
              är helt central. Det finns ett problem med att arbetsförmedlare
              har dubbla roller. Liknande problem finns på många andra ställen
              i det offentliga livet, där man har att vara vän samtidigt som
              man är den som i sista hand måste säga nej. Läkaren är ett exempel.
              Bankmannen, som ska både vara god bankman och neka krediter, är
              ett annat. Jag tror att man måste lösa denna fråga mycket snabbt.
            </seg>
            <seg n="3171f27f">
              Jag vet inte om en nämnd är den bästa lösningen, men själva problemet
              är ganska allmänt och lösningarna är av den karaktären att man
              måste flytta de negativa besluten till någon annan person än den
              som har det direkta ansvaret att också vara rådgivare och stöd.
            </seg>
            <seg n="0deb28ea">
              Huvudproblemet är dock situationen på arbetsmarknaden. Det är
              svårt att vara riktigt upphetsad så här sent i en relativt tom
              kammare, men jag känner en djup bedrövelse över den svenska situationen
              i dag. Efter tio och ett halvt år med regeringen Persson är den
              totala arbetslösheten i dag 8,4 %.
            </seg>
            <seg n="7c1504c6">
              Under dessa drygt tio år har regeringen haft makten över finanspolitiken,
              näringspolitiken och skattepolitiken. Man har ändå inte lyckats
              få ned arbetslösheten. Ekonomin har präglats av en god tillväxt
              det senaste året: + 3,7 % bnp-tillväxt. Under samma tid har den
              totala arbetslösheten ökat.
            </seg>
            <seg n="22b69704">
              Räntan är rekordlåg. Man kan tycka att den kanske är 0,25 procentenheter
              för hög eller kanske 0,5 procentenheter där står striden men sett
              till vad som är normalt i ett historiskt perspektiv är räntan
              ungefär hälften av vad den är i ett normalläge.
            </seg>
            <seg n="596da351">
              I denna situation, med en rekordlåg ränta och hög bnp-tillväxt,
              kan vi ändå konstatera att arbetslösheten ligger över 8 % och
              att den växer. Ungdomsarbetslösheten har ökat med drygt 2 % till
              13,8 % enligt Statistiska centralbyrån i dag. Antalet långtidsarbetslösa
              har ökat med 12 000 personer till 76 000. Den här utvecklingen
              på arbetsmarknaden sker trots att man har ökat antalet personer
              i åtgärder på senaste tiden.
            </seg>
            <seg n="40cf45eb">
              En central mening i reservation 1 är att arbetsmarknadspolitiken,
              eller regeringens ekonomiska politik som är inriktad på arbetsmarknaden,
              har kommit till vägs ände. Regeringen har inga recept för att
              få ned arbetslösheten.
            </seg>
            <seg n="105be0c2">
              Man kan putta in 1 miljard eller 2 miljarder, och man kan få
              fler människor i olika typer av åtgärder. Men riktiga jobb kräver
              riktiga arbetsgivare. Ams är ingen riktig arbetsgivare. De jobb
              man får i arbetsmarknadspolitiken är i och för sig värdefulla
              i de flesta fall, fastän inte alla, men det är inga riktiga jobb.
            </seg>
            <seg n="f1eeaa1c">
              Det vore bra om vi i Sverige diskuterade de långsiktiga orsakerna
              till att arbetslösheten är hög och har bitit sig fast på en så
              hög nivå att den ligger över 8 % i en situation med rekordlåg
              ränta och hög ekonomisk tillväxt. Det finns ingen lösning i sikte
              med den politik som regeringen för.
            </seg>
            <seg n="a967e29d">
              Vi måste få en annan politik, inriktad på att det ska löna sig
              att vara företagare och att det ska löna sig att expandera företaget
              så att vi får arbetsgivare som både kan anställa fler i privat
              sektor och betala skatter så att man kan anställa fler i den offentliga
              sektorn.
            </seg>
            <seg n="58591cb4">
              Herr talman! Jag ber att få avsluta med att tillstyrka reservation
              1.
            </seg>
          </u>
          <note type="speaker" n="8ca79bb3">
            Anf. 134 ANNELIE ENOCHSON (kd):
          </note>
          <u who="annelie_enochson_4aff48" xml:id="i-901a48040ed159e8-0" n="2f19219b">
            <seg n="e176facf">
              Herr talman! Kolleger i denna kammare denna sena timma! Bakom
              detta betänkande med rubriken Arbetslöshetsförsäkringen döljer
              sig många tragedier och öden i dagens Sverige. Det är alldeles
              för många som i dag är tvungna att leva på denna försäkring på
              grund av regeringens katastrofala företagarpolitik och dåligt
              skötta statliga finanser.
            </seg>
            <seg n="8d27c9e7">
              Den socialdemokratiska regeringen har nu suttit över tio år vid
              makten, och Sverige har över 368 000 medborgare som är arbetslösa.
              Det är över 8,5 % av arbetskraften. Till detta ska läggas alla
              dem som är sjukskrivna, ca 250 000 personer, eller förtidspensionärer,
              ca 540 000 personer, som också är i arbetsför ålder. Det innebär
              att närmare 1 160 000 personer inte gick till, eller kunde gå
              till, ett jobb i morse.
            </seg>
            <seg n="f373af67">
              Bilden blir ännu värre när man till dessa höga siffror tillför
              alla de undersysselsatta, det vill säga de som vill arbeta mer
              men som inte får någon utökad arbetstid. Då tillkommer ytterligare
              273 000 medborgare. Detta är Socialdemokraternas Sverige 2005,
              och enligt parollerna är man stolt.
            </seg>
            <seg n="a1e77dde">
              Enligt en rapport från Svenskt Näringsliv i veckan kommer över
              500 000 jobb att flytta utomlands de närmaste fem åren. Arbetslösheten
              kommer att nå katastrofala nivåer, och lösningen är inte att sjukpensionera
              bort ökningen för att frisera siffrorna. SSU:s frisering av sina
              medlemssiffror borde få moderpartiet att vara vaksam över hur
              man hanterar statistiken.
            </seg>
            <seg n="af347deb">
              Från regeringens håll har man också mage att kalla nya arbetsmarknadspolitiska
              åtgärder för nya jobb. 50 000 medborgare i nya åtgärder är inga
              riktiga jobb det är konstgjord andning!
            </seg>
            <seg n="da3a0723">
              Nej, här måste till radikalare grepp och en kursändring. Kristdemokraternas
              arbetslöshetspolitik skulle innebära följande för Sverige:
            </seg>
            <seg n="6556e46f">
              Herr talman! Jag har här skissat på några av de förslag som Kristdemokraterna
              lämnat i sina motioner som sedan tyvärr har blivit reservationer
              och inga tillkännagivanden. Om de hade blivit tillkännagivanden
              hade det gjort att vi hade fått en bättre, uthålligare, enklare
              och mer solidarisk arbetslöshetsförsäkring än dagens lappverk.
            </seg>
            <seg n="2f88089a">
              Herr talman! Jag vill nu övergå till en annan viktig reservation
              som vi har tillsammans med alliansen i detta betänkande. Det handlar
              om familjehemsförälderns utsatta situation när det gäller arbetslöshetsförsäkringen.
            </seg>
            <seg n="372a52f9">
              Att vara familjehemsförälder är en viktig uppgift som inte bara
              tar mycket tid i anspråk utan även kräver stort känslomässigt
              engagemang. Kommunerna annonserar ofta efter familjehem, men det
              är tyvärr ofta svårt att hitta nya familjer som är beredda att
              öppna sina hem. Med alltfler splittrade och trasiga familjer med
              otrygga barn som far illa, behövs det fler trygga och omvårdande
              familjehem som orkar bära den extra arbetsbelastning det innebär
              att ta hand om ett barn vars föräldrar av olika skäl inte klarar
              sin föräldraroll.
            </seg>
            <seg n="32f0cf13">
              På grund av det stora engagemanget krävs i många fall att en
              av familjehemsföräldrarna stannar hemma på deltid eller heltid.
              Att ha ett familjehemsuppdrag räknas emellertid normalt inte som
              ett förvärvsarbete eftersom det inte är fråga om en anställning
              utan om ett arvoderat uppdrag. De utför ett heltidsjobb för samhället
              men får inte tillgodoräkna sig detta när det gäller möjligheten
              till arbetslöshetsförsäkring. Enligt min erfarenhet från vänner
              som är familjehemsföräldrar krävs det mycket såväl arbete, tid
              och tålamod som tårar för att rätt kunna fungera som ställföreträdande
              föräldrar.
            </seg>
            <seg n="401baf92">
              Att alla som utför ett arbete av något slag ska ha rätt till
              arbetslöshetsförsäkring är en självklarhet, men detta gäller inte
              för en familjehemsförälder! Arbetsdomstolen har slagit fast att
              familjehemmet inte presterar ett arbete för någon annans räkning,
              vilket är en generell utgångspunkt för ett anställningsförhållande.
              Kammarrätten fastslog så sent som 1999 att den praxis som utformats
              vid tillämpningen av arbetslöshetsförsäkringen fortfarande gäller.
            </seg>
            <seg n="8fe138ce">
              Kristdemokraterna och alliansen anser att uppdraget som familjehemsförälder
              måste godkännas som ett arbete med rätt till arbetsrättslig trygghet.
            </seg>
            <seg n="a61cf446">
              Jag ställer mig bakom alla våra reservationer men yrkar bifall
              endast till reservation 5.
            </seg>
          </u>
          <note type="speaker" n="ed0bbb5c">
            Anf. 135 CAMILLA SKÖLD JANSSON (v):
          </note>
          <u who="camilla_skold_jansson_63524c" xml:id="i-3eb43ee32abfa03e-0" n="5eb767cf">
            <seg n="9c881c7e">
              Herr talman! Det är inte bara här i kammaren som vi diskuterar
              a-kassan. Den har också varit uppe på dagordningen i den allmänna
              debatten och i medierna. Då har det handlat om handläggningen
              av a-kassan och om kontrollen av de arbetssökande, vilket också
              har varit uppe här. Men det har också handlat om legitimiteten
              i a-kassan och om de problem som de fackliga organisationerna
              har pekat på när det gäller att allt färre får 80 % av sin inkomst
              i ersättning.
            </seg>
            <seg n="c12dfb4c">
              Rent allmänt är det rätt symtomatiskt att ropen på hårdare tag
              gentemot de arbetslösa går hand i hand med samma krav när det
              gäller de sjukförsäkrade. Det är liksom lite inne att betona kontroll
              och övervakning. Och det är klart ingen tycker ju att det här
              ska skötas slappt. Alla tycker vi att fusk och missbruk ska beivras.
              Jag tycker ändå att det är viktigt att peka på att man har fokus
              på bara en bild.
            </seg>
            <seg n="b3802699">
              I ett annat samhällsklimat hade det varit fullt möjligt att ha
              en helt annan diskussion. Det hade varit fullt möjligt att Uppdrag
              granskning hade visat en rad reportage med exempel där människor
              undviker att söka socialbidrag trots att de har rätt att få det.
              Man hade kunnat visa exempel på att människor kommer till arbetsförmedlingen
              och har en självklar rätt att få a-kassa men av olika anledningar
              blir ifrågasatta. Då hade vi fått den diskussionen att vi har
              ett system som inte levererar de rättigheter som de arbetssökande
              eller de som är sjuka har.
            </seg>
            <seg n="99211384">
              Alla de här bilderna är i och för sig sanna, men på det hela
              taget har vi en a-kassa, en hantering av den och ett regelverk
              som är rätt okej för den stora merparten som kommer i kontakt
              med den. Analysen som man kan göra blir inget annat än att det
              blir ett skifte i perspektiv. Det är individen som det fokuseras
              på, och det är individen som är problemet, inte att vi har problem
              på strukturell nivå och på samhällsnivå med att det finns för
              få arbeten.
            </seg>
            <seg n="b4fc81f8">
              Vi har hört detta tydligt från moderat håll i dag. Jag menar
              att Patrik Norinders anförande genomsyras av en gedigen misstro
              mot de arbetssökande. Den människosynen har inte vi. Men det finns
              också inslag i regeringens förhållningssätt, där man i den senaste
              budgetpropositionen uttalar en ambition om att det ska finnas
              ett egenvärde i att fler ska ifrågasättas när det gäller rätten
              till a-kassa.
            </seg>
            <seg n="a60e24f8">
              Men om det nu beror på dålig regeltillämpning att människor går
              utan jobb eller om vi har för generösa bidragsregler måste man
              ställa sig frågan: Hur kunde det komma sig att vi ända fram till
              slutet av 80-talet hade full sysselsättning med ungefär samma
              system? Det är inte där problemet ligger. Vi ska inte lägga skulden
              på de arbetslösa.
            </seg>
            <seg n="522eecc5">
              Om man utgår från att människor faktiskt vill arbeta och det
              är min bestämda uppfattning och att orsaken till den höga arbetslösheten
              finns att hitta på samhällsnivå och inte på individnivå blir debatten
              annorlunda. Då blir också slutsatserna annorlunda. Då är det logiskt
              att ställa sig frågan vad som är orsak och verkan. Riksrevisionen
              konstaterar att det finns ett samband. Arbetsförmedlingar som
              kontrollerar regelverket på ett bra sätt och som är aktiva i uppföljningen
              har också ett stort antal arbetssökande som får arbete.
            </seg>
            <seg n="bc3bdfff">
              På den hearing som arbetsmarknadsutskottet ordnade om a-kassan
              ställde vi frågan: Vad är det som är orsak och verkan? Vet man
              att det inte förhåller sig på det rakt motsatta sättet? På en
              arbetsförmedling där man har en arbetsmarknad med lämpliga arbeten
              att anvisa är det kanske också enklare att vara hård i kontrollen.
            </seg>
            <seg n="726b2035">
              Jag menar att det är en stor brist att man rycker ut tillämpningen
              av a-kassereglerna ur sitt sammanhang. Man måste också väga in
              hur situationen ser ut på arbetsmarknaden och hur situationen
              ser ut för individen. En rättvis enhetlig tillämpning kan ju inte
              betyda att a-kassorna inte ska kunna variera i sin hantering utifrån
              hur arbetsmarknaden ser ut på de olika orterna. Därför är det
              bra att majoriteten i utskottet markerar vikten av helhetsperspektivet.
            </seg>
            <seg n="8c5c323d">
              När det gäller till exempel sökprocessen är det självklart att
              den är beroende både av den individuella situationen och av hur
              arbetsmarknaden ser ut. Det är kvalitet och träffsäkerhet i sökprocessen
              som är det viktiga inte kvantiteten och att man säger till de
              arbetssökande att de ska visa att de har sökt x arbeten. Det är
              inte effektivt, och det är inte ett system som stärker individerna.
            </seg>
            <seg n="e8cb3743">
              Arbetslösheten är ett jätteproblem. Där har vi som deltar i regeringssamarbetet
              ett ansvar. Från Vänsterpartiets sida är vi beredda att ta det
              ansvaret. Det har påbörjats ett arbete. Vår förhoppning är att
              vi med den vårbudget som nu kommer ska påbörja ett arbete där
              vi med fog kan säga: Nu lägger vi fram en budget för jobb!
            </seg>
            <seg n="08bae7c8">
              I inledningen nämnde jag en annan diskussion, som också har förts
              i medierna. Det är den som de fackliga organisationerna har initierat.
              Där pekar man på att allt färre försäkrade får ut 80 % av sin
              inkomst. A-kassornas samorganisation SO kom med en rapport i december
              förra året där man konstaterar att fyra av tio är underförsäkrade.
              40 % får alltså mindre än 80 % av sin inkomst i ersättning. TCO
              visar att två av tre heltidsarbetande TCO-medlemmar får mindre
              än 80 %.
            </seg>
            <seg n="ddf9df9a">
              Det handlar om att vi ligger efter i nivån på taken. Det är inga
              högavlönade grupper som vi pratar om, utan det är grupper med
              rätt normala inkomster. Det är viktigt att se till att även de
              får 80 % därför att det är viktigt att behålla legitimiteten i
              systemet. Styrkan i att ha ett starkt omfördelande system är ju
              att systemet måste omfatta stora grupper av löntagarna, och det
              gör det inte när allt färre får 80 % av inkomsten i ersättning.
            </seg>
            <seg n="5c2c3596">
              Det är samma diskussion som man för när det gäller socialförsäkringssystemen
              och att försvara den generella välfärden. Vi måste påbörja ett
              arbete så att inte de högavlönade får ut för lite ur systemet,
              tecknar privata försäkringar och lämnar a-kassan. Det är akut
              och det är bråttom.
            </seg>
            <seg n="1c6564cc">
              Från Vänsterpartiets sida beklagar vi att vi inte i det här betänkandet
              har fått med utskottsmajoriteten ens på att göra en översyn och
              belysa konsekvenserna av detta. Men vi kommer att återkomma. Kanske
              kan vi också här ha förhoppningar om att vårbudgeten ska innehålla
              ett steg i rätt riktning. Det är viktigt och det är bråttom med
              att försvara legitimiteten i a-kassan.
            </seg>
          </u>
          <note n="5962e51d">
            Jag avslutar med att yrka bifall till reservation 3.
          </note>
          <note type="speaker" n="6a210472">
            Anf. 136 PATRIK NORINDER (m) replik:
          </note>
          <u who="patrik_norinder_c2cfb9" xml:id="i-c62dae791e52b719-0" n="efd0a971">
            <seg n="5de67c91">
              Herr talman! Camilla Sköld Jansson gjorde en mycket egen tolkning
              av mitt anförande. Jag skulle vara emot individerna, tydligen.
              Camilla Sköld Jansson har av någon orsak inte förstått vad jag
              har sagt, eller så vill hon tolka det på sitt eget lilla sätt.
            </seg>
            <seg n="dfa77757">
              Min huvudkritik gäller tre punkter. Den ena är att regeringen
              totalt har misslyckats med att bekämpa arbetslösheten under en
              lång följd av år trots att man har haft möjligheter att göra det.
              Man har pratat och pratat, men det har inte blivit några resultat.
              Man klarar inte av det.
            </seg>
            <seg n="a4d62de2">
              Min andra punkt var att riksrevisorerna har påpekat att organisationen
              fungerar dåligt och att de arbetslösa inte får den hjälp som de
              kan kräva. Jag tog exemplet med handlingsplanerna. Där tror jag
              att Camilla Sköld Jansson, som var med i samma utredning, vet
              att det var problem.
            </seg>
            <seg n="9ea58a7b">
              Den tredje delen av min kritik gällde att jag tycker att det
              är dåligt att utskottsmajoriteten inte kunde ge ett tillkännagivande
              till regeringen att den ska återkomma med en redovisning. I stället
              hoppas man bara att den ska göra det. Vi har ju sett att regeringen
              inte är särskilt duktig på att återkomma med sådana redovisningar.
            </seg>
            <seg n="cd567631">
              Det var mina tre huvudpunkter. Hur Camilla Sköld Jansson kan
              få det till att jag var emot individerna förstår jag inte. Hon
              kanske kan förklara det.
            </seg>
          </u>
          <note type="speaker" n="b241327f">
            Anf. 137 CAMILLA SKÖLD JANSSON (v) replik:
          </note>
          <u who="camilla_skold_jansson_63524c" xml:id="i-3eb43ee32abfa03e-1" n="5eb767cf">
            <seg n="b8621eab">
              Herr talman! Jag tror inte att jag uttryckte det så att Patrik
              Norinder var emot individerna, utan jag sade att hela anförandet,
              och för övrigt Moderaternas politik i de här frågorna, andas en
              misstro. Man utgår på något sätt ifrån att de arbetslösa inte
              gör rätt för sig. Varför är det annars så viktigt att sänka ersättningen
              i a-kassan? Varför är det annars så viktigt med en bortre parentes?
              Det är ju för att dra åt tumskruvarna därför att ni tror att de
              arbetslösa går arbetslösa i onödan. Det var en väldigt ensidig
              fokusering.
            </seg>
            <seg n="d0bea8cf">
              När det gäller ett tillkännagivande är ju betänkandet fullt av
              exempel både från Ams och från regeringens regleringsbrev på hur
              man tar tag i denna fråga. Vi i Vänsterpartiet tycker till och
              med att man fokuserar för mycket på kontrollfunktionen och att
              man ska skärpa kraven på de arbetssökande även från regeringens
              sida. Det finns ingen anledning till detta. Regeringen har verkligen
              lyssnat på detta och tagit tag i den här problematiken och skickat
              signaler till Ams, som också jobbar med frågan. Där kan jag inte
              se att det finns något problem. Däremot finns det ett behov av
              att balansera debatten åt andra hållet.
            </seg>
          </u>
          <note type="speaker" n="c5ac1115">
            Anf. 138 PATRIK NORINDER (m) replik:
          </note>
          <u who="patrik_norinder_c2cfb9" xml:id="i-c62dae791e52b719-1" n="efd0a971">
            <seg n="77fbfe03">
              Herr talman! Det som kritiken gäller är det som också står i
              majoritetstexten om att man delar riksrevisorernas uppfattning
              att det finns många saker som måste åtgärdas. Om man nu säger
              det i ord, tycker jag också att man skulle kunna våga ge ett tillkännagivande
              till regeringen att återkomma. Det finns en feghet här. Det verkar
              som man över huvud taget inte vågar göra någonting för att regeringen
              inte ska få någon klick på sig. Men texten andas ju och det sade
              jag också att majoriteten vill att det ska bli förändringar. Man
              är medveten om att det finns stora brister i organisationen.
            </seg>
            <seg n="013b4714">
              Den andra delen kan vi diskutera i ett annat sammanhang. Det
              gäller vår politik, och den utgår från att det ska löna sig att
              arbeta. Det är vår utgångspunkt. Sedan kan vi ta den diskussionen
              när det är lämpligt, men i dag diskuterar vi arbetslöshetsförsäkringen.
            </seg>
          </u>
          <note type="speaker" n="b3460ece">
            Anf. 139 CAMILLA SKÖLD JANSSON (v) replik:
          </note>
          <u who="camilla_skold_jansson_63524c" xml:id="i-3eb43ee32abfa03e-2" n="5eb767cf">
            <seg n="1c3f7442">
              Herr talman! Jag har redan svarat att betänkandet innehåller
              en lång redovisning av olika initiativ som har tagits. För att
              väga upp det hela åt andra hållet är det också intressant att
              man konstaterar att de arbetsförmedlingar som har klarat detta
              bäst är de som kan redovisa tidiga insatser, har hög kvalitet
              på handlingsplaner och bra kontakter med näringslivet. Det är
              något annat än att diskutera olika metoder för att man ska våga
              ifrågasätta mer. Det är en helt annan infallsvinkel.
            </seg>
            <seg n="ebe7ba94">
              Det jag som vänsterpartist kommer att skjuta in mig på är att
              bevaka att man inte fortsätter att skuldbelägga de arbetslösa.
              Ansvaret för att det finns arbetslöshet ska vi ta, och i kommande
              vårbudget ska vi visa att vi menar allvar med det.
            </seg>
          </u>
          <note type="speaker" n="d1be8fcc">
            Anf. 140 ANDERS KARLSSON (s):
          </note>
          <u who="anders_karlsson_78f9ca" xml:id="i-54998cf246d15b9c-0" n="afc81349" next="i-37f2d2f8f5f42775-0"/>
          <note n="81024cba">
            Herr talman! Betänkandet om arbetslöshetsförsäkringen behandlar
            dels en skrivelse från Riksrevisionens styrelse om arbetsförmedlingens
            hantering av arbetslöshetsförsäkringen, dels drygt 30 motionsyrkanden
            från allmänna motionstiden hösten 2004. För säkerhets skull vill
            jag yrka bifall till förslaget i utskottets betänkande i dess
            helhet och avslag på samtliga reservationer.
          </note>
          <u who="anders_karlsson_78f9ca" xml:id="i-37f2d2f8f5f42775-0" n="afc81349" prev="i-54998cf246d15b9c-0">
            <seg n="d1f2aa07">
              Riksrevisionen har i en rapport pekat på bristerna i arbetsförmedlingens
              kontroll när det gäller efterlevnaden av försäkringsvillkoren.
              Kritiken som framförs och de brister som påtalas kräver åtgärder.
              Vi socialdemokrater anser att det är viktigt att utvecklingen
              för att säkerställa rättssäkerheten och legitimiteten i försäkringen
              fortsätter.
            </seg>
            <seg n="eb72c230">
              Det finns också en medvetenhet hos dem det berör om bristerna
              i tillämpningen av arbetslöshetsförsäkringen och dess regelverk.
              Det bedrivs därför ett aktivt utvecklingsarbete på flera håll.
            </seg>
            <seg n="ec63b2c3">
              Jag vill även peka på en mycket viktig slutsats i Riksrevisionens
              rapport där de skriver: De AF-kontor som har de bästa arbetsplaceringsresultaten
              utmärks av tidig individuell service till de sökande.
            </seg>
            <seg n="0ef783f6">
              Det handlar om snabbt upprättade individuella handlingsplaner.
              Det handlar om snabb matchning och mer anvisning till lediga platser.
              Det handlar om mer tid till företagsinriktat arbete och uppföljning
              av anvisningar.
            </seg>
            <seg n="b9693496">
              Herr talman! Jag vill också peka på att det finns situationer
              då insatser för att stärka individen kan vara mer effektiva eller
              nödvändiga än ökad kontroll. Vi anser att kontroll är viktig för
              legitimiteten, för lika behandling och för rättssäkerheten. Men
              behovet av kontroll får inte ta fokus från matchning och coachning,
              det vill säga stöd och hjälp.
            </seg>
            <seg n="945160ec">
              Vi diskuterar ofta behovet av individuella insatser. Låt mig
              därför ta ett exempel. Om skälet till låg sökaktivitet är dåligt
              självförtroende ligger lösningen i att stärka individen och öka
              motivationen. Men är skälet svag efterfrågan på arbetskraft bör
              lösningen vara en annan.
            </seg>
            <seg n="8fff5050">
              I det här avseendet skulle jag vilja mig våga mig på en liten
              fundering här i talarstolen. Kanske är det så att vi har varit
              så inriktade på kontroll och risk för fusk att vi tappat fokus
              på de olika behov som finns hos de arbetslösa. En nybliven arbetslös
              person med högskolestudier bakom sig kan mycket väl hänvisas till
              datorer för att själv söka arbete. Men för den som arbetat ett
              långt yrkesliv utan kontakt med datorer och som har låg skolutbildning
              som ligger långt tillbaka i tiden kan samma hänvisning till en
              dator vara förödande.
            </seg>
            <seg n="f64ed20a">
              Jag ska beröra ytterligare ett problem. Kalle blev arbetslös
              i början av 90-talet och har därmed varit borta från arbetsmarknaden
              i mer än tio år. Hans kvalifikationer och meriter är från början
              av 90-talet. Bara att behöva säga det känns väldigt gammalt. Hur
              många arbeten tror ni att Kalle har sökt? Hur många nej tack tror
              ni att han har orkat med? Självklart behöver Kalle möta en arbetsmarknadspolitik
              som är inriktad på betydligt mer än kontroll. Låt oss kalla det
              humankapital eller varför inte omtanke.
            </seg>
            <seg n="0ad18959">
              Därför får inte uppföljningen av Riksrevisionens rapport innebära
              en alltför ensidig kontroll.
            </seg>
            <seg n="a44b4d72">
              Herr talman! Jag ska nu övergå till att kommentera några av reservationerna
              i betänkandet. Kristdemokraterna har i en motion föreslagit att
              man bör förändra medlemsvillkor och kvalifikationskrav samt a-kassans
              anknytning till fackföreningarna. Medlemsvillkoret är till för
              att förhindra spekulation i försäkringen. Ett medlemsvillkor på
              tolv månader är enligt vår mening väl avvägt. Det förhindrar människor
              från att gå in i försäkringen när risken för arbetslöshet står
              för dörren. Det förstärker dessutom försäkringsändamålet i försäkringen.
              Kvalifikationskravet avser arbetsvillkoret. Arbetsvillkoret innebär
              ett krav på arbete av viss mängd utfört under en viss tid, 70
              timmar i månaden i sex månader inom tolv månader före den första
              arbetslösa dagen oavsett anställningsform. Vi slår vakt om en
              inkomstförlustförsäkring på hög nivå som ger ekonomisk trygghet
              vid förändringar på arbetsmarknaden. Jag kan däremot konstatera
              att de förändringar som kd föreslår har inriktningen att förvandla
              inkomstförlustförsäkringen och omställningsförsäkringen till en
              medborgarlön på låg nivå.
            </seg>
            <seg n="f5822a83">
              Låt mig också kommentera relationen mellan fackförening och a-kassor.
              A-kassorna och fackföreningarna är självständiga organisationer.
              A-kassorna är juridiska personer med anställd personal som ska
              fatta myndighetsliknande beslut enligt den lagstiftning som finns
              på området. A-kassorna har oftast stor kännedom om anställningsvillkor
              och anställningsförhållanden på den arbetsplats eller i den bransch
              den arbetslöse kommer från. Rättssäkerheten ökar, legitimiteten
              i försäkringen ökar, oklara frågor utreds och administrationen
              och handläggningen är mycket snabb och effektiv.
            </seg>
            <seg n="c9d492b0">
              A-kassorna omfattas av mycket granskning och tillsyn. IAF ska
              granska tillämpningen av lagen om arbetslöshetsförsäkringen och
              arbetslöshetskassor. Riksrevisionen ska effektivitetsgranska kassorna
              på samma områden. En statlig representant sitter i varje a-kassas
              styrelse. Riksarkivet utövar tillsyn över arkiveringen. Därutöver
              finns auktoriserade och förtroendevalda revisorer. Kanske finns
              det risk för olika besked och dubbelarbete med så många olika
              tillsynsorganisationer, men det är ännu för tidigt att utvärdera
              detta.
            </seg>
            <seg n="50c69fae">
              Frågan om familjehemsföräldrar och a-kassa, som berörs i en reservation
              från m, fp, kd och c, har tagits upp tidigare. Också Riksdagens
              revisorer har tagit upp frågan i form av ett förslag om tillkännagivande
              om ändring i reglerna i arbetslöshetsförsäkringen. I samband med
              förra årets utskottsbetänkande gjorde utskottet en hänvisning
              till en parlamentarisk kommitté och en promemoria. Även denna
              gång måste jag hänvisa till en pågående utredning på grund av
              att det i denna och liknande situationer finns en mängd olika
              stödformer med olika utbetalare. De har tillkommit vid olika tillfällen,
              och de behandlas olika när det gäller arbetsvillkorsalternativ
              och överhoppningsbar tid.
            </seg>
            <seg n="e3fa8406">
              En utredning arbetar med att ta fram en nationell handlingsplan
              för den sociala barn- och ungdomsvården. Förslag om förändringar
              i innehåll, utformning och organisation ska redovisas senast den
              1 oktober i år. Samtidigt arbetar även en utredning med att göra
              en översyn av socialförsäkringarna. Frågan om sådan tid ska vara
              överhoppningsbar eller tillgodoräkningsbar i ett arbetsvillkor
              är således komplex och svåröverskådlig. Utredningsarbetet bör
              inte föregripas.
            </seg>
            <seg n="893cfdac">
              Herr talman! Jag vill sedan säga några ord om studier och a-kassa.
              Den studiesociala utredningen lämnade sitt betänkande Studerande
              och trygghetssystemen , SOU 2003:130, i december 2003. Utredningen
              har remissbehandlats, och en sammanställning av remissvaren har
              gjorts. Nu bereds betänkandet.
            </seg>
            <seg n="34e0edd1">
              Frågan om arbetslöshetsersättning och studier för vuxenstuderande
              är angelägen att lösa. En utökning av antalet terminer kan vara
              en lösning. Att studiemedelssystemet täcker även sommarlovet för
              till exempel vuxenstuderande kan vara en annan. Ja, frågan har
              många dimensioner. Det är därför viktigt att bevaka beredningen
              av den studiesociala utredningen.
            </seg>
            <seg n="f6081c5e">
              Till sist, herr talman, kan vi konstatera att många anställda
              i vårt land kommer i beröring med en arbetslöshetsförsäkring.
              Det kan vara vid en tillfällig arbetslöshet under en omställningsperiod
              mellan två olika jobb eller när strukturrationaliseringens krav
              slår till i näringslivet. Därför tar vi avstånd från den allianspolitik
              som sätter sänkta skatter före bra arbetsförmedlingar och trygga
              ersättningar till sjuka och arbetslösa, och vi säger nej till
              att låta de ekonomiska orättvisorna växa och tryggheten urholkas.
              Det är genom trygghet och klara regler som människor frigörs och
              kan vara med och skapa ett samhälle där alla har en plats.
            </seg>
          </u>
          <note type="speaker" n="d7c7ce61">
            Anf. 141 ANNELIE ENOCHSON (kd) replik:
          </note>
          <u who="annelie_enochson_4aff48" xml:id="i-901a48040ed159e8-1" n="2f19219b">
            <seg n="ef816b71">
              Herr talman! Jag skulle vilja veta vad som hände med riksdagens
              tillkännagivande om en översyn av bemanningsföretagen, som beslutades
              om 1999. Jag vet att det försiggår förhandlingar på EU-nivå, men
              jag undrar varför ingenting händer och varför Sverige måste vänta.
              Det innebär att många företag inte skapats och många jobb inte
              har kommit till, och vi har inte råd med detta i Sverige i dag.
              Det är den första frågan.
            </seg>
            <seg n="e3068ae2">
              Sedan vill jag ställa en till fråga till maktarrogansen: När
              ska ni förenkla regelverket så att det blir lättbegripligt och
              förståeligt och så att allt arbete lönar sig? Ni vet, liksom vi,
              i dag att det inte fungerar. Det är svåröverskådligt, och allt
              arbete lönar sig inte. Jag skulle vilja ha svar på de två frågorna.
            </seg>
          </u>
          <note type="speaker" n="96c71ea8">
            Anf. 142 ANDERS KARLSSON (s) replik:
          </note>
          <u who="anders_karlsson_78f9ca" xml:id="i-4ae9401a5789fa0c-0" n="afc81349">
            <seg n="b7880f82">
              Herr talman! Vad gäller bemanningsföretag pågår ett arbete inom
              EU. Vi har haft uppe diskussionen i utskottet och lagt den åt
              sidan på grund av det arbete som pågår där, och jag tycker att
              vi ska avvakta det direktiv som förhoppningsvis kommer fram ganska
              snart nu från EU. Det är mitt svar på den första frågan.
            </seg>
            <seg n="b579bff7">
              Sedan, herr talman, gör det mig väldigt upprörd att höra Annelie
              Enochson säga maktarrogansen. Är det så att Annelie Enochson upplever
              mig som maktarrogant så är det beklagligt. Det gör mig jäkligt
              upprörd att höra det ordet! Det vill jag säga. Det gör mig också
              fundersam på om jag över huvud taget ska svara på den fråga som
              Annelie Enochson ställer. Jag tycker att vi borde ha en annan
              debatt än den. Jag kan också hugga till om det behövs, men jag
              tycker inte att vi ska göra det här i denna kammare. Låt mig slippa
              sådana påhopp om maktarrogans i fortsättningen!
            </seg>
            <seg n="674cc99f">
              Vad gäller lättförståelighet i a-kassans regler vill jag säga
              detta: Om man ska ha en försäkring som är rättssäker behövs det
              också ett regelverk. Det kan vi se på Sveriges rikes lag, denna
              tjocka bok med regler och lagar i vårt land. Det är en komplicerad
              skrift som behöver många tolkningar. Detsamma gäller om man ska
              ha en försäkring. När man har en bilförsäkring, en hemförsäkring
              eller en annan försäkring finns det ett regelverk kring den, och
              det finns det också kring a-kassan. Det är inte mer komplicerat
              än att man klarar av att hantera det, ganska väl, vill jag säga,
              ute i de olika a-kassorna.
            </seg>
          </u>
          <note type="speaker" n="d4b52f08">
            Anf. 143 ANNELIE ENOCHSON (kd) replik:
          </note>
          <u who="annelie_enochson_4aff48" xml:id="i-901a48040ed159e8-2" n="2f19219b">
            <seg n="4b64ce8c">
              Herr talman! Gör man besök ute i verkligheten kan man nog få
              höra ett och annat som man kan få säga i kammaren också.
            </seg>
            <seg n="8e8d396e">
              När det gäller verkligheten är det faktiskt så att arbetsförmedlingarna
              har stora problem med regelverket, och det borde Anders Karlsson
              veta. Det är svårförståeligt. Man har sagt ett antal gånger att
              man ska försöka, och man har lappat, och man har lagat, och ingenting
              görs.
            </seg>
            <seg n="d3c9fe54">
              Jag tycker att det är beklagligt att man inte kan lyssna på de
              motioner som vi lämnar inom alliansen när vi kommer med bra förslag
              och när vi försöker komma med konstruktiva förslag, allt för att
              arbete ska löna sig. Det är vår ambition, och det gäller även
              i arbetslöshetsförsäkringen. Det ska synas när man tar ett arbete,
              och det ska också synas på vad man får i plånboken.
            </seg>
            <seg n="da729f36">
              På de senaste tio åren, sedan Socialdemokraterna kom till makten,
              har Sverige förlorat 28 000 företag, och 300 000 nya jobb har
              tillkommit utomlands.
            </seg>
            <seg n="01582b45">
              Jag tycker att detta är oerhört beklämmande. Det ser vi i den
              här statistiken. Det ser vi också när det gäller att det är fler
              som uppbär arbetslöshetsförsäkring, och det är det vi diskuterar
              i dag.
            </seg>
          </u>
          <note type="speaker" n="a2ce9bcd">
            Anf. 144 ANDERS KARLSSON (s) replik:
          </note>
          <u who="anders_karlsson_78f9ca" xml:id="i-4ae9401a5789fa0c-1" n="afc81349">
            <seg n="ef8e4045">
              Herr talman! Det är riktigt att det har försvunnit ett antal
              företag. Det är strukturförändringar i vårt samhälle. Det har
              vi bejakat i Sverige, parterna emellan. Svensk fackföreningsrörelse
              har sagt: Klarar vi inte av att producera varan till de kostnader
              som våra villkor ställer får vi flytta företagsamheten utomlands.
              Då vet de människorna att de går ut i en trygg försäkring med
              relativt hög ersättningsnivå. De bejakar det därför att de ska
              få utbildning så att de ska kunna ta de jobb som kommer i framtiden.
              Så har det sett ut på svensk arbetsmarknad.
            </seg>
            <seg n="717bc0c9">
              På västkusten, som Annelie Enochson kommer från, fanns ju flera
              stora skeppsbyggarvarv. Där finns inte ett enda kvar. Fartygen
              byggs i Kina, i Taiwan och så vidare. Det finns ett reparationsvarv
              men inga skeppsbyggnadsvarv av den omfattningen därför att vi
              inte kunde konkurrera. Men vi har skapat andra jobb åt de människorna,
              därför att de har bejakat strukturförändringarna. Det ska vi slå
              vakt om, tycker jag.
            </seg>
            <seg n="6631c061">
              Sedan säger Annelie Enochson att det ska löna sig att arbeta.
              Men det ska inte löna sig att bli arbetslös. Man säger att man
              ska ha 80 % av genomsnittsinkomsten. Det är den som ska vara beräkningsbar
              för a-kassa, 80 % av genomsnittsinkomsten på 24 månader. Det är
              stor skillnad mellan den försäkring som finns i dag och den som
              alliansen och Annelie Enochson vill genomföra. Det är tydliga
              signaler till dem som har försäkrat sig i a-kassan.
            </seg>
          </u>
          <note type="speaker" n="f4138eda">
            Anf. 145 CAMILLA SKÖLD JANSSON (v) replik:
          </note>
          <u who="camilla_skold_jansson_63524c" xml:id="i-3eb43ee32abfa03e-3" n="5eb767cf">
            <seg n="76bcf573">
              Herr talman! Jag vill börja med att instämma i Anders Karlssons
              resonemang när det gäller hur man ska se på den här debatten och
              på den diskussion som pågår om kontrollfunktionen. Det visar på
              både lyhördhet och respekt för de arbetssökande och de arbetssökandes
              situation.
            </seg>
            <seg n="9fb49800">
              Det jag tänkte ta upp var den reservation som Anders Karlsson
              inte nämnde, som handlar om en översyn av att höja taken och att
              höja dagpenningen. Man kan läsa ut av utskottstexten att vi är
              överens om att det här är bekymmersamt och att karaktären på arbetslöshetsförsäkringen
              förändras och blir allt mindre en inkomstbortfallsförsäkring.
              Samtidigt är Anders Karlsson inte beredd att just nu förorda några
              förändringar.
            </seg>
            <seg n="6c64e655">
              Då är min fråga om Anders Karlsson har några tankar på hur man
              ska ta tag i den här frågan, eftersom vi uppenbarligen är överens
              om att någonting måste göras.
            </seg>
          </u>
          <note type="speaker" n="aca0b072">
            Anf. 146 ANDERS KARLSSON (s) replik:
          </note>
          <u who="anders_karlsson_78f9ca" xml:id="i-4ae9401a5789fa0c-2" n="afc81349">
            <seg n="a27911ee">
              Herr talman! Självklart är det så. Om man vill ha ett generellt
              välfärdssystem ska det också vara generellt. Det går inte att
              4050 % av dem som är med och betalar in till försäkringen inte
              får de 80 % som de egentligen är berättigade till. Det här är
              en högt prioriterad fråga när ekonomin så tillåter. Jag kan nog
              gå i god för att regeringen ska försöka rätta till det.
            </seg>
            <seg n="50256834">
              Jag tror att det är angeläget om man ska behålla legitimiteten
              i försäkringen att de som får ut över fem och ett halvt basbelopp
              också ska vara med och betala till försäkringen. Det är risk att
              hela försäkringssystemet urholkas annars. Där är vi helt överens.
              När möjligheter ges ska man också se till att höja taket. Det
              tror jag att vi är överens om.
            </seg>
          </u>
          <note type="speaker" n="4a15f747">
            Anf. 147 CAMILLA SKÖLD JANSSON (v) replik:
          </note>
          <u who="camilla_skold_jansson_63524c" xml:id="i-3eb43ee32abfa03e-4" n="5eb767cf">
            <seg n="7a492883">
              Herr talman! Man kan alltid hänvisa till att man vill göra saker
              när ekonomin så tillåter. Och det är klart att det stämmer. Men
              det stämmer också att saker och ting alltid handlar om prioritering.
              Det här är högt prioriterat, och det borde vara så att ju längre
              tiden går desto mer ökar prioriteringen så att man faktiskt gör
              någonting. Vi har chans att göra någonting redan i vårbudgeten.
            </seg>
            <seg n="99cbbdce">
              Går inte det har jag ändå förhoppningar om att arbetsmarknadsutskottet
              kan gå i bräschen och faktiskt vid nästa tillfälle vi behandlar
              detta ta tag i den här frågan. Det är viktigt, och det står på
              dagordningen. Vi får inte vänta för länge därför att det redan
              nu är så att de privata tilläggsförsäkringarna ökar. Både TCO
              och Saco känner sig tvingade att erbjuda sina medlemmar tilläggsförsäkringar.
              Det snabbar på processen. Det är angeläget, och det är bråttom.
            </seg>
          </u>
          <note type="speaker" n="62f035de">
            Anf. 148 ANDERS KARLSSON (s) replik:
          </note>
          <u who="anders_karlsson_78f9ca" xml:id="i-4ae9401a5789fa0c-3" n="afc81349">
            <seg n="271b4398">
              Herr talman! Camilla Sköld Jansson och jag är säkert rörande
              överens om att det här är väldigt angeläget. Det är en angelägen
              fråga om man ska behålla legitimiteten i försäkringen. Det är
              alldeles riktigt.
            </seg>
            <seg n="a0e0204c">
              Vi får väl hjälpas åt att försöka knuffa frågan framåt så att
              vi kan nå ett resultat där också den stora gruppen kan få ut sina
              verkliga 80 %. Det är för många i den gruppen som står utanför,
              så det är väldigt angeläget.
            </seg>
          </u>
          <note type="speaker" n="94b77cab">
            Anf. 149 PATRIK NORINDER (m) replik:
          </note>
          <u who="patrik_norinder_c2cfb9" xml:id="i-c62dae791e52b719-2" n="efd0a971">
            <seg n="08122951">
              Herr talman! Socialdemokraterna brukar i den talarstol Anders
              Karlsson nu står berömma sig av att allt går så oerhört bra här
              i Sverige. Jag kan omigen påminna om att under 2004 utbetalades
              32 miljarder i statsbidrag till a-kassorna. Det är oerhört mycket
              pengar.
            </seg>
            <seg n="3a03e07f">
              Jag har två frågor till Anders Karlsson.
            </seg>
            <seg n="647aaf74">
              När ska alla som vill kunna få ett arbete enligt statsministerns
              löfte år 2000?
            </seg>
            <seg n="cbd30ecb">
              Anser Anders Karlsson att man lyckats bekämpa den höga arbetslösheten
              under den tid man har haft makten, sedan mitten på 90-talet?
            </seg>
          </u>
          <note type="speaker" n="69983173">
            Anf. 150 ANDERS KARLSSON (s) replik:
          </note>
          <u who="anders_karlsson_78f9ca" xml:id="i-4ae9401a5789fa0c-4" n="afc81349">
            <seg n="324cc2c1">
              Herr talman! För att börja med den sista frågan vill jag säga
              att vi självklart inte är nöjda med den arbetslöshet som finns
              i dag. Vi vill ha ned den, och vi ska göra allt för att få ned
              den.
            </seg>
            <seg n="f3d96a1e">
              Det är klart att om man jämför med den arbetslöshet som vi övertog
              1994 är det betydligt mycket bättre. Den är nästan halverad om
              man ser till det resultat som den borgerliga alliansen lyckades
              skapa och det kaos som fanns på arbetsmarknaden då. I det hänseendet
              har vi väl lyckats ganska väl. Men vi är långt ifrån nöjda med
              det. Arbetslösheten ska ned, och den ska ned under 4 %. Den ska
              ned till full sysselsättning. Det är målsättningen, och den ska
              vi jobba med.
            </seg>
            <seg n="0bd639e6">
              Den första frågan Patrik Norinder ställde var: När ska alla som
              vill få ett arbete? Svaret på den frågan har jag gett. Så fort
              det finns möjlighet ska man så klart se till det. Självklart ska
              ingen människa som står vid sidan av arbetsmarknaden behöva göra
              det om man vill arbeta. Det är en del av rättigheterna i vårt
              samhälle och har varit så under lång tid. Nuläget är beklagligt.
              Här måste vi alla hjälpas åt så att människor kan komma ut i sysselsättning.
            </seg>
            <seg n="1b56fefd">
              Strukturförändringen i samhället går betydligt mycket fortare
              i dag än den gjorde tidigare, liksom förändringen av industrierna,
              som flyttar utomlands, och den snabba omställningen. Där är jag
              villig att erkänna att arbetsmarknadsutbildningen inte har hängt
              med. Där har vi missat i arbetsmarknadsutbildningshänseende. Vi
              skulle med facit i hand ha lagt mycket mer resurser på att utbilda
              människor så att de hade kunnat gå in i arbete på ett annorlunda
              vis. Då hade vi inte riskerat att det uppstår flaskhalsar.
            </seg>
          </u>
          <note type="speaker" n="a2e32eef">
            Anf. 151 PATRIK NORINDER (m) replik:
          </note>
          <u who="patrik_norinder_c2cfb9" xml:id="i-c62dae791e52b719-3" n="efd0a971">
            <seg n="bc60d968">
              Herr talman! Det är en trovärdighetsfråga, Anders Karlsson, om
              man ska klara att få ned arbetslösheten. Ni har nu under tio år
              stått i talarstolar och sagt att det är vår främsta uppgift, vi
              ska göra allt, och så vidare. Men i dagens läge har vi mellan
              8 och 9 % arbetslöshet. Och det är ett stort misslyckande. Statsrådet
              Hans Karlsson erkänner det också: Vi har misslyckats.
            </seg>
            <seg n="77d436a9">
              Trovärdigheten ligger i att ni inte har några åtgärder som gör
              att vi kan se att man kommer att få ned arbetslösheten i framtiden
              heller. Det finns ingenting i er politik som gör det trovärdigt
              att arbetslösheten kommer att minska. Det är det här som är problemet.
              Det går inte att stå i talarstolen och med ord säga att man ska
              göra allt, och sedan händer ingenting. Vi har hög arbetslöshet
              år ut och år in.
            </seg>
            <seg n="c4b2f03f">
              Tyvärr har företagsklimatet också försämrats i Sverige. Det finns
              undersökningar där fyra av tio internationella företag anser att
              svenska företag har blivit sämre under de senaste fem åren. Självklart
              får Anders Karlsson och hans partikamrater ta på sig en del av
              den skulden. Vi ser ingen förbättring på det området heller. Det
              här är en trovärdighetsfråga, Anders Karlsson. Försök att bringa
              lite klarhet i hur ni tänker göra för att få ned arbetslösheten.
              Kom med några förslag så att det verkligen syns att ni har viljan
              som ni står och pratar om.
            </seg>
          </u>
          <note type="speaker" n="e7dff44c">
            Anf. 152 ANDERS KARLSSON (s) replik:
          </note>
          <u who="anders_karlsson_78f9ca" xml:id="i-4ae9401a5789fa0c-5" n="afc81349">
            <seg n="cdedbb2f">
              Herr talman! Vi lever nog inte i riktigt samma värld, Patrik
              Norinder. Det vidtas massor av åtgärder inom arbetsmarknadspolitikens
              ram. Nu pratar Patrik Norinder om näringspolitikens ram också,
              men den tänker jag inte kommentera mer än att jag träffade en
              företagare från min hemkommun i går kväll. Vi träffades och åt
              middag och hade ganska trevligt. Han har tillika varit moderatpolitiker.
              Han sade att det inte är några problem med arbetskraften i Sverige.
              Det är inte där problemen ligger. Problemen ligger i att investeringarna
              går så oerhört snabbt att kapitalet inte finns för att utveckla
              företagen. Det var hans bild av hur svårt det är. Det finns inte
              kapital för att hjälpa till med investeringarna vid start av nyföretagande.
              Det är hans bild. Jag kan inte detta, men han förklarade det så
              för mig.
            </seg>
            <seg n="fe5dcd24">
              Däremot på arbetsmarknadspolitikens område har vi, Patrik Norinder
              erkänn det genomfört förändringar sedan 1994 års kaos. Vi har
              fått ned arbetslösheten från 1213 % till 8, om man räknar in de
              människor som finns i åtgärder också. Det är viktigt att de människor
              som finns i åtgärder får den utbildning som verkligen behövs för
              den framtida arbetsmarknaden. Det är oerhört viktigt. Det gäller
              att alla hjälps åt politiker, fackföreningsrörelse, företagare.
              Vad är det för typ av utbildningar som ska erbjudas de människor
              som har slagits ut på grund av strukturförändringarna i näringslivet?
            </seg>
          </u>
          <note type="speaker" n="cdf50f37">
            Anf. 153 ULF HOLM (mp):
          </note>
          <u who="ulf_holm_0fcd2f" xml:id="i-b5f8e39e55aadc9d-2" n="57919e7c">
            <seg n="08c6ab57">
              Herr talman! I det här betänkandet har jag inte lagt några reservationer,
              utan jag yrkar bifall till utskottets förslag i dess helhet även
              om jag har synpunkter på en del av innehållet.
            </seg>
            <seg n="e6de6156">
              Jag börjar med Riksrevisionens styrelses framställning. Jag kan
              instämma i mycket av den kritik som man riktar mot arbetslöshetsförsäkringen.
              Det som sägs är allvarligt, och det krävs åtgärder. Men till skillnad
              från de fyra borgerliga partierna tror jag inte att det viktigaste
              är att göra ett tillkännagivande om detta i dag, utan det viktigaste
              är att vi koncentrerar oss på de åtgärder som redan är igångsatta.
              Det pågår ett arbete, som vi har hört Anders Karlsson berätta
              om. Jag ingår i regeringsunderlaget, och jag är medveten om att
              vi tittar över de frågor som har framställts.
            </seg>
            <seg n="66f09ad3">
              Det handlar om legitimitet. Ja, där ingår kontroll och att se
              över de brister som finns. Men det handlar minst lika mycket om
              att se arbetslösa som individer och inte som en stor klump. Det
              måste finnas individuella handlingsplaner, det måste vara lika
              behandling och vi måste ha en respekt för de arbetslösa. Det är
              inte skoj att vara arbetslös. Ibland när jag hör på borgerliga
              politiker får jag uppfattningen att det är fråga om att sätta
              dit de arbetslösa, precis som om de har gjort något brottsligt.
              Jag tycker inte det. Därför kan jag inte heller instämma i den
              skarpa kritik som de borgerliga har fört fram i dag om att det
              måste vara ett tillkännagivande.
            </seg>
            <seg n="b0bb13b3">
              Jag vill sedan lyfta upp en fråga som handlar om krav på medlemskap
              i arbetslöshetskassorna. Där finns ett särskilt yttrande från
              Camilla Sköld Jansson. Förra året hade vi en gemensam reservation
              i detta betänkande på det området. Jag tycker fortfarande att
              frågan är viktig, och jag vet också att frågan kommer att utredas
              förhoppningsvis framöver. Därför har jag i år inte gjort något
              särskilt åt detta. Man måste vara medveten om att den kritik och
              de farhågor som finns från bland andra Miljöpartiet handlar om
              att det för vissa grupper i samhället är svårt att uppfylla inträdesvillkoren,
              inte minst för kvinnor, invandrare och ungdomar. Då måste vi på
              något sätt se över de inträdesvillkor som finns. Därför vet jag
              att frågan är viktig.
            </seg>
            <seg n="6189fd1b">
              När det gäller företagarnas ersättningsrätt gjorde vi i Miljöpartiet,
              med stöd av de fyra borgerliga partierna, förra året den 15 april,
              ett tillkännagivande för en utredning som skyndsamt ska se över
              företagares ekonomiska situation vid arbetslöshet. Det är givetvis
              med tanke på småföretagarna. Småföretagarna är utsatta, och deras
              intressen tas dåligt till vara i socialförsäkringssystemet trots
              att de i vissa fall kan vara mer sårbara än anställda. I vissa
              fall är regelverket direkt diskriminerande mot småföretagare.
            </seg>
            <seg n="934f3919">
              Jag är ganska trött på regeringens senfärdighet i denna fråga.
              Vi gjorde ett tillkännagivande om en parlamentarisk utredning,
              och hittills har regeringen inte lyckats ens ta fram ett direktiv
              för denna parlamentariska utredning. På en fråga i höstas, herr
              talman, till Hans Karlsson om hur arbetet gick och när det skulle
              presenteras, fick jag ett intetsägande svar från statsrådet om
              att frågan bereds inom Regeringskansliet. Det var det enda svaret
              jag fick från statsrådet Hans Karlsson. Jag tycker att det är
              beklagansvärt att statsrådet inte har större respekt för riksdagens
              tillkännagivanden. Nu har vi ett särskilt yttrande om detta. Det
              tycks vara meningslöst att göra ett till tillkännagivande om denna
              fråga.
            </seg>
            <seg n="fbf14c7a">
              I betänkandet finns ett tillkännagivande till regeringen i fråga
              om Berit Högmans motion om förtroendevalda och a-kassa. Jag vill
              poängtera att riksdagen säger att denna fråga bör ses över igen
              eftersom det ur demokratisk synpunkt är viktigt att förtroendevalda
              också har rätt till a-kassa.
            </seg>
          </u>
          <note type="speaker" n="0348f0be">
            Anf. 154 ANNELIE ENOCHSON (kd) replik:
          </note>
          <u who="annelie_enochson_4aff48" xml:id="i-901a48040ed159e8-3" n="2f19219b">
            <seg n="a62ae49b">
              Herr talman! I mitt anförande kom jag med ett antal förslag som
              jag skulle vilja stämma av med Miljöpartiet. Vi kristdemokrater
              föreslår att det inte ska finnas någon bortre parentes i arbetslöshetsförsäkringen.
              Hur ställer sig Miljöpartiet till det? Vidare föreslår vi att
              man ska arbeta aktivt för att förenkla regelverket och göra det
              mer lättbegripligt. Vidare ska studerande få möjlighet att få
              ut arbetslöshetsersättning under ferierna och att studierna ska
              räknas som överhoppningsbar tid.
            </seg>
            <seg n="fa50ec32">
              Vidare nämnde jag att anställda i privata bemanningsföretag ska
              få samma rättigheter och villkor som de som är anställda i offentligt
              organiserade bemanningsföretag. Hur ställer sig Miljöpartiet till
              de förslagen?
            </seg>
          </u>
          <note type="speaker" n="b16c9dcd">
            Anf. 155 ULF HOLM (mp) replik:
          </note>
          <u who="ulf_holm_0fcd2f" xml:id="i-b5f8e39e55aadc9d-3" n="57919e7c">
            <seg n="f0fa7a9e">
              Herr talman! Visst kan man skriva under på att det borde vara
              ett förenklat regelverk. Det kan man givetvis ställa upp på utan
              problem. Men vad innebär det i praktiken? Det är klart att vi
              försöker göra det så enkelt som möjligt, men samtidigt måste det
              vara rättssäkert och tydligt kring vad som händer. Visst kan man
              skriva under på att det ska vara så, men vad innebär det i praktiken?
              Det saknar jag i kd:s förslag, hur det ska gå till att göra dem
              enklare.
            </seg>
            <seg n="150158a1">
              När det gäller bemanningsföretagen kan jag instämma i det som
              Anders Karlsson sade, att frågan bereds inom EU. De hanterar det
              på sitt vanliga byråkratiska, omständliga sätt, vilket lär ta
              ytterligare några år. Vi kan väl låta dem syssla med det. Jag
              ser ingen panik med att vi måste genomföra någon förändring i
              Sverige i dag kring dessa frågor.
            </seg>
            <seg n="a95fcfeb">
              När det gäller den sista frågan, om studier som överhoppningsbar
              tid, måste jag erkänna att jag inte har någon åsikt om det just
              nu.
            </seg>
          </u>
          <note type="speaker" n="7efa1ed0">
            Anf. 156 ANNELIE ENOCHSON (kd) replik:
          </note>
          <u who="annelie_enochson_4aff48" xml:id="i-901a48040ed159e8-4" n="2f19219b">
            <seg n="8575ce2c">
              Herr talman! Det är alltid roligt att ta repliker på dig, för
              du är så ärlig. Det är mycket bra.
            </seg>
            <seg n="a55a3dd9">
              Under den hearing vi hade den 28 oktober pratade man just om
              att det var kö i aktivitetsstödet. Därför undrar jag över det
              här med bortre parentesen en gång till. Jag vill klämma dig lite
              grann här, för jag vet att du ingår i maktunderlaget, som du kallar
              det. Kan man inte tänka sig att ta bort detta? Det innebär att
              man inte behöver ha den här kön till aktivitetsgarantin, utan
              det skulle finnas ett annat system.
            </seg>
            <seg n="7361b7b5">
              När det gäller regelverket: Om du hade läst vår motion mer ordentligt
              hade du sett vårt förslag om hur man skulle kunna göra. Där finns
              många konkreta förslag.
            </seg>
          </u>
          <note type="speaker" n="07b75598">
            Anf. 157 ULF HOLM (mp) replik:
          </note>
          <u who="ulf_holm_0fcd2f" xml:id="i-b5f8e39e55aadc9d-4" n="57919e7c">
            <seg n="77311136">
              Herr talman! Ja, man ska väl vara ärlig. Det lönar sig i längden,
              även om det inte är så roligt att stå i talarstolen och säga att
              man inte kan svaret på en fråga.
            </seg>
            <seg n="1500e67f">
              När det gäller aktivitetsstöd och de reglerna har jag väldigt
              många åsikter om det. Mitt parti och jag har varit väldigt kritiska
              till aktivitetsgarantin såsom den ser ut i dag. Jag är fortfarande
              inte helt övertygad om att det är det bästa sättet vi har i dag.
              Därför ingick det också när vi beslutade om detta för två år sedan
              att det ska göras en översyn av aktivitetsgarantin, för att se
              över vissa delar av den, som bland andra jag och Miljöpartiet
              hade synpunkter på. Den frågan låter jag bero tills den utvärderingen
              kommer.
            </seg>
          </u>
          <note type="speaker" n="5a4597e6">
            Anf. 158 CHRISTER ERLANDSSON (s):
          </note>
          <u who="eskil_erlandsson_391bdb" xml:id="i-203331afba6bedcf-0" n="43de6743" next="i-af42f18499d98f63-0">
            <seg n="fd4cd866">
              Herr talman! Möjligheterna till studier på kvällar och helger
              vid arbetslöshet är en viktig rättvisefråga. Vi socialdemokrater
              arbetar aktivt och konstruktivt för att förbättra förutsättningarna
              för integration genom att aktivt angripa hindren.
            </seg>
            <seg n="278dfbdf">
              Det största hindret är rätten till arbete. Vi talar i dag om
              livslångt lärande och att man som arbetslös måste vara aktiv och
              söka arbete. Men arbetslösa bemöts många gånger när de söker arbete
              med att de inte har tillräcklig kompetens eller kunskaper i svenska
              språket och därför ej kan få arbete.
            </seg>
            <seg n="2dd95227">
              Tar de arbetslösa i dag egna initiativ för att förbättra sin
              kompetens och sina kunskaper i svenska språket under kvällar eller
              helger, när arbetsförmedlingarna är stängda, personalansvariga
              på företagen har slutat för dagen eller det är helg och alla är
              lediga, är risken stor att man som arbetslös begår brott mot a-kassornas
              regelsystem och blir återbetalningsskyldig samt även kan bli åtalad
              för bedrägeri.
            </seg>
            <seg n="448e7bfc">
              Regelsystemet för rätt till a-kasseersättning säger att den arbetslöse
              ej får studera svenska för invandrare mer än 10,8 timmar per vecka
              oavsett om detta äger rum på kvällar eller helger, när arbetsförmedlingarna
              är stängda och inga personalansvariga på företagen finns tillgängliga.
              Dessa begränsningar gäller även komvux, där man endast får studera
              216 poäng på hösten och 264 poäng på våren, samt högskoleutbildningarna,
              som är maximalt 12 poäng per termin.
            </seg>
            <seg n="774c2c0c">
              Dessutom finns det ytterligare hinder. Man har inte rätt till
              studiestöd eller studielån från CSN om man har fyllt 50 år.
            </seg>
            <seg n="c901c9f4">
              Begränsningar av nämnda slag bör genast tas bort. Vi bör i stället
              stimulera arbetslösa att ta egna initiativ till utveckling och
              utbildning som underlättar för dem att få arbete. Givetvis får
              studier inte inkräkta på den tid då den arbetslöse aktivt kan
              och bör söka arbete. Detsamma gäller om den arbetslöse blir erbjuden
              ett heltidsarbete, att han eller hon omedelbart bör kunna ta erbjudet
              arbete. Det är viktigt att trygghetssystemen inte är utformade
              så att personer avstår från studier.
            </seg>
            <seg n="89c3677a">
              Detta vill jag ändra på, och därför har jag skrivit motion A293
              angående studier på kvällar och helger vid arbetslöshet. Av utskottets
              betänkande framgår att utskottet i princip delar min uppfattning
              men vill avvakta pågående beredning och utredning.
            </seg>
            <seg n="bffa83ce">
              Herr talman! Min förhoppning är att beredningen och utredningen
              snarast blir färdiga så att regelsystemet snarast kommer att ändras.
            </seg>
          </u>
          <note n="aa43b648">
            Överläggningen var härmed avslutad.
          </note>
          <note n="95e725ad">
            15 § Bordläggning
          </note>
          <note n="d4b04be3">
            Anmäldes och bordlades
          </note>
          <note n="cae2bd18">
            16 § Anmälan om interpellationer
          </note>
          <note n="0b74e3c8">
            Anmäldes att följande interpellationer framställts
          </note>
          <note n="914a5b85">
            den 17 mars
          </note>
          <note n="a2559ebd">
            Elina Linna
          </note>
          <u who="eskil_erlandsson_391bdb" xml:id="i-af42f18499d98f63-0" n="43de6743" prev="i-203331afba6bedcf-0">
            <seg n="b87a330e">
              Rossana Dinamarca
            </seg>
            <seg n="276014dd">
              Luciano Astudillo
            </seg>
            <seg n="89e0b92e">
              Torkild Strandberg
            </seg>
            <seg n="ac683d90">
              Torsten Lindström
            </seg>
          </u>
          <note n="7c120ae6">
            Gunilla Tjernberg
          </note>
          <note n="7dd8047f">
            Anne Ludvigsson
          </note>
          <note n="3faccb74">
            Interpellationerna redovisas i bilaga som fogats till riksdagens
            snabbprotokoll tisdagen den 22 mars.
          </note>
          <note n="34d5bfbe">
            17 § Anmälan om frågor för skriftliga svar
          </note>
          <note n="21c22dbd">
            Anmäldes att följande frågor för skriftliga svar framställts
          </note>
          <note n="914a5b85">
            den 17 mars
          </note>
          <note n="b238b0dd">
            Gunnar Andrén
          </note>
          <note n="1857211c">
            Kent Olsson
          </note>
          <note n="0f88ee63">
            Ewa Björling
          </note>
          <note n="02272249">
            Gunilla Carlsson
          </note>
          <note n="72c2306b">
            Ola Sundell
          </note>
          <note n="1bbdf420">
            Claes Västerteg
          </note>
          <note n="ccaff4d0">
            Christer Erlandsson
          </note>
          <note n="7c120ae6">
            Gunilla Tjernberg
          </note>
          <note n="a7df36ca">
            Annelie Enochson
          </note>
          <note n="36adacab">
            Bengt-Anders Johansson
          </note>
          <note n="988da4f1">
            Staffan Danielsson
          </note>
          <note n="2698b85c">
            Marie Wahlgren
          </note>
          <note n="3f499962">
            Tina Acketoft
          </note>
          <note n="559fe23d">
            Inger Davidson
          </note>
          <note n="309b930e">
            Gustav Fridolin
          </note>
          <note n="3e4032c4">
            Axel Darvik
          </note>
          <note n="3f499962">
            Tina Acketoft
          </note>
          <note n="84f33446">
            Anne Marie Brodén
          </note>
          <note n="84f33446">
            Anne Marie Brodén
          </note>
          <note n="0bfab854">
            Frågorna redovisas i bilaga som fogats till riksdagens snabbprotokoll
            tisdagen den 22 mars.
          </note>
          <note n="4096febe">
            18 § Anmälan om skriftliga svar på frågor
          </note>
          <note n="e7df9089">
            Anmäldes att skriftliga svar på följande frågor inkommit
          </note>
          <note n="16c0ed5a">
            den 16 mars
          </note>
          <note n="3aae0cb8">
            Agne Hansson
          </note>
          <note n="b24c5610">
            Yvonne Ångström
          </note>
          <note n="09e33354">
            Heli Berg
          </note>
          <note n="9af5f5e2">
            Harald Nordlund
          </note>
          <note n="d5da0ee4">
            Lars-Ivar Ericson
          </note>
          <note n="d5da0ee4">
            Lars-Ivar Ericson
          </note>
          <note n="d5da0ee4">
            Lars-Ivar Ericson
          </note>
          <note n="9ccddb3c">
            Bertil Kjellberg
          </note>
          <note n="85afe591">
            Anita Sidén
          </note>
          <note n="7b3700f5">
            Svaren redovisas i bilaga som fogats till riksdagens snabbprotokoll
            tisdagen den 22 mars.
          </note>
          <note n="cc1e18c0">
            19 § Kammaren åtskildes kl. 19.46.
          </note>
          <note n="0fced242">
            Förhandlingarna leddes
          </note>
          <note n="aed1a0d9">
            /Monica Gustafson
          </note>
        </div>
      </body>
    </text>
  </TEI>
</teiCorpus>
